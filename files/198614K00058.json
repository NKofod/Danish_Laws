{
    "id": 107940,
    "title": "1986 BTL 58   BETÆNKNING OVER FORSLAG TIL LOV OM SUNDHEDSVÆSENETS CENTRALSTYRELSE M.V.     NR L 58 1986-87, 1. SAMLING BLAD NR 847 ",
    "documentTypeId": "420",
    "isSagsforlobPeriodValid": false,
    "shortName": "1986/1 BTL 58",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 58 </P>  \r\n\r\n<P></P>  \r\n\r\n<P>Betænkning over Forslag til lov om sundhedsvæsenets centralstyrelse m.v.  \r\n\r\n<BR>  \r\n\r\n Nr L 58 1986-87, 1. samling Blad nr 847 </P>  \r\n\r\n<P></P>  \r\n\r\n<P>Afgivet af kommunaludvalget </P>  \r\n\r\n<P></P>  \r\n\r\n<P>Afgivet: 190507dd </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til indenrigsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Udvalget har envidere modtaget mundtlige og/ eller skriftlige </P>  \r\n\r\n<P>henvendelser fra: </P>  \r\n\r\n<P>Amtsrådsforeningen i Danmark, </P>  \r\n\r\n<P>Danmarks Radio, Båndværkstedet, </P>  \r\n\r\n<P>Dansk Selskab for Mykopathologi, </P>  \r\n\r\n<P>De Samvirkende Invalideorganisationer, </P>  \r\n\r\n<P>Forbrugerrådet, </P>  \r\n\r\n<P>Institut for medicinsk mikrobiologi, Aarhus Universitet, </P>  \r\n\r\n<P>Kommunernes Landsforening, </P>  \r\n\r\n<P>Kontaktudvalget v/ Statens Seruminstitut, </P>  \r\n\r\n<P>Københavns Magistrats 2. afdeling, </P>  \r\n\r\n<P>Landsforeningen til naturhelbredelsens Fremme, </P>  \r\n\r\n<P>Nørgaard, Jørgen, Kokkedal, </P>  \r\n\r\n<P>Patientsammenslutningen Danmark af 1985, </P>  \r\n\r\n<P>Sammenslutningen af fejlbehandlede patienter og </P>  \r\n\r\n<P>Statens Seruminstitut, gruppen af overlæger og afdelingsforstandere. </P>  \r\n\r\n<P>Der er af indenrigsministeren og af nogle mindretal stillet </P>  \r\n\r\n<P>ændringsforslag, hvorom henvises til de ledsagende bemærkninger. </P>  \r\n\r\n<P>Som bilag til betænkningen er optrykt nogle af udvalgets spørgsmål </P>  \r\n\r\n<P>samt indenrigsministerens svar herpå. Endvidere er optrykt en af </P>  \r\n\r\n<P>henvendelserne til udvalget og indenrigsministerens kommentar </P>  \r\n\r\n<P>hertil. </P>  \r\n\r\n<P>Herefter indstillet et flertal (Det Konservative Folkepartis, </P>  \r\n\r\n<P>Venstres, Det Radikale Venstres og Kristeligt Folkepartis </P>  \r\n\r\n<P>medlemmer af udvalget) lovforslaget til vedtagelse med de af </P>  \r\n\r\n<P>indenrigsministeren stillede ændringsforslag, idet flertallet har </P>  \r\n\r\n<P>den opfattelse, at Sundhedsstyrelsen fuldt ud bevarer sin </P>  \r\n\r\n<P>uafhængighed i sundhedsfaglige spørgsmål. Lederen af styrelsen vil </P>  \r\n\r\n<P>fortsat være en person med sundhedsfaglig baggrund. </P>  \r\n\r\n<P>Flertallet finder endvidere ikke, at der, som foreslået af </P>  \r\n\r\n<P>Socialdemokratiet, skal oprettes lokale patientklagenævn i de </P>  \r\n\r\n<P>enkelte sygehuskommuner med besluttende kompetence i spørgsmål </P>  \r\n\r\n<P>vedrørende mecdicinalpersoners faglige virksomhed. Efter </P>  \r\n\r\n<P>flertallets opfattelse taler hverken retssikkerhedsmæssige eller </P>  \r\n\r\n<P>ressourcemæsige hensyn for oprettelse af sådanne lokale nævn. </P>  \r\n\r\n<P>Derimod ser flertallet gerne, at der i de enkelte amtskommuner </P>  \r\n\r\n<P>etableres eön instans (klagevisitation), der kan give patienterne </P>  \r\n\r\n<P>vejledning om alle klagespørgsmål og eventuelt videresende klager </P>  \r\n\r\n<P>til rette instans. </P>  \r\n\r\n<P>Et mindretal (Socialdemokratiets medlemmer af udvalget) kan ikke </P>  \r\n\r\n<P>støtte vedtagelsen af lovforslaget. Mindretallet kan dog tiltræde </P>  \r\n\r\n<P>ministerens ændringsforslag og stiller selv en række </P>  \r\n\r\n<P>ændringsforslag, heraf nogle sammen med Socialistisk Folkeparti. </P>  \r\n\r\n<P>Allerede ved 1. behandling af det tilsvarende lovforslag sidste </P>  \r\n\r\n<P>folketingsår (L 66) gav Socialdemokratiet udtryk for, at der kunne </P>  \r\n\r\n<P>være grund til at tage den mere end 50-årige lovgivning om </P>  \r\n\r\n<P>Sundhedsstyrelsen op til overvejelse, men Socialdemokratiet måtte </P>  \r\n\r\n<P>tage afstand fra den løsningsmodel, regeringen foreslog. </P>  \r\n\r\n<P>Efter at det viste sig, at regeringen ikke kunne få vedtaget L 66 i </P>  \r\n\r\n<P>forrige folketingsår, havde det været at forvente, at regeringen </P>  \r\n\r\n<P>havde vist den lydhørhed og åbenhed over for andre synspunkter, </P>  \r\n\r\n<P>som kunne have skabt den brede opbakning bag lovforslaget. </P>  \r\n\r\n<P>Med den stort set uændrede genfremsættelse af lovforslabget i form af </P>  \r\n\r\n<P>L 58, viste ministeren, at han ikke ønskede at udnytte denne </P>  \r\n\r\n<P>mulighed. </P>  \r\n\r\n<P>Som lovforslaget fremtræder nu og ikke mindst på baggrund af </P>  \r\n\r\n<P>bemærkningerne til lovforslaget og svarene, der er givet både til </P>  \r\n\r\n<P>L 66 og L 58 ligger der efter Socialdemokratiets opfattelse alt </P>  \r\n\r\n<P>for store muligheder for at stille hindringer i vejen for en </P>  \r\n\r\n<P>selvstændig og af regeringen uafhængig rådgivning på </P>  \r\n\r\n<P>sundhedsområdet. </P>  \r\n\r\n<P>At dette er andet end grå teori, blev bekræftet i marts i år, da </P>  \r\n\r\n<P>Indenrigsministeriet forsøgte at forhindre, at Sundhedsstyelsens </P>  \r\n\r\n<P>økonomiske og operative forslag om indsatsen mod AIDS kom </P>  \r\n\r\n<P>Folketingets og offentlighedens kundskab. </P>  \r\n\r\n<P>En anden væsentlig indvending mod lovforslaget er, at bestemmelsen </P>  \r\n\r\n<P>om, at Sundhedsstyrelsens chef skal være læge, er fjernet. Det </P>  \r\n\r\n<P>skal sammenholdes med, at bestemmelserne om ledelsesstrukturen for </P>  \r\n\r\n<P>Statens Seruminstitut også er udgået, og at ministeren har givet </P>  \r\n\r\n<P>udtryk for, at man &#187;finder det hensigtsmæssigt også at overveje </P>  \r\n\r\n<P>bl.a. en struktur med en administrerende direktør som øverste </P>  \r\n\r\n<P>leder af instituttet&#171;. </P>  \r\n\r\n<P>Disse to ændringer må opfattes som et udtryk for, at man for begge </P>  \r\n\r\n<P>disse vigtige institutioner vil nedprioritere den lægefaglige </P>  \r\n\r\n<P>rådgivning og ekspertise til fordel for administrativt uddannede </P>  \r\n\r\n<P>jurister. </P>  \r\n\r\n<P>Denne omprioritering og svækkelse er Socialdemokratiet ikke enig i. </P>  \r\n\r\n<P>Ud over reglerne om Sundhedsstyrelsen og Seruminstituttet omhandler </P>  \r\n\r\n<P>dette lovforslag også oprettelse af et patientklagenævn. Logikken </P>  \r\n\r\n<P>i at koble dette område sammen med de to øvrige er svær at få øje </P>  \r\n\r\n<P>på. </P>  \r\n\r\n<P>Den måde, klagesager i dag behandles på er alle enige om er klart </P>  \r\n\r\n<P>utilfredsstillende. Lægers selvdømme må ændres. Det er derfor </P>  \r\n\r\n<P>beklageligt, at ministeren ikke har været mere lydhør og </P>  \r\n\r\n<P>samarbejdsvillig over for oppositionens ønsker. </P>  \r\n\r\n<P>Socialdemokratiet mener, at det ville være langt mere </P>  \r\n\r\n<P>tilfredsstillende, at der ud over et centralt klagenævn også blev </P>  \r\n\r\n<P>oprettet et patientklagenævn i hver amtskommune og et i </P>  \r\n\r\n<P>Frederiksberg og Københavns Kommuner i fælleskab. Klager løses </P>  \r\n\r\n<P>bedst nær det sted, hvor klager opstår. Det vil også være </P>  \r\n\r\n<P>betydeligt lettere for sygehusejerne at få oplysning om klagers </P>  \r\n\r\n<P>indhold og dermed lettere hurtigt at rette eventuelle fejl. </P>  \r\n\r\n<P>Tillige mener Socialdemokratiet, at den almindelige befolknings </P>  \r\n\r\n<P>repræsentation er alt for svag. Man kan undre sig over, at </P>  \r\n\r\n<P>regeringen ikke ønsker at bruge Forbrugerrådet i denne </P>  \r\n\r\n<P>forbindelse. </P>  \r\n\r\n<P>Det er socialdemokratiets opfattelse, at befolkningens krav om bedre </P>  \r\n\r\n<P>og lettere klageadgang ikke opfyldes med regeringens lovforslag. </P>  \r\n\r\n<P>Derfor har Socialdemokratiet stillet ændringsforslag om en ny </P>  \r\n\r\n<P>affattelse af kapitlet om patientklagenævn, der sikrer oprettelsen </P>  \r\n\r\n<P>af patientklagenævn både lokalt og centralt. </P>  \r\n\r\n<P>Yderligere sikres den almindelige befolkning repræsentation i nævnene </P>  \r\n\r\n<P>sammen med jurister og de i forhold til sagen relevante </P>  \r\n\r\n<P>medicinalpersoner. </P>  \r\n\r\n<P>Et andet mindretal (Socialistisk Folkepartis medlemmer af udvalget) </P>  \r\n\r\n<P>må beklage, at indenrigsministeren absolut har villet kæde </P>  \r\n\r\n<P>lovforslaget om et patientklagenævn sammen med sundhedsvæsenets </P>  \r\n\r\n<P>centralstyrelse. </P>  \r\n\r\n<P>SF har flere gange i Folketinget fremsat beslutningsforslag om </P>  \r\n\r\n<P>oprettelse af et patientklagenævn og en </P>  \r\n\r\n<P>patientombudsmandsinstitution, men har sagt at det ikke var </P>  \r\n\r\n<P>afgørende, om det blev et nævn eller en ombudsmandsinstitution. </P>  \r\n\r\n<P>Det, der må være det afgørende, er patienternes mulighed for at klage </P>  \r\n\r\n<P>til en uvildig instans, idet mange patienter har følt, at </P>  \r\n\r\n<P>Sundhedsstyelsens afgørelser mere tog hensyn til lægerne end </P>  \r\n\r\n<P>patienterne. </P>  \r\n\r\n<P>SF mener, at det er vigtigt, at der gives mulighed for at klage og </P>  \r\n\r\n<P>behandle klager lokalt, altså i den amtskommune, man bor i. SF </P>  \r\n\r\n<P>mener også, at der i patientklagenævnene ikke bør være medlemmer, </P>  \r\n\r\n<P>der også er medlemmer af amtsrådene eller Københavns eller </P>  \r\n\r\n<P>Frederiksberg kommunalbestyrelser (sygehusejerne). </P>  \r\n\r\n<P>Herved sikres patientklagenævnenes uafhængighed af sygehusejerne. </P>  \r\n\r\n<P>SV vil på baggrund af ministerens stædige fastholdelse af at kæde </P>  \r\n\r\n<P>spørgsmålet om Sundhedsstyrelsen sammen med lovforslaget om et </P>  \r\n\r\n<P>patientklagenævn ved lovforslagets 3. behandling hverken stemme </P>  \r\n\r\n<P>for eller imod, men har dog stillet og tiltrådt en række </P>  \r\n\r\n<P>ændringsforslag. </P>  \r\n\r\n<P>ÆNDRINGSFORSLAG </P>  \r\n\r\n<P>Af indenrigsministeren, tiltrådt af udvalget: </P>  \r\n\r\n<P>Til § 2 </P>  \r\n\r\n<P>1) Paragraffen udgår. </P>  \r\n\r\n<P>Til § 3 </P>  \r\n\r\n<P>2) Efter stk. 1 indsættes som nyt stykke: </P>  \r\n\r\n<P>&#187;Stk. 2. Når Sundhedsstyrelsen bliver bekendt med overtrædelser eller  \r\n\r\n</P>  \r\n\r\n<P>mangler på sundhedsområdet, skal styrelsen orientere vedkommende </P>  \r\n\r\n<P>myndighed i fornødent omfang. Ligeledes skal Sundhedsstyrelsen </P>  \r\n\r\n<P>orientere offentligheden, når særlige sundhedsmæssige forhold gør </P>  \r\n\r\n<P>det nødvendigt.&#171; </P>  \r\n\r\n<P>Til § 4 </P>  \r\n\r\n<P>3) Paragraffen affattes således: </P>  \r\n\r\n<P>&#187;§ 4. Indenrigsministeren og andre myndigheder har adgang til direkte  \r\n\r\n</P>  \r\n\r\n<P>rådgivning og anden bistand fra Sundhedsstyrelsen i </P>  \r\n\r\n<P>sundhedsfaglige spørgsmål.&#171; </P>  \r\n\r\n<P>Af </P>  \r\n\r\n<P>et mindretal (S og SF): </P>  \r\n\r\n<P>Ny paragraf </P>  \r\n\r\n<P>4) Efter § 5 indsættes i kapitel 1 som ny paragraf: </P>  \r\n\r\n<P>&#187;§ 01. Medicinaldirektøren, der skal være læge, er chef for </P>  \r\n\r\n<P>Sundhedsstyrelsen.&#171; </P>  \r\n\r\n<P>Til kapitel 3 </P>  \r\n\r\n<P>Af et mindretal (S): </P>  \r\n\r\n<P>5) Kapitel 3, §§ 13-24, udgør, og i stedet indsættes: </P>  \r\n\r\n<P>&#187;Kapitel 3 </P>  \r\n\r\n<P>Sundhedsvæsenets lokale og centrale patientklagenævn </P>  \r\n\r\n<P>§ 13. Klager over den faglige virksomhed, der udøves af personer </P>  \r\n\r\n<P>inden for sundhedsvæsenet, indbringes for det lokale </P>  \r\n\r\n<P>patientklagenævn, jf. § 17, i den sygehuskommune, i hvilken den </P>  \r\n\r\n<P>eller de pågældende personer er ansat eller udøver faglig </P>  \r\n\r\n<P>virksomhed. Klager over faglig virksomhed, der udøves af personer, </P>  \r\n\r\n<P>ansat af en statslig myndighed, indbringes dog for det centrale </P>  \r\n\r\n<P>patientklagenævn, jf. § 18. </P>  \r\n\r\n<P>Stk. 2. Stk. 1 gælder dog ikke for klager, for hvilke der i øvrigt i </P>  \r\n\r\n<P>lovgivningen er foreskrevet særlig klageadgang. </P>  \r\n\r\n<P>Stk. 3. Sundhedsstyrelsen skal til henholdsvis de lokale og de </P>  \r\n\r\n<P>centrale patientklagenævn, jf. stk. 1, indbringe sager, som </P>  \r\n\r\n<P>styrelsen finder vil kunne give grundlag for kritik eller anden </P>  \r\n\r\n<P>sanktion over for personer inden for sundhedsvæsenet. </P>  \r\n\r\n<P>§ 14. Såvel de lokale som det centrale patientklagenævn er i deres </P>  \r\n\r\n<P>virksomhed uafhængig af instruktioner om den enkelte sags </P>  \r\n\r\n<P>afgørelse. </P>  \r\n\r\n<P>Stk. 2. Afgørelser truffet af de lokale patientklagenævn kan </P>  \r\n\r\n<P>indbringes for det centrale patientklagenævn. </P>  \r\n\r\n<P>Stk. 3. Det centrale patientklagenævns afgørelser kan ikke indbringes </P>  \r\n\r\n<P>for anden administrativ myndighed. </P>  \r\n\r\n<P>§ 15. Såvel de lokale som det centrale patientklagenævn kan give </P>  \r\n\r\n<P>udtryk for deres opfattelse af sagen, herunder eventuelt fremsætte </P>  \r\n\r\n<P>kritik over for den pågældende sundhedsperson eller søge iværksat </P>  \r\n\r\n<P>andre sanktioner. </P>  \r\n\r\n<P>§ 16. De lokale og det centrale patientklagenævn behandler klager </P>  \r\n\r\n<P>over de ved særlig lovgivning autoriserede personer inden for </P>  \r\n\r\n<P>sundhedsvæsenet, jf. dog stk. 2 og 3. </P>  \r\n\r\n<P>Stk. 2. Indenrigsminsteren fastsætter nærmere regler om, hvilke </P>  \r\n\r\n<P>persongrupper inden for sundhedsvæsenet, som ikke har autorisation </P>  \r\n\r\n<P>efter særlig lovgivning, der i øvrigt er omfattet af reglerne i </P>  \r\n\r\n<P>dette kapitel. </P>  \r\n\r\n<P>Stk. 3. Indenrigsministereiet kan efter forhandling med de lokale og </P>  \r\n\r\n<P>det centrale patientklagenævn fastsætte regler om, at </P>  \r\n\r\n<P>patientklagenævnenes virksomhed ikke skal omfatte dele af den </P>  \r\n\r\n<P>faglige virksomhed, der udøves af persongrupper, som er </P>  \r\n\r\n<P>autoriseret efter særlig lovgivning. Særlige hensyn skal dog tale </P>  \r\n\r\n<P>herfor. </P>  \r\n\r\n<P>§ 17. De lokale patientklagenævn, består af en formand og et antal </P>  \r\n\r\n<P>beskikkede medlemmer, nedsættes af amtsrådene i hver enkelt </P>  \r\n\r\n<P>amtskommune. I Københavns og Frederiksberg kommuner nedsætter </P>  \r\n\r\n<P>kommunalbestyrelserne i forening et patientklagenævn. </P>  \r\n\r\n<P>Stk. 2. Det enkelte amtsråd (i Københavns og Frederiksberg kommuner </P>  \r\n\r\n<P>kommunalbestyrelserne i forening) udpeger det lokale </P>  \r\n\r\n<P>patientklagenævns formand, der skal opfylde de almindelige </P>  \r\n\r\n<P>betingelser for at kunne beskikkes som dommer. Endvidere udpeger </P>  \r\n\r\n<P>amtsrådet/ kommunalbestyrelserne i forening et medlem af </P>  \r\n\r\n<P>patientklagenævnet, der har bestået juridisk embedseksamen. </P>  \r\n\r\n<P>Stk. 3. Amtsrådet/ kommunalbestyrelserne i forening beskikker efter </P>  \r\n\r\n<P>indhentet udtalelse fra Forbrugerrådet to medlemmer, hvoraf det </P>  \r\n\r\n<P>ene skal repræsentere De Samvirkende Invalideorganisationer. </P>  \r\n\r\n<P>Stk. 4. Amtsrådet/ kommunalbestyrelserne i forening beskikker for </P>  \r\n\r\n<P>hvert fagligt området et antal medlemmer, der alle er fagligt </P>  \r\n\r\n<P>uddannede. </P>  \r\n\r\n<P>Stk. 5. Medlemmerne beskikkes for en periode, der følger den </P>  \r\n\r\n<P>kommunale valgperiode. Genbeskikkelse kan finde sted. </P>  \r\n\r\n<P>§ 18. Det centrale patientklagenævn nedsættes af indenrigsministeren </P>  \r\n\r\n<P>og består af en formand og et antal beskikkede medlemmer. </P>  \r\n\r\n<P>Stk. 2. Indenrigsministeren udpeger nævnets formand, der skal opfylde </P>  \r\n\r\n<P>de almindelige betingelser for at kunne beskikkes som landsdommer. </P>  \r\n\r\n<P>Endvidere udpeger indenrigsministeren et medlem af nævnet, er har </P>  \r\n\r\n<P>bestået juridisk embedseksamen. </P>  \r\n\r\n<P>Stk. 3. Indenrigsministeren beskikker efter indhentet udtalelse fra </P>  \r\n\r\n<P>Forbrugerrådet to medlemmer, hvoraf det ene skal repræsentere De </P>  \r\n\r\n<P>Samvirkende Invalideorganisationer. </P>  \r\n\r\n<P>Stk. 4. Indenrigsministeren beskikker for hvert fagligt område et </P>  \r\n\r\n<P>antal medlemmer, der alle er fagligt uddannede. </P>  \r\n\r\n<P>Stk. 5. Medlemmerne beskikkes for en periode, der følger den </P>  \r\n\r\n<P>kommunale valgperiode. Genbeskikkelse kan finde sted. </P>  \r\n\r\n<P>§ 19. Ved afgørelsen af den enkelte sag i et patientklagenævn skal </P>  \r\n\r\n<P>nævnet sammensættes af: </P>  \r\n\r\n<P>1) formanden og det juridiske medlem, </P>  \r\n\r\n<P>2) to medlemmer efter henholdsvis § 17, stk. 3, og § 18, stk. 3, samt </P>  \r\n\r\n<P>3) to medlemmer efter henholdsvis § 17, stk. 4, og § 18, stk. 4, </P>  \r\n\r\n<P>afhængig af sagens faglige karakter. </P>  \r\n\r\n<P>Stk. 2. Formanden afgør, inden for hvilket fagligt området eller </P>  \r\n\r\n<P>områder medlemmer efter henholdsvis § 17, stk. 4, og § 18, stk. 4, </P>  \r\n\r\n<P>skal deltage. </P>  \r\n\r\n<P>§ 20. Formanden for et patientklagenævn kan bestemme, at særligt </P>  \r\n\r\n<P>sagkyndige eller andre kan deltage uden stemmeret ved nævnets </P>  \r\n\r\n<P>behandling af sager. </P>  \r\n\r\n<P>§ 21. (et lokale patientklagenævn kan til oplysning af sagen afkræve </P>  \r\n\r\n<P>andre, der har kendskab til forholdene, oplysninger, som må anses </P>  \r\n\r\n<P>for nødvendige for sagen, og herunder indhente sygehusjournaler </P>  \r\n\r\n<P>eller udskrifter heraf. Endvidere kan nævnet forlange optaget </P>  \r\n\r\n<P>retsligt forhør. </P>  \r\n\r\n<P>§ 22. Det centrale patientklagenævn skal indhente en udtalelse fra </P>  \r\n\r\n<P>Sundhedsstyrelsen, før nævnet træffer afgørelse i sagen. Til brug </P>  \r\n\r\n<P>for sin vurdering kan Sundhedsstyrelsen forelægge sagen for </P>  \r\n\r\n<P>Retslægerådet. </P>  \r\n\r\n<P>Stk. 2. Personer, der er omfattet af denne lov, skal efter anmodning </P>  \r\n\r\n<P>meddele Sundhedsstyrelsen enhver oplysning til brug for behandling </P>  \r\n\r\n<P>af sagen. </P>  \r\n\r\n<P>§ 23. Indenrigsministeren fastsætter efter forhandling med </P>  \r\n\r\n<P>Amtsrådsforeningen i Danmark og Københavns og Frederiksberg </P>  \r\n\r\n<P>kommuner forretningsordenen for de lokale patientklagenævn. </P>  \r\n\r\n<P>Indenrigsministeren fastsætter endvidere efter forhandling med det </P>  \r\n\r\n<P>centrale patientklagenævn dettes forretningsorden. </P>  \r\n\r\n<P>Stk. 2. Indenrigsministeren kan i forretningsordenen fastsætte regler </P>  \r\n\r\n<P>om, at nævnet kan bemyndige formanden til at træffe afgørelse i </P>  \r\n\r\n<P>visse sager, der ikke skønnes at frembyde tvivl. </P>  \r\n\r\n<P>§ 24. Patientklagenævnene afgiver en årlig redegørelse til </P>  \r\n\r\n<P>indenrigsministeren om dets virksomhed. </P>  \r\n\r\n<P>§ 02. Klage skal være indgivet inden 2 år efter det tidspunkt, hvor </P>  \r\n\r\n<P>klageren var eller burde være bekendt med det forhold, der klages </P>  \r\n\r\n<P>over. Nævnet kan dog se bort fra overskridelse af fristen, hvis </P>  \r\n\r\n<P>særlige grunde taler derfor. </P>  \r\n\r\n<P>Stk. 2. Fristen i stk. 1 gælder ikke for sager, som Sundhedsstyrelsen </P>  \r\n\r\n<P>indbringer for nævnet, jf. § 13, stk. 3. </P>  \r\n\r\n<P>Stk. 3. Såfremt en afgørelse truffet af et lokalt patientklagenævn </P>  \r\n\r\n<P>ønskes indbragt for det centrale patientklagenævn, jf. § 14, stk. </P>  \r\n\r\n<P>2, skal anmodning herom indgives inden 4 uger efter, at afgørelsen </P>  \r\n\r\n<P>er kommet den ankende til kundskab. </P>  \r\n\r\n<P>§ 03. Til det enkelte lokale patientklagenævn knyttes et sekretariat. </P>  \r\n\r\n<P>Udgifterne i forbindelse hermed afholdes af amtskommunen, </P>  \r\n\r\n<P>henholdsvis Københavns og Frederiksberg kommuner i forening. </P>  \r\n\r\n<P>§ 04. De enkelte amtsråd (i Københavns og Frederiksberg kommuner </P>  \r\n\r\n<P>kommunalbestyrelserne i forening) bistår i det fornødne omfang med </P>  \r\n\r\n<P>den formelle udformning af klagen, jf. § 13, stk. 1, videresender </P>  \r\n\r\n<P>denne til rette klageinstans samt orienterer klageren om, </P>  \r\n\r\n<P>hvorledes klagesagen vil blive behandlet.&#171; </P>  \r\n\r\n<P>Af et mindretal (SF): </P>  \r\n\r\n<P>Underændringsforslag </P>  \r\n\r\n<P>til ændringsforslag nr. 5 </P>  \r\n\r\n<P>6) I den under ændringsforslag nr. 5 foreslåede affattelse af § 17 </P>  \r\n\r\n<P>indsættes efter stk. 5 som nyt stykke: </P>  \r\n\r\n<P>&#187;Stk. 6. En person, der er medlem af et amtsråd eller af Københavns  \r\n\r\n</P>  \r\n\r\n<P>eller Frederiksberg kommunalbestyrelser, kan ikke beskikkes som </P>  \r\n\r\n<P>formand for eller medlem af et lokalt patientklagenævn.&#171; </P>  \r\n\r\n<P>Underændringsforslag </P>  \r\n\r\n<P>til ændringsforslag nr. 5 </P>  \r\n\r\n<P>7) I den under ændringsforslag nr. 5 foreslåede affattelse af § 18 </P>  \r\n\r\n<P>indsættes efter stk. 5 som nyt stykke: </P>  \r\n\r\n<P>&#187;Stk. 6. En person, der er medlem af et amtsråd eller af Københavns  \r\n\r\n</P>  \r\n\r\n<P>eller Frederiksberg kommunalbestyrelser, kan ikke beskikkes som </P>  \r\n\r\n<P>formand for eller medlem af det centrale patientklagenævn.&#171; </P>  \r\n\r\n<P>Af </P>  \r\n\r\n<P>indenrigsministeren, tiltrådt af et flertal (S, KF, V, RV og KRF): </P>  \r\n\r\n<P>8) Stk. 1, 1. pkt., affattes således: </P>  \r\n\r\n<P>&#187;Statens Seruminstitut, der er et institut under indenrigsministeren,  \r\n\r\n</P>  \r\n\r\n<P>er landets centrallaboratorium for så vidt angår human </P>  \r\n\r\n<P>bakteriologi, virologi og serologi, og udfører undersøgelser for </P>  \r\n\r\n<P>bl.a. sygehuse og praktiserende læger samt fremstiller og </P>  \r\n\r\n<P>fremskaffer vacciner, sera, blodprodukter m.v.&#171; </P>  \r\n\r\n<P>Af </P>  \r\n\r\n<P>et mindretal (S og SF): </P>  \r\n\r\n<P>9) Efter stk. 1 indsættes som nyt stykke: </P>  \r\n\r\n<P>&#187;Stk. 01. Instituttets ledelse varetages af en direktion, bestående  \r\n\r\n</P>  \r\n\r\n<P>af en faglig direktør og en administrativ direktør.&#171; </P>  \r\n\r\n<P>10) Efter stk. 2 indsættes som nyt stykke: </P>  \r\n\r\n<P>&#187;Stk. 02. Der nedsættes et tilsynsråd for instituttet. Rådet består  \r\n\r\n</P>  \r\n\r\n<P>af medicinaldirektøren samt 2 medlemmer udpeget af </P>  \r\n\r\n<P>indenrigsministeren, det ene efter udpegning af </P>  \r\n\r\n<P>Sundhedsstyrelsen.&#171; </P>  \r\n\r\n<P>11) Efter stk. 2 indsættes som nyt stykke: </P>  \r\n\r\n<P>&#187;Stk. 03. Indenrigsministeren fastsætter regler om direktionens og  \r\n\r\n</P>  \r\n\r\n<P>tilsynsrådets virksomhed.&#171; </P>  \r\n\r\n<P>Af indenrigsministeren, tiltrådt af udvalget: </P>  \r\n\r\n<P>Til § 28 </P>  \r\n\r\n<P>12) I stk. 1, 1. pkt., ændres datoen &#187;1. januar 1987&#171; til:  \r\n\r\n &#187;1. januar </P>  \r\n\r\n<P>1988&#171;, stk. 1, 2. og 4. pkt., ophæves, og i stk. 2, 1. pkt., og </P>  \r\n\r\n<P>stk. 3, 1. pkt., ændres datoen &#187;1. juli 1987&#171; til: &#187;1.  \r\n\r\n januar </P>  \r\n\r\n<P>1988&#171;. </P>  \r\n\r\n<P>BEMÆRKNINGER </P>  \r\n\r\n<P>Til nr. 1 </P>  \r\n\r\n<P>Hovedformålet med lovforslagets kapitel 1 er, at det udtrykkeligt </P>  \r\n\r\n<P>slås fast i loven, at Sundhedsstyrelsen er en styrelse under </P>  \r\n\r\n<P>Indenrigsministeriet, således som det fremgår af § 1. Formålet med </P>  \r\n\r\n<P>§ 2 var at præcisere, at indenrigsministeren er beføjet til at </P>  \r\n\r\n<P>træffe bestemmelser om Sundhedsstyrelsens virksomhed. Der </P>  \r\n\r\n<P>tilsigtedes derimod ikke nogen ændring i den hidtidige adgang for </P>  \r\n\r\n<P>indenrigsministeren til at fastsætte retningslinjer for form og </P>  \r\n\r\n<P>omfang af styrelsens sundhedsfaglige rådgivning. </P>  \r\n\r\n<P>Til nr. 2 </P>  \r\n\r\n<P>Med den foreslåede ændring præciseres det, hvilke pligter der </P>  \r\n\r\n<P>påhviler Sundhedsstyrelsen efter § 3, stk. 1. </P>  \r\n\r\n<P>Til nr. 3 </P>  \r\n\r\n<P>Ændringen præciserer, at Sundhedsstyrelsens rådgivning m.v. i </P>  \r\n\r\n<P>sundhedsfaglige spørgsmål sker direkte over for vedkommende </P>  \r\n\r\n<P>myndighed. </P>  \r\n\r\n<P>Til nr. 4 </P>  \r\n\r\n<P>Ændringsforslaget skal sikre, at Sundhedsstyrelsens øverste ledelse </P>  \r\n\r\n<P>varetages af en person, der har den fornødne faglige viden. </P>  \r\n\r\n<P>Til nr. 5 </P>  \r\n\r\n<P>Problemer løses bedst nær ved det sted, de er opstået. Derfor er det </P>  \r\n\r\n<P>at foretrække, at der oprettes et patientklagenævn i hver </P>  \r\n\r\n<P>amtskommune og et fælles for Københavns og Frederiksberg kommuner. </P>  \r\n\r\n<P>Kapitel 3 i den foreslåede affattelse omhandler således både lokale </P>  \r\n\r\n<P>og et centralt patientklagenævn. </P>  \r\n\r\n<P>Klagenævnene er i struktur ens med repræsentanter for såvel brugere </P>  \r\n\r\n<P>som de medicinalpersoner, sagen omhandler, samt 2 jurister. </P>  \r\n\r\n<P>En klage behandlet i det lokale klagenævn kan inden for en 4 ugers </P>  \r\n\r\n<P>frist ankes til det centrale klagenævn. </P>  \r\n\r\n<P>Sager, der vedrører statsansat personale, behandles i det centrale </P>  \r\n\r\n<P>patientklagenævn. </P>  \r\n\r\n<P>Det er afgørende vigtigt, at patienter, der ønsker at få en klage </P>  \r\n\r\n<P>behandlet i et patientklagenævn, får den nødvendige assistance fra </P>  \r\n\r\n<P>den offentlige myndighed. </P>  \r\n\r\n<P>Til nr. 6 og 7 </P>  \r\n\r\n<P>Mindretallet ønsker med ændringsforslagene at sikre </P>  \r\n\r\n<P>patientklagenævnenes fulde uafhængighed. </P>  \r\n\r\n<P>Til nr. 8 </P>  \r\n\r\n<P>Denne ændring præciserer instituttets funktioner. </P>  \r\n\r\n<P>Til nr. 9 </P>  \r\n\r\n<P>Ændringsforslaget sigter på at sikre den for Seruminstituttet helt </P>  \r\n\r\n<P>nødvendige faglige viden. </P>  \r\n\r\n<P>Til nr. 10 og 11 </P>  \r\n\r\n<P>I besvarelsen af spørgsmål 34 på bilag 64 har ministeren erklæret sig </P>  \r\n\r\n<P>&#187;enig med tilsynsrådet i, at instituttets virksomhed fortsat </P>  \r\n\r\n<P>gennem et særligt organ bør integreres i planlægningen for den </P>  \r\n\r\n<P>samlede sundhedssektor&#171;. </P>  \r\n\r\n<P>Til nr. 12 </P>  \r\n\r\n<P>Ændringerne bygger på det forhold, at det vil kræve nogen tid at </P>  \r\n\r\n<P>etablere patientklagenævnet, og at eöt ikrafttrædelsestidspunkt </P>  \r\n\r\n<P>for hele loven er mest hensigtsmæssigt. </P>  \r\n\r\n<P>Karen Højte Jensen (KF) nfmd. Flemming Jensen (KF) Lizzie </P>  \r\n\r\n<P>Lichtenberg (KF) Lis Aaltonen (KF) Svend Heiselberg (V) Niels </P>  \r\n\r\n<P>Anker Kofoed (V) Maisted (V) Steffensen (KRF) Hanne Andersen </P>  \r\n\r\n<P>(S) Dorte Bennedsen (S) Tove Lindbo Larsen (S) Lerke (S) </P>  \r\n\r\n<P>Henning Rasmussen (S) fmd. Taanquist (S) Agerschou (SF) </P>  \r\n\r\n<P>Tommy Dinesen (SF) Aase Olesen (RV) </P>  \r\n\r\n<P>Partierne CD, FP og VS havde ikke medlemmer i udvalget. </P>  \r\n\r\n<P>1 </P>  \r\n\r\n<P>Nogle af udvalgets spørgsmål til indenrigsministeren samt dennes svar </P>  \r\n\r\n<P>herpå </P>  \r\n\r\n<P>Spørgsmål 29: </P>  \r\n\r\n<P>Hvad er begrundelsen for, at den nu gældende pligt for </P>  \r\n\r\n<P>centraladministrationen til at høre Sundhedsstyelsen i alle sager, </P>  \r\n\r\n<P>der skønnes at kræve sundhedsfaglig indsigt, er udeladt i </P>  \r\n\r\n<P>lovforslaget? </P>  \r\n\r\n<P>Svar: </P>  \r\n\r\n<P>Det har bl.a. af Sundhedsstyrelsen været fremført, at lovforslaget </P>  \r\n\r\n<P>ikke medtager den obligatoriske høringsbestemmelse i den gældende </P>  \r\n\r\n<P>lovs § 2. Der er imidlertid ikke i medfør af gældende lov tale om </P>  \r\n\r\n<P>en obligatorisk høringsbestemmelse, idet styrelsen alene skal </P>  \r\n\r\n<P>høres af &#187;centraladministrationens forskellige afdelinger i alle </P>  \r\n\r\n<P>sager, hvis afgørelse af vedkommende ministerium skønnes at kræve </P>  \r\n\r\n<P>sådan indsigt . . . &#187;. Der er derfor ikke i lovforslaget udeladt </P>  \r\n\r\n<P>nogen høringspligt for centraladministrationen. </P>  \r\n\r\n<P>Det er imidlertid et helt grundlæggende princip i dansk </P>  \r\n\r\n<P>forvaltningsret, at det påhviler den enkelte </P>  \r\n\r\n<P>forvaltningsmyndighed, eventuelt i samarbejde med andre </P>  \r\n\r\n<P>myndigheder, at fremskaffe fornødne oplysninger om de foreliggende </P>  \r\n\r\n<P>sager. En opfyldelse af denne almindelige retsgrundsætning vil </P>  \r\n\r\n<P>ofte medføre, at en forvaltningsmyndighed foretager en høring af </P>  \r\n\r\n<P>Sundhedsstyrelsen, såfremt oplysninger af sundhedsfaglig karakter </P>  \r\n\r\n<P>er nødvendige ved behandlingen af en sag. </P>  \r\n\r\n<P>På det grundlag findes det overflødigt at medtage en bestemmelse om </P>  \r\n\r\n<P>skønsmæssig høring, svarende til den gældende lov. </P>  \r\n\r\n<P>Spørgsmål 31: </P>  \r\n\r\n<P>Hvorledes vil det være muligt at sikre det læge element i de lokale </P>  \r\n\r\n<P>klagemodtagelser, således som lovforslaget er udformet? </P>  \r\n\r\n<P>Svar: </P>  \r\n\r\n<P>Lovforslaget bygger først og fremmest på et princip om, at lægmænd </P>  \r\n\r\n<P>skal have indflydelse på den afgørelse, der træffes i den enkelte </P>  \r\n\r\n<P>klagesag af det centrale patientklagenævn. Hermed får lægmændene </P>  \r\n\r\n<P>også en væsentlig inflydelse på, hvorledes sagen gennenføres </P>  \r\n\r\n<P>overfor og opleves af den enkelte klager, idet </P>  \r\n\r\n<P>lægmandsrepræsentanterne blandt andet skal sikre, at klageren - </P>  \r\n\r\n<P>også hvor denne måske har svært ved at udtrykke sig eller få peget </P>  \r\n\r\n<P>på relevante forhold - for en så betryggende behandling af sin sag </P>  \r\n\r\n<P>som muligt. </P>  \r\n\r\n<P>En klagevejledning kan fås enten i kommuner/ amtskommuner eller i </P>  \r\n\r\n<P>statsamtet, jf. lovforslagets § 24. Den særlige mulighed for </P>  \r\n\r\n<P>klagevejledning i statsamtet sigter på at tilbyde en vejledning, </P>  \r\n\r\n<P>der overfor patienten fremtræder som neutral i forhold til </P>  \r\n\r\n<P>sygehus- og sundhedsvæsenet. </P>  \r\n\r\n<P>Statsamtet har en særlig erfaring i rådgivning af personer, som ofte </P>  \r\n\r\n<P>befinder sig i retlige, sociale eller personlige </P>  \r\n\r\n<P>konfliktsituationer. </P>  \r\n\r\n<P>Personer, som mener sig fejbehandlet, og som ønsker at klage, kan </P>  \r\n\r\n<P>imidlertid også tænkes at have brug for en særlig personlig </P>  \r\n\r\n<P>rådgivning og støtte under samtalen med statsamtets medarbejder. </P>  \r\n\r\n<P>Den bedste støtte vil ofte være klagerens nærmeste pårørende eller </P>  \r\n\r\n<P>andre, som klageren har særlig tillid til, og disse vil altid </P>  \r\n\r\n<P>kunne repræsentere eller bistå klageren, både når det drejer sig </P>  \r\n\r\n<P>om den første kontakt med klagevejledningen men også på senere </P>  \r\n\r\n<P>stadier af klagesagen, jf. princippet herom i forvaltningslovens § </P>  \r\n\r\n<P>8. Det vil blive et led i statsamtets vejledningspligt, at amtet, </P>  \r\n\r\n<P>så snart klageren henvender sig, orienterer om denne mulighed. </P>  \r\n\r\n<P>Herudover vil statsamtet tillige skulle oplyse klageren om, hvilke </P>  \r\n\r\n<P>muligheder der i øvrigt findes for råd og støtte, særligt i det </P>  \r\n\r\n<P>lokale område. Der tænkes her bl.a. på det almindelige sociale </P>  \r\n\r\n<P>system, men også på oplysninger om eventuel privat lokal </P>  \r\n\r\n<P>rådgivning, som patienten kan henvende sig til og som sammen med </P>  \r\n\r\n<P>patienten kan deltage i klagevejledningen i statsamtet. </P>  \r\n\r\n<P>Endelig skal statsamtet som led i sin vejledningspligt oplyse </P>  \r\n\r\n<P>klageren om den mulighed, der i særlige tilfælde består for gratis </P>  \r\n\r\n<P>retshjælp hos en advokat også i forbindelse med klagesager. Selvom </P>  \r\n\r\n<P>der her først og fremmest er tale om juridisk rådgivning, kan </P>  \r\n\r\n<P>sådanne henvendelser til advokater formentlig også i visse </P>  \r\n\r\n<P>tilfælde medvirke til en mere personlig afklarig for klageren </P>  \r\n\r\n<P>omkring det pågældende klageforhold. </P>  \r\n\r\n<P>Spørgsmål 32: </P>  \r\n\r\n<P>Hvorledes forestiller ministeren sig, at de lokale klagemodtagelser </P>  \r\n\r\n<P>skal fungere? </P>  \r\n\r\n<P>Svar: </P>  \r\n\r\n<P>Den lokale klagevejledning i statsamterne skal vejlede om alle typer </P>  \r\n\r\n<P>af klager inden for sundhedsvæsenet, herunder klager, der henhører </P>  \r\n\r\n<P>under amtskommunerne m.v., særlige overenskomstorganer og lign. </P>  \r\n\r\n<P>Klagevejledningen vil i øvrigt få følgende hovedopgaver: </P>  \r\n\r\n<P>at fungere som det sted, hvortil alle typer af klager inden for </P>  \r\n\r\n<P>sundhedsvæsenet kan indleveres og derefter videresendes til rette </P>  \r\n\r\n<P>klageinstans (uden at dette dog hindrer patienterne i at skrive </P>  \r\n\r\n<P>direkte til rette klageinstans), </P>  \r\n\r\n<P>at yde befolkningen generel vejledning om klagemuligheder, klageveje, </P>  \r\n\r\n<P>dokumentationsbehov m.v. (ved fremmøde eller telefonisk), </P>  \r\n\r\n<P>at søge åbenbare misforståelser eller mangler i de enkelte klagesager </P>  \r\n\r\n<P>afklaret inden fremsendelsen til rette klageinstans. </P>  \r\n\r\n<P>Klagevejledningen vil i sit arbejde kunne søge bistand hos de lokale </P>  \r\n\r\n<P>embedslægeinstitutioner og vil i øvrigt være klageren behjælpelig </P>  \r\n\r\n<P>med at skabe kontakt til lokale rådgivninger og lign. inden for </P>  \r\n\r\n<P>social- og sundhedsområdet. </P>  \r\n\r\n<P>2 </P>  \r\n\r\n<P>En af henvendelserne til udvalget samt ministerens kommentar hertil </P>  \r\n\r\n<P>Til folketingets kommunaludvalg </P>  \r\n\r\n<P>I anledning af, at forslag til lov om sundhedsvæsenets </P>  \r\n\r\n<P>centralstyrelse m.v. er til behandling i kommunaludvalget, ønsker </P>  \r\n\r\n<P>gruppen af overlæger og afdelingsforstandere ved Statens </P>  \r\n\r\n<P>Seruminstitut at tilkendegive følgende synspunkter vedrørende de </P>  \r\n\r\n<P>for Seruminstituttet foreslåede bestemmelser (* 1): </P>  \r\n\r\n<P>henvendelse, fordi de savner en påpegning af behovet for en stilling </P>  \r\n\r\n<P>som produktionschef på direktørniveau. </P>  \r\n\r\n<P>I den gældende lov om sundhedsvæsenets centralstyrelse defineres </P>  \r\n\r\n<P>Seruminstituttets funktionsområde på følgende måde: </P>  \r\n\r\n<P>Seruminstituttet er landets centrallaboratorium for så vidt angår </P>  \r\n\r\n<P>human bakteriologi, virologi og serologi. </P>  \r\n\r\n<P>I lovforslaget er § 10, stk. 1 i gældende lov blevet til § 25, stk. </P>  \r\n\r\n<P>1, der kun siger, at Seruminstituttet udfører undersøgelser for </P>  \r\n\r\n<P>bl.a. sygehuse og praktiserende læger. </P>  \r\n\r\n<P>Det er af væsentlig betydning, også for international sammenhæng, for </P>  \r\n\r\n<P>Seruminstituttets position som videncentrum for diagnose, </P>  \r\n\r\n<P>forebyggelse og behandling af infektionssygdomme, at instituttets </P>  \r\n\r\n<P>opgaver som centralinstitut for bekæmpelsen af infektionssygdomme </P>  \r\n\r\n<P>er lovfæstet. Vi foreslår derfor definitionen af Seruminstituttets </P>  \r\n\r\n<P>funktionsområde bevaret i lovteksten. </P>  \r\n\r\n<P>I den gældende lov er Seruminstituttets øverste ledelse fastlagt som </P>  \r\n\r\n<P>bestående af to direktører, en falig og en administrativ. Der er </P>  \r\n\r\n<P>desuden i gældende lov beskrevet et tilsynsråd for instituttet. </P>  \r\n\r\n<P>Dette tilsynsråd har især haft som opgave at formidle en </P>  \r\n\r\n<P>integrering af planlægningen af instituttets aktiviteter indenfor </P>  \r\n\r\n<P>rammerne af det samlede sundhedsvæsen, og at tjene som </P>  \r\n\r\n<P>appelinstans, hvis de to direktører ikke kunne blive enige i en </P>  \r\n\r\n<P>konkret sag. Bestemmelserne om instituttets ledelse og om </P>  \r\n\r\n<P>etableringen af et tilsynsråd er ikke medtaget i det foreliggende </P>  \r\n\r\n<P>lovforslag. </P>  \r\n\r\n<P>Seruminstituttet er for tiden inde i en omstillingsproces, idet en </P>  \r\n\r\n<P>række opgaver bliver decentraliserede, nye opgaver tages op og nye </P>  \r\n\r\n<P>komplicerede metoder indføres. Specielt må et nævnes, at den </P>  \r\n\r\n<P>moderne bioteknologiske udvikling stiller store krav til </P>  \r\n\r\n<P>instituttets tilpasningsevne. </P>  \r\n\r\n<P>En sådan omstillingsproces kræver en initiativtagende faglig ledelse, </P>  \r\n\r\n<P>der både på kort og på lang sigt kan arbejde med de problemer og </P>  \r\n\r\n<P>de muligheder, som udviklingen medfører. Dette kræver imidlertid, </P>  \r\n\r\n<P>at der er ro om den faglige ledelses status og kompetance. Ved at </P>  \r\n\r\n<P>fjerne lovgrundlaget for instituttets øverste ledelse og for dets </P>  \r\n\r\n<P>organisatoriske tilknytning til det øvrige sundhedsvæsen skaber </P>  \r\n\r\n<P>det foreliggende lovforslag imidlertid usikkerhed om grundlaget </P>  \r\n\r\n<P>for instituttets langsigtede planlægning. </P>  \r\n\r\n<P>Det er vigtigt, at den inflydelse på instituttets ledelsesfunktioner, </P>  \r\n\r\n<P>der i gældende lov er tillagt medicinaldirektøren, bevares, enten </P>  \r\n\r\n<P>ved at der fortsat er et tilsynsråd med medicinaldirektøren som </P>  \r\n\r\n<P>formand eller på anden fagligt lige så overordnet måde. </P>  \r\n\r\n<P>Instituttet er, og skulle fortsat være, et praktisk serviceistitut </P>  \r\n\r\n<P>for sundhedsvæsenet i nært samspil med sygehuse og læger. </P>  \r\n\r\n<P>Sundhedsstyrelsen må derfor så direkte som muligt medinddrages i </P>  \r\n\r\n<P>instituttets planlægning. </P>  \r\n\r\n<P>Vi anser det i øvrigt for påkrævet, at der sker en styrkelse af de </P>  \r\n\r\n<P>faglige ledelsesfunktioner på instituttet, f.eks. gennem </P>  \r\n\r\n<P>udpegning eller valg af sektorledere, ansættelse af en chef for </P>  \r\n\r\n<P>produktionen, udbygning af et fagligt sekretariat og </P>  \r\n\r\n<P>decentralisering af beslutningskompetance på en række områder. Med </P>  \r\n\r\n<P>hensyn til den øverste ledelse anser vi det for særligt vigtigt, </P>  \r\n\r\n<P>at man bevarer den fagligt kvalificerede indflydelse på alle </P>  \r\n\r\n<P>væsentlige beslutninger og overvejelser, og vi er derfor </P>  \r\n\r\n<P>betænkelige ved, at princippet om en sideordnet faglig og </P>  \r\n\r\n<P>administrativ ledelse ikke er medtaget i lovforslaget, således at </P>  \r\n\r\n<P>det ikke længere vil være en parlamentarisk opgave at foretage </P>  \r\n\r\n<P>ændringer på dette væsentlige punkt. </P>  \r\n\r\n<P>I egenskab af dirigent og referent ved et plenarmøde af overlæger og </P>  \r\n\r\n<P>afdelingsforstandere ved Statens Seruminstitut indsender vi denne </P>  \r\n\r\n<P>henvendelse til folketingets kommunaludvalg. Den endelige </P>  \r\n\r\n<P>formulering af henvendelsen har været udsendt til almindelig </P>  \r\n\r\n<P>godkendelse. </P>  \r\n\r\n<P>»Statens Seruminstitut, den 12. januar 1987§ </P>  \r\n\r\n<P>BENT MANSA </P>  \r\n\r\n<P>afdelingsforstander </P>  \r\n\r\n<P>WILHELM FREDERIKSEN </P>  \r\n\r\n<P>overlæge </P>  \r\n\r\n<P>Indenrigsministerens kommentar </P>  \r\n\r\n<P>Som det fremgår af besvarelsen af det af kommunaludvalget stillede </P>  \r\n\r\n<P>spørgsmål nr. 19 (L 58 - bilag 37), vil jeg fremsætte </P>  \r\n\r\n<P>ændringsforslag, således at instituttets funktion som landets </P>  \r\n\r\n<P>centrallaboratorium præciseres i lovteksten. </P>  \r\n\r\n<P>Som det fremgår af henvendelsen, foregår der på Statens Seruminstitut </P>  \r\n\r\n<P>en omfattende omlægning og modernisering af instituttets drift. </P>  \r\n\r\n<P>Det er et naturligt led i omlægningen, at behovet for nødvendige </P>  \r\n\r\n<P>tilpasninger af instituttets organisation også vurderes. Måtte der </P>  \r\n\r\n<P>vise sig behov for at foretage ændringer i organiseringen af den </P>  \r\n\r\n<P>øverste ledelse af instituttet, vil kommunaludvalget blive </P>  \r\n\r\n<P>orienteret inden ændringerne iværksættes. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198614K00058"
        },
        {
            "displayName": "Entydig dokumentidentifikation",
            "displayValue": "CL005214"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "58"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}