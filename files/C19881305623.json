{
    "id": 79528,
    "title": "Instruks om administration-Lokalkontor-flyvehavre ",
    "documentTypeId": "680",
    "isSagsforlobPeriodValid": false,
    "shortName": "INS nr 13056 af 06/01/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Instruks om  \r\n\r\n administration-Lokalkontor-flyvehavre </H1>  \r\n\r\n<P></P>  \r\n\r\n<BR>  \r\n\r\n<P>61.3.1 Kontrollens planlægning </P>  \r\n\r\n<P>Udgangsmaterialet ved tilrettelæggelsen af flyvehavrebekæmpelsen er: </P>  \r\n\r\n<P> Nye anmeldelser af forekomster af flyvehavre, (form. 65), der tilgår  \r\n\r\n tilsynet successivt gennem hele flyvehavresæsonen, juli og 1. uge i august.  \r\n\r\n</P>  \r\n\r\n<P> Tidligere registrerede lokaliteter, dvs. gamle tilfælde, der i  \r\n\r\n forårsmånederne har fået tilsendt standardskrivelse III. </P>  \r\n\r\n<P> For sent anmeldte sager fra året før. </P>  \r\n\r\n<P> Egne fund ved den opsøgende virksomhed. </P>  \r\n\r\n<P>Lokalkontoret opsorterer materialet, de gamle og de nye tilfælde, i  \r\n\r\n alfabetisk orden under det enkelte postnummer. Dette materiale sorteres så i  \r\n\r\n ruter efter adresserne, delt op på dagsværk. Det er en fordel, hvis kontoret  \r\n\r\n råder over kommunekort, hvor vejnavne er angivet. </P>  \r\n\r\n<P>61.3.2 Kontrollens gennemførelse i marken </P>  \r\n\r\n<P> Fremgangsmåde ved besøg på flyvehavrelokaliteter: </P>  \r\n\r\n<P>Tilsynet har ikke bemyndigelse til at gå ind på private arealer for at  \r\n\r\n søge efter flyvehavre. Det kan vi rent juridisk ikke gøre uden en  \r\n\r\n dommerkendelse. </P>  \r\n\r\n<P>Såfremt arealerne ikke kan overskues fra offentlig vej, må vi derfor  \r\n\r\n opsøge ejeren og indhente hans tilladelse eller sikre os, at han ikke sætter  \r\n\r\n sig imod, at vi går ind. </P>  \r\n\r\n<P>Nægtes adgang, kontaktes centeret straks. </P>  \r\n\r\n<P>Det er vigtigt, at man straks ved første besøg sikrer sig, at der er tale  \r\n\r\n om flyvehavre ved at konstatere, at &#187;havreplanten&#171; har  \r\n\r\n hesteskoformet løsningslag. (Se foto i bilag 1 flyvehavrepjece'). </P>  \r\n\r\n<P>61.3.3 Systematisk opsøgning af flyvehavrelokaliteter </P>  \r\n\r\n<P>Centret udpeger områder, der afsøges systematisk for flyvehavre. Dette  \r\n\r\n gøres for at få et billede af flyvehavresituationen i de pågældende områder.  \r\n\r\n</P>  \r\n\r\n<P>Under eftersøgningen i et område afsøger medhjælperen med sin kikkert alle  \r\n\r\n marker, hvor flyvehavre kan forekomme. Det er ofte nødvendigt i bakket terræn  \r\n\r\n eller områder med mange levende hegn at bevæge sig ned ad markveje og at søge  \r\n\r\n højdepunkter, hvorfra det omliggende terræn kan overskues. </P>  \r\n\r\n<P>Man bør være særlig opmærksom på områder under højspændingsledninger og  \r\n\r\n langs levende hegn, hvor fuglene erfaringsmæssigt spreder flyvehavren samt  \r\n\r\n arealer ved vej, især vejsving. </P>  \r\n\r\n<P>Der køres ned ad alle sideveje til fjerntliggende landbrugsejendomme samt  \r\n\r\n ad alle farbare markveje. </P>  \r\n\r\n<P>Konstateres flyvehavre udfyldes en formular 65/88. På bagsiden af  \r\n\r\n formularen laves en skitse. Inden stedet forlades afleveres, hvis dette er  \r\n\r\n muligt, en håndudfyldt skrivelse 1A. En kopi postes samme dag til centret.  \r\n\r\n</P>  \r\n\r\n<P>61.3.3.1 Opsøgning af anmeldte og registrerede  flyvehavrelokaliteter </P>  \r\n\r\n<P>De anmeldte lokaliteter samt de gamle registrerede flyvehavrelokaliteter  \r\n\r\n besigtiges efter bekæmpelsesfristens udløb. Resultatet noteres på form. 65.  \r\n\r\n</P>  \r\n\r\n<P>Er bekæmpelsen ikke i orden, foretages følgende: </P>  \r\n\r\n<P>61.3.3.2 Retningslinjer for tjenestelig optræden </P>  \r\n\r\n<P>Under flyvehavrebekæmpelsesarbejdet, der mere end tilsynets andre opgaver,  \r\n\r\n ender i konflikter, vil tilsynets medarbejdere blive hængt op på udtalelser  \r\n\r\n eller tillagt udtalelser som svækker sagen. Dette er et sædvanligt træk i  \r\n\r\n forsvaret. Det er derfor nødvendigt: </P>  \r\n\r\n<P CLASS=PUNKT> <B>1.</B> at der ikke fremsættes konkrete anvisninger på  \r\n\r\n kemisk bekæmpelse, men henvises til de tilgængelige oplysninger på feltet.  \r\n\r\n</P>  \r\n\r\n<P CLASS=PUNKT> <B>2.</B> at der ikke falder udtalelser om udfald af  \r\n\r\n politisag, men kun meddelse at sagen indberettes ad tjenestevejen. </P>  \r\n\r\n<P>at der vises tilbageholdenhed med at betegne dele af bekæmpelsen på en  \r\n\r\n ejendom i orden, når bekæmpelsesarbejdet som helhed ikke godtages. </P>  \r\n\r\n<P>61.3.4 Bekæmpelseskrav </P>  \r\n\r\n<P>Alt efter situationen træffes beslutning om, hvilke minimumskrav til  \r\n\r\n bekæmpelsesresultatet, der skal stilles og inden for hvilken tidsfrist.  \r\n\r\n Bekæmpelsesforslag kan være: </P>  \r\n\r\n<P>- Når afgrøden er bindermoden, kan den skårlægges, vejres og mejetærskes.  \r\n\r\n</P>  \r\n\r\n<P>- Når afgrøden er grøn-gulmoden, kan den forarbejdes til grønpille. </P>  \r\n\r\n<P>- Bortlugning. Bortlugede flyvehavreplanter skal afbrændes, og pladsen for  \r\n\r\n afbrændingen forevises tilsynet ved eftersynet, da man har erfaring for, at  \r\n\r\n endnu spiredygtige flyvehavrefrø kan ligge langs randzonen af en sådan  \r\n\r\n afbrændingsplads. </P>  \r\n\r\n<P>- Ved meget kraftig flyvehavrebestand afhugges, vejres og afbrændes  \r\n\r\n afgrøden på stedet, eller den køres på losseplads, hvor den dækkes med ca. 1  \r\n\r\n meter tykt lag af andet affald. </P>  \r\n\r\n<P>61.3.5 Udsendelse af standardskrivelse II </P>  \r\n\r\n<P>I tilfælde, hvor brugeren samme år har fået tilsendt standardskrivelse I  \r\n\r\n eller I A, meddeles bekæmpelsesminimumskrav samt bekæmpelsesfristen mundtligt  \r\n\r\n ved besigtigelsen. Disse påbud gentages i standardskrivelse II, der afsendes  \r\n\r\n fra centret dagen efter besøget. </P>  \r\n\r\n<P>61.3.6 Endelig registrering af flyvehavrelokaliteter </P>  \r\n\r\n<P>Når kontrolløren ved inspektion efter udløbet af den frist, der har været  \r\n\r\n givet i standardskrivelse I, finder, at bekæmpelse enten slet ikke er  \r\n\r\n foretaget eller er foretaget i utilstrækkelig grad, foretages en endelig  \r\n\r\n registrering af ejendommen som flyvehavrelokalitet. Form. 65 påføres på  \r\n\r\n bagsiden af ejendommens nøjagtige matrikelnumre fremskaffet fra  \r\n\r\n ejendomsskattekontoret i den pågældende kommune. Der laves en skitse, hvor  \r\n\r\n flyvehavrekolonier og enkeltplanter markeres. </P>  \r\n\r\n<P>Skitsen dateres (bilag 6) </P>  \r\n\r\n<P>Såfremt tilsynet i stedet for selv at tegne kortskitse kan fremskaffe et  \r\n\r\n matrikelkort i stor målestok fra kommunens tekniske forvaltning, er dette  \r\n\r\n bedre og er et vigtigt bevis at fremlægge i en eventuel senere retssag.  \r\n\r\n Ellers laves skitsen efter de udleverede 4 cm kort, der medføres i fotokopi.  \r\n\r\n</P>  \r\n\r\n<P>61.3.7 Klassificering af tilfældet ved registreringen Sagsbehandleren i  \r\n\r\n marken klassificerer ved registreringen tilfældet. </P>  \r\n\r\n<P>Klassificeringen sker efter følgende 2 kriterier: </P>  \r\n\r\n<P>Angrebets intensitet </P>  \r\n\r\n<P>Bekæmpelseseffekten </P>  \r\n\r\n<P>Ejendommene kan klassificeres i følgende 3 kategorier. </P>  \r\n\r\n<P>Kategori 1: Ejendomme med svagere angreb og evne og vilje til effektiv  \r\n\r\n bekæmpelse. </P>  \r\n\r\n<P>Kategori 2: Ejendomme med middelsvære angreb, effektiv eller mindre  \r\n\r\n effektiv bekæmpelse. </P>  \r\n\r\n<P>Kategori 3: Ejendomme med svære angreb eller ineffektiv utilfredsstillende  \r\n\r\n bekæmpelse. </P>  \r\n\r\n<P>61.3.7.1 Kontrol af registrerede lokaliteter </P>  \r\n\r\n<P>Ved kontrol af tidligere registrerede lokaliteter kan der foretages en  \r\n\r\n rokering af tilfældet, det vil sige at ejendommen kan overføres til anden  \r\n\r\n kategori, således til en lavere klassificering hvis der er sket væsentlige  \r\n\r\n fremskridt og resultatet er tilfredsstillende eller lokaliteten kan ophæves.  \r\n\r\n Er det modsatte tilfældet kan ejendommen overføres til højere klassificering  \r\n\r\n fx fra kategori 2 til 3. </P>  \r\n\r\n<P>61.3.8 Indberetning </P>  \r\n\r\n<P>I tilfælde, hvor en jordbruger ikke har reageret på tilsynets skriftlige  \r\n\r\n henstilling og påbud (standardskrivelse II eller III), indstiller  \r\n\r\n kontrolløren til centeret, at der rejses tiltale. </P>  \r\n\r\n<P>Indberetningen skal være ledsaget af begæring om tiltalerejsning, en  \r\n\r\n kortskitse, eventuelt fotografier. </P>  \r\n\r\n<P>61.3.8.1 Politirapport </P>  \r\n\r\n<P>Lokalkontoret modtager kopi af politirapporten og kommenterer denne samt  \r\n\r\n indstiller, hvad der videre bør ske i sagen. </P>  \r\n\r\n<P>61.3.8.2 Tvangsbekæmpelse </P>  \r\n\r\n<P>Når en jordbruger trods påbud fra tilsynet efter bekæmpelsesfristens udløb  \r\n\r\n ikke har gennemført bekæmpelse eller ikke har gjort det tilstrækkelig  \r\n\r\n effektivt, har tilsynet muligheder for efter eftersynet at iværksætte en  \r\n\r\n bekæmpelse for brugerens regning. Bekæmpelsen kan foregå ved, at tilsynet med  \r\n\r\n lejet arbejdskraft luger 15 meterzonen. Tilsynets udgifter til fremmed hjælp  \r\n\r\n skal betales af jordbrugeren. Er angrebet kraftigt, rekvireres en  \r\n\r\n maskinstation til at afhugge afgrøden inden for 15 meter fra naboskel.  \r\n\r\n Brugeren får så muligheden for at udnytte afgrøden ved grønpillefremstilling.  \r\n\r\n</P>  \r\n\r\n<P>Skal tilsynet foretage en afbrænding, må dette ikke ske, uden at man i  \r\n\r\n forvejen har taget kontakt til brandmyndighederne i den pågældende kommune.  \r\n\r\n</P>  \r\n\r\n<P>Afbrænding må kun foregå i dagtimerne. Ilden skal være slukket senest en  \r\n\r\n time før solnedgang. Afbrænding skal foregå i tilstrækkelig afstand fra  \r\n\r\n ledningsmaster og luftledninger, da disse kan skades af varmepåvirkningen.  \r\n\r\n</P>  \r\n\r\n<P> Det er altid centret, der træffer beslutning om tvangsbekæmpelse. </P>  \r\n\r\n<P>I stærk blæst må der ikke foretages afbrænding. Hvis vinden skifter  \r\n\r\n retning, eller vindstyrken øges, skal afbrændingen standses, hvis dette er  \r\n\r\n muligt. Afstandskravene ved afbrænding skal overholdes. Afstand til bygninger  \r\n\r\n med fast tag og ydervæg af mursten eller lignende, læhegn af gran eller fyr,  \r\n\r\n sæd på roden og maskiner 30  meter, dog mindst 60 meter i vindretningen .  \r\n\r\n Afstand til  bygninger af træ og bygninger med let antændeligt tag,  \r\n\r\n nåletræsplantager og lyngarealer, halmstakke eller træstabler  mindst 100 m  \r\n\r\n og 200 m i vindretningen. </P>  \r\n\r\n<P>61.3.8.3 Vidneførsel i retten </P>  \r\n\r\n<P>Når centeret har indstillet en overtræder af bestemmelserne til  \r\n\r\n retsforfølgning, meddeler man samtidig anklagemyndigheden, hvem der bør føres  \r\n\r\n som vidne i sagen. Det er som regel den medarbejder, der har udført den  \r\n\r\n inspektion, der førte til sagen. </P>  \r\n\r\n<P>Vidnet indkaldes skriftligt til retten, og udeblivelse kan medføre bøde,  \r\n\r\n erstatningsansvar og evt. tvangsafhentning. </P>  \r\n\r\n<P>Vidnet medbringer hele sagen og taler under vidneansvar. Ved  \r\n\r\n vidneafgivelsen har vidnet lov til at støtte sig til notater. Herunder er det  \r\n\r\n vigtigt over for dommeren at kunne fremlægge en kortskitse, dateret med  \r\n\r\n sidste inspektionsdato og visende flyvehavrens placering på arealerne og med  \r\n\r\n angivelse af mængden af planter samt eventuelt fotografier. </P>  \r\n\r\n<P>61.3.9 Statistiske oplysninger </P>  \r\n\r\n<P>Ved flyvehavresæsonens afslutning sender lokalkontoret en rapport om  \r\n\r\n arbejdet til centret. Rapporten skal indeholde de oplysninger, der fremgår af  \r\n\r\n nedenstående skema: </P>  \r\n\r\n<PRE>  \r\n\r\n                              Med       Med       Med indberetning  \r\n\r\n                      I alt   1.besøg   2.besøg   til politisag  \r\n\r\n                      -----------------------------------------------  \r\n\r\n Nye lokaliteter  \r\n\r\n Gamle lokaliteter  \r\n\r\n                      -----------------------------------------------  \r\n\r\n                      Totalt antal sager behandlet ...  \r\n\r\n                      Antal kørte km ...  \r\n\r\n                      Antal timer anvendt ...  \r\n\r\n</PRE>  \r\n\r\n<P> Med rapporten fremsendes en fortegnelse over lokaliteter, som  \r\n\r\n  lokalkontoret ønsker tilsendt standardskrivelse III det  efterfølgende  \r\n\r\n forår. </P>  \r\n\r\n<P>61.3.9.1 Oplysningsarbejde </P>  \r\n\r\n<P>Ved besøg på flyvehavrelokaliteterne kan tilsynet i en vis udstrækning  \r\n\r\n give oplysninger om fremtidig bekæmpelse. Der bør dog i alle tilfælde  \r\n\r\n henvises til den lokale planteavlskonsulent. </P>  \r\n\r\n<P>I forbindelse med centrets udsendelse af standardskrivelse III medsendes  \r\n\r\n en vejledning i flyvehavrebekæmpelse (bilag 5). </P>  \r\n\r\n<P>Centret deltager i lokale møder om flyvehavre og skriver artikler om  \r\n\r\n flyvehavre i lokalpressen samt kommer med indlæg i lokalradioen. </P>  \r\n\r\n<P>61.3.10 Ophævelse af registrering </P>  \r\n\r\n<P>En registrering ophæves normalt efter 5 år. I den mellemliggende periode  \r\n\r\n skal lokaliteten være besøgt og bekæmpelsen fundent tilfredsstillende. Højere  \r\n\r\n klassificering vil medføre forlænget registrering, ligesom nedklassificering  \r\n\r\n kan føre til ophævelse af registrering før udløbet af de 5 år. </P>  \r\n\r\n<P>61.4 Andre kontrolopgaver </P>  \r\n\r\n<P>61.4.1 Import af foderkorn </P>  \r\n\r\n<P>Tilsynet kan med hjemmel i § 11 landbrugsministeriets bekendtgørelse om  \r\n\r\n indførsel og udførsel af planter m.m. gribe ind og kontrollere alle  \r\n\r\n importsendinger af foderkorn. Er indholdet af flyvehavre større end 1 kerne  \r\n\r\n pr. kg, påbyder tilsynet slaglemølleformaling inden udlevering til forbruger.  \r\n\r\n</P>  \r\n\r\n<P>61.4.2 Foderkorn udleveret til forbruger </P>  \r\n\r\n<P>Såfremt tilsynet konstaterer, at foderkorn med indhold af flyvehavre er  \r\n\r\n udleveret til forbruger, uden at dette først er slaglemøllemalet, rejses  \r\n\r\n tiltale på distriktets foranledning. </P>  \r\n\r\n<P>61.4.3 Korntransporter </P>  \r\n\r\n<P>Ser tilsynet korntransporter med indhold af flyvehavre uden presenning på  \r\n\r\n offentlig vej, griber tilsynet ind. </P>  \r\n\r\n<P>61.4.4 Vildtfoder og vildfuglefrø </P>  \r\n\r\n<P>Konstateres det, at der er flyvehavre i udlagt vildtfoder eller flyvehavre  \r\n\r\n i vildfuglefrø, griber tilsynet ind. </P>  \r\n\r\n<P>61.4.5 Import af tørrede blomster </P>  \r\n\r\n<P>Tilsynet kan afvise enhver import af buketter med tørrede blomster,  \r\n\r\n såfremt flyvehavre indgår i buketterne. Afviste buketter destrueres på  \r\n\r\n tilsynets foranledning ved brænding. </P>  \r\n\r\n<P>61.4.6 Kontrol af mejetærskere og halmpressere </P>  \r\n\r\n<P>Stikprøvevis kontrollerer tilsynet mejetærskere og halmpressere på vej fra  \r\n\r\n en ejendom til en anden ejendom. Maskinen stoppes og dirigeres til et sted,  \r\n\r\n hvor kontrollen ikke er til gene for den øvrige trafik. </P>  \r\n\r\n<P>Af mejetærskerens stenfælde udtages en prøve af det materiale, der er  \r\n\r\n aflejret der, sammen med eventuelt flyvehavremateriale på skærebordet, kommes  \r\n\r\n det i en prøvepose, hvis etikette udfyldes. Prøveposen sendes til  \r\n\r\n laboratoriet. I 1987 foretages denne kontrol dog kun efter aftale. </P>  \r\n\r\n<P>61.4.7 Eksport af flyvehavrefri halm </P>  \r\n\r\n<P>Ved eksport af halm til lande, der kræver frihed for flyvehavre, skal  \r\n\r\n halmen stamme fra arealer, der ved inspektion i marken i vækstsæsonen er  \r\n\r\n fundet fri for flyvehavreplanter. Halm fra de ca. 200.000 ha fremavlskorn,  \r\n\r\n som Statsfrøkontrollen avlskontrollerer opfylder således kravet. Avleren skal  \r\n\r\n i sådanne tilfælde attestere identiteten af halmen ved hjælp af  \r\n\r\n &#187;Anmeldelse af halm til eksport&#171; form. 411. Eksportøren anmelder  \r\n\r\n til eksport på ved hjælp af &#187;Begæring om eksportkontrol&#171; form. 131,  \r\n\r\n denne skal være bilagt en form. 411 for hver avler, der har leveret halm til  \r\n\r\n forsendelsen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19881305623"
        },
        {
            "displayName": "Entydig dokumentidentifikation",
            "displayValue": "CM038741"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "17/06/2004"
        },
        {
            "displayName": "Dokumenttype",
            "displayValue": "Instruks"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13056"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "06/01/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Plantetilsyn"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}