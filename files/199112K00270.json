{
    "id": 111069,
    "title": "1991 LSF 270   FORSLAG TIL LOV OM ÆNDRING AF RETSPLEJELOVEN (DOMMERES BIERHVERV) ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 270",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 270 </P>  \r\n\r\n<P></P>  \r\n\r\n<P>Forslag til Lov om ændring af retsplejeloven (Dommeres bierhverv) </P>  \r\n\r\n<P></P>  \r\n\r\n<P>Fremsat af Tom Behnke (FP) Kim Behnke (FP) Aage Brusgaard (FP) Ole Donner  \r\n\r\n (FP) Kirsten Jacobsen (FP) Pia Kjærsgaard (FP) </P>  \r\n\r\n<P></P>  \r\n\r\n<P>den 22. april 1992 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om rettens pleje, jf. lovbekendtgørelse nr. 748 af 1. december 1989,  \r\n\r\n som senest ændret ved lov nr. 6 af 3. januar 1992, foretages følgende  \r\n\r\n ændring: </P>  \r\n\r\n<P> <I>§ 47</I> affattes således: </P>  \r\n\r\n<P> <B>&#187;§ 47.</B> En dommer må kun med forudgående tilladelse i hvert  \r\n\r\n enkelt tilfælde af et råd bestående af præsidenterne for de kollegiale retter  \r\n\r\n have indtægtsgivende beskæftigelse ved siden af sit egentlige embede. Rådet  \r\n\r\n skal give Justitsministeriet meddelelse om sådanne tilladelser og herunder om  \r\n\r\n omfanget og karakteren af det arbejde, der er meddelt tilladelse til.&#171;  \r\n\r\n</P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P>Lovforslaget har til formål at sikre, at der ikke kan rejses berettiget  \r\n\r\n tvivl om dommernes uafhængighed af lønnede bierhverv. </P>  \r\n\r\n<P>Den nuværende udformning af retsplejelovens § 47 bestemmer, at en dommer  \r\n\r\n kun med tilladelse af et råd bestående af præsidenterne for de kollegiale  \r\n\r\n retter må have fast indtægtsgivende beskæftigelse ved siden af sit egentlige  \r\n\r\n embede. Rådet skal give Justitsministeriet meddelelse om sådanne tilladelser.  \r\n\r\n</P>  \r\n\r\n<P>Reglen i § 47 regulerer således kun fast indtægtsgivende beskæftigelse,  \r\n\r\n hvorimod anden indtægtsgivende beskæftigelse - uanset omfanget - ikke kræver  \r\n\r\n tilladelse. Dette har i praksis ført til, at dommeres deltagelse i  \r\n\r\n voldgiftssager ikke i hvert enkelt tilfælde forelægges det omhandlede råd,  \r\n\r\n uanset at deltagelsen for et enkelt dommerembedes vedkommende har antaget et  \r\n\r\n så betydeligt omfang, at indtægten herved formentlig i væsentlig grad  \r\n\r\n overstiger indtægten ved udførelsen af det egentlige embede. </P>  \r\n\r\n<P>Lovforslaget sikrer, at en dommer indhenter rådets forudgående tilladelse,  \r\n\r\n før påtagelsen af indtægtsgivende hverv. Rådet skal efter lovforslaget  \r\n\r\n underrette Justitsministeriet om de tilladelser, der er givet, og skal som  \r\n\r\n noget nyt give ministeriet oplysning om omfanget og karakteren af det  \r\n\r\n arbejde, der er meddelt tilladelse til. </P>  \r\n\r\n<P>Dette vil bidrage til, at der skabes en tiltrængt åbenhed om dommeres  \r\n\r\n bierhverv. Herved begrænses den af professor, dr. jur. Stig Jørgensen påviste  \r\n\r\n risiko for interessesammenblanding. Efter professor Stig Jørgensens  \r\n\r\n opfattelse består faren i, at &#187;en dommer kan blive afhængig af sine  \r\n\r\n biindtægter, ligesom en narkoman kan blive afhængig af sine stoffer&#171;.  \r\n\r\n Professoren har således (Det fri Aktuelt den 26. juli 1991) påpeget, at en  \r\n\r\n dommer, der et år har haft indtægter af en stor voldgiftssag og deraf  \r\n\r\n følgende stor B-skat, i det følgende år bliver nødt til at tiltrække nye  \r\n\r\n voldgiftssager. </P>  \r\n\r\n<P>Desuden vil lovforslagets vedtagelse effektivt bidrage til at forhindre,  \r\n\r\n at dommeres påtagelse af bierhverv virker forsinkende for det egentlige  \r\n\r\n domstolsarbejde. Det forudsættes herved, at rådet ved sin behandling af  \r\n\r\n ansøgninger vil lægge vægt på, at dommere ikke påtager sig bierhverv, der er  \r\n\r\n så arbejdskrævende, at bierhvervets udførelse vil virke åbenbart sinkende for  \r\n\r\n dommernes varetagelse af deres egentlige arbejde som offentlige dommere. </P>  \r\n\r\n<P>Endelig betyder rådets pligt til at orientere Justitsministeriet om  \r\n\r\n omfanget og karakteren af bierhverv, at ministeriet mere effektivt end i dag  \r\n\r\n kan følge domstolenes og dommernes ressourceudnyttelse og tillige sikre, at  \r\n\r\n staten opnår økonomisk korrekt vederlæggelse, når dommere ved udførelsen af  \r\n\r\n bierhverv udnytter statens lokaler, personale eller andre offentlige  \r\n\r\n faciliteter. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "22/04/1992"
        },
        {
            "displayName": "Accession",
            "displayValue": "199112K00270"
        },
        {
            "displayName": "Entydig dokumentidentifikation",
            "displayValue": "CL002607"
        },
        {
            "displayName": "Dato for førstegangsindlæggelse",
            "displayValue": "22/04/1992"
        },
        {
            "displayName": "Dato for indlæggelse",
            "displayValue": "22/04/1992"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "270"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}