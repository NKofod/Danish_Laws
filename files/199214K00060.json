{
    "id": 109076,
    "title": "1992 BTL 60   BETÆNKNING OVER FORSLAG TIL LOV OM ÆNDRING AF LOV OM STØTTE TIL VISSE   STRUKTURFORANSTALTNINGER INDEN FOR FISKERIET M.V.    NR L 60 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 60",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 60 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om støtte til visse  \r\n\r\n strukturforanstaltninger inden for fiskeriet m.v. <BR>  \r\n\r\n Nr L 60 1992-93, 1. samling </P>  \r\n\r\n<P></P>  \r\n\r\n<P>Afgivet af Landbrugs- og Fiskeriudvalget </P>  \r\n\r\n<P></P>  \r\n\r\n<P>Afgivet: 19921209 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til fiskeriministeren, som denne har besvaret </P>  \r\n\r\n<P>skriftligt. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse uændret.</I>  </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> ved 3. behandling, idet mindretallet  \r\n\r\n finder, at problemet i dansk fiskeri er, at der politiseres for meget. </P>  \r\n\r\n<P>Generelt er mindretallets holdning til problemerne i fiskeriet: </P>  \r\n\r\n<P>- at der er kommet for meget politik ind i fiskerierhvervet, </P>  \r\n\r\n<P>- at der er for mange, der ikke kender til de problemer, der er i  \r\n\r\n fiskeriet, </P>  \r\n\r\n<P>- at Folketinget hellere skulle starte med at afpolitisere  \r\n\r\n fiskerierhvervet, </P>  \r\n\r\n<P>- at det var bedre at lade de naturgivne kræfter afgøre  \r\n\r\n strukturudviklingen i fiskeriet. </P>  \r\n\r\n<P>Nærværende lovforslag har til formål at yde støtte, støtte og atter støtte  \r\n\r\n til nedlæggelse af erhvervet. </P>  \r\n\r\n<P>At erhvervet bedst trives i frihed, er erkendt af de fleste, både fiskere  \r\n\r\n og politikere. Dette kan f.eks. ses af et citat fra 3. behandling den 9.  \r\n\r\n april 1987 af forslag til lov om strukturforandringer inden for fiskeriet  \r\n\r\n m.v. (Folketingstidende, 1986-87, forhandlingerne, sp. 10392):  \r\n\r\n &#187;Problemet er i virkeligheden, at vi har fået for meget politik ind i  \r\n\r\n fiskeriet, at for mange, som ikke kender til de problemer, der er i  \r\n\r\n fiskeriet, er begyndt at blande sig. Det, vi skulle bestræbe os på, var en  \r\n\r\n afpolitisering og så lade nogle af de naturgivne kræfter, der er i  \r\n\r\n fiskerierhvervet, få lov til at afgøre strukturudviklingen, mere end det  \r\n\r\n bliver en politisk styring med et socialistisk islæt.&#171; </P>  \r\n\r\n<P>I en meddelelse fra Ritzaus Bureau den 2. november 1992 hedder det bl.a.,  \r\n\r\n at der i år skal ophugges 9.600 bruttoregisterton (BRT) af den danske  \r\n\r\n fiskerflåde med EF-støtte. Det koster statskassen 72 mio. kr., mens EF giver  \r\n\r\n 168 mio. kr. Derfor har fiskeriministeren søgt Folketingets Finansudvalg om  \r\n\r\n 100 mio. kr., hvoraf 70 mio. kr. betales tilbage af EF. </P>  \r\n\r\n<P>I perioden 1987-92 er der givet 503 mio. kr. i støtte til at fjerne 494  \r\n\r\n fiskerfartøjer på i alt 24.754 BRT. De næste tre år skal staten årligt skyde  \r\n\r\n 30 mio. kr. i ordningen, mens EF ventes at bevilge 100 mio. kr. årligt,  \r\n\r\n oplyser altså Ritzaus Bureau. Det koster altså de danske skatteydere ganske  \r\n\r\n pæne beløb at medvirke til en destruktion af det danske fiskerierhverv. </P>  \r\n\r\n<P>Imidlertid er det også vigtigt at holde sig for øje, at den politisk  \r\n\r\n styrede nedlæggelse og afvikling af fiskeriet ikke kun foregår i Danmark. I  \r\n\r\n hele EF er fiskerierhvervet udsat for en kontrolleret, politisk styret  \r\n\r\n nedlæggelse, men det er åbenbart kun Danmark, der følger disse nedlæggelser  \r\n\r\n til punkt og prikke - og mere til. </P>  \r\n\r\n<P>I 1987 blev det i forbindelse med den fortsatte strukturtilpasning af de  \r\n\r\n nationale fiskerflåder aftalt, at den danske fiskerflåde skulle reduceres fra  \r\n\r\n 136.488 BRT pr. 1. januar 1987 til 119.400 BRT pr. 31. december 1991 - en  \r\n\r\n nedgang på 12,6 pct. </P>  \r\n\r\n<P>Situationen er imidlertid, at den danske fiskerflåde er blevet skåret ned  \r\n\r\n til 110.332 BRT svarende til en reduktion på 19,7 pct., hvilket vil sige, at  \r\n\r\n den danske fiskerflåde allerede på nuværende tidspunkt er reduceret med 9.000  \r\n\r\n BRT mere, end hvad EF i deres besynderlige planlægning ønsker. </P>  \r\n\r\n<P>Fremskridtspartiet indstiller derfor lovforslaget til forkastelse ved 3.  \r\n\r\n behandling. </P>  \r\n\r\n<P>Erling Christensen (S) Eva Fatum (S) Bjarne Laustsen (S) Henrik Dam  \r\n\r\n Kristensen (S) Jacob Lindenskov (S) Henning Nielsen (S) nfmd. <I>Bjørn Westh  \r\n\r\n (S) Birthe Hansen (SF) Jens Thoft (SF) Rønholt (KF) Grove (KF) Mejdahl (V)  \r\n\r\n Sønderby (V)</I> fmd. <I>Svend Heiselberg (V) Niels Højland (FP) Marianne  \r\n\r\n Jelved (RV) Lysholm Christensen (KRF) Centrum-Demokraterne havde ikke  \r\n\r\n medlemmer i udvalget. </I></P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde og har </P>  \r\n\r\n<P>herunder haft samråd med fiskeriministeren. </P>  \r\n\r\n<P>Endvidere har udvalget modtaget en mundtlig henvendelse fra Dansk  \r\n\r\n Fiskeriforening. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse uændret</I> . </P>  \r\n\r\n<P>Et flertal inden for flertallet (Socialdemokratiets og Socialistisk  \r\n\r\n Folkepartis medlemmer af udvalget) finder, at der ved udskiftning af  \r\n\r\n eksisterende kapacitet med ny skal lægges vægt på, at det rådgivende  \r\n\r\n fiskeriudvalg opstiller et regelsæt, som kan accepteres af fiskerierhvervets  \r\n\r\n organisationer, og som tager hensyn til en række faktorer, som kan medvirke  \r\n\r\n til, at det danske fiskerierhverv bringes ud af den dybe krise, det for tiden  \r\n\r\n befinder sig i. </P>  \r\n\r\n<P>Flertallet inden for flertallet finder, at et regelsæt i det mindste bør  \r\n\r\n tage hensyn til, at regelsættet indgår som et naturligt led i en samlet  \r\n\r\n strukturplan, </P>  \r\n\r\n<P>- der tilstræber forbedrede fangstmuligheder og rentabilitet for den  \r\n\r\n enkelte fisker og erhvervet som helhed, </P>  \r\n\r\n<P>- som tager hensyn til EF's samlede strukturprogram, </P>  \r\n\r\n<P>- som tager hensyn til de små, fiskeriafhængige samfunds fortsatte  \r\n\r\n eksistens og udvikling, </P>  \r\n\r\n<P>- som tilstræber, at kvaliteten af den fangede fisk stadig forbedres, </P>  \r\n\r\n<P>- som stimulerer fortsat udvikling af redskaber, der er skånsomme over for  \r\n\r\n det biologiske havmiljø og fiskenes ynglemuligheder, </P>  \r\n\r\n<P>- og som tager hensyn til energiforbrug, arbejdsmiljø om bord og bevarelse  \r\n\r\n af arbejdspladser i fiskerierhvervet. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> . </P>  \r\n\r\n<P>Erling Christensen (S) Eva Fatum (S) Bjarne Laustsen (S) Henrik Dam  \r\n\r\n Kristensen (S) Jacob Lindenskov (S) Henning Nielsen (S) nfmd. <I>Bjørn Westh  \r\n\r\n (S) Birthe Hansen (SF) Jens Thoft (SF) Rønholt (KF) Grove (KF) Mejdahl (V)  \r\n\r\n Sønderby (V)</I> fmd. <I>Svend Heiselberg (V) Niels Højland (FP) Marianne  \r\n\r\n Jelved (RV) Lysholm Christensen (KRF)</I> Centrum-Demokraterne havde ikke  \r\n\r\n medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "13/01/1993"
        },
        {
            "displayName": "Accession",
            "displayValue": "199214K00060"
        },
        {
            "displayName": "Entydig dokumentidentifikation",
            "displayValue": "CL001844"
        },
        {
            "displayName": "Dato for førstegangsindlæggelse",
            "displayValue": "13/01/1993"
        },
        {
            "displayName": "Dato for indlæggelse",
            "displayValue": "13/01/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "60"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}