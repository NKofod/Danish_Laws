{
    "id": 66816,
    "title": "Vejledning vedrørende ansøgning om tilskud fra Statens Metrologiråd til fundamental metrologi ",
    "documentTypeId": "180",
    "isSagsforlobPeriodValid": false,
    "shortName": "VEJ nr 60302 af 01/10/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning vedrørende ansøgning om tilskud fra  \r\n\r\n Statens Metrologiråd til fundamental metrologi </H1>  \r\n\r\n<P></P>  \r\n\r\n<BR>  \r\n\r\n<P>Vejledning vedrørende ansøgning om tilskud fra Statens Metrologiråd til  \r\n\r\n fundamental metrologi </P>  \r\n\r\n<P>Forord </P>  \r\n\r\n<P>Statens Metrologiråd (SMR) kan yde tilskud til gennemførelse af  \r\n\r\n aktiviteter inden for fundamental metrologi i form af projekttilskud eller  \r\n\r\n programtilskud, jf. Industriministeriets bekendtgørelse nr. 312 af 15. juni  \r\n\r\n 1983. </P>  \r\n\r\n<P>Projekttilskud er karakteriseret ved, at opgaven er afgrænset såvel med  \r\n\r\n hensyn til formål og resultat, som med hensyn til de omkostninger og den tid,  \r\n\r\n der vil medgå til opgavens gennemførelse. Er opgaven af en sådan karakter, at  \r\n\r\n den ikke lader sig afgrænse inden for definitionen for projekttilskud, kan  \r\n\r\n SMR indgå aftale med ansøgeren om, at opgaven gennemføres som et  \r\n\r\n arbejdsprogram (programtilskud). Afgørelsen, om en bevilling af tilskud skal  \r\n\r\n ske som projekt- eller programtilskud, træffes af SMR, hvorfor ansøgeren ikke  \r\n\r\n primært behøver at vurdere dette ved udfærdigelsen af ansøgningen. </P>  \r\n\r\n<P>Sekretariatet for Måleteknik (SM) administrerer tilskudsmidlerne. I det  \r\n\r\n følgende gives en vejledning for ansøgere. </P>  \r\n\r\n<P>Det er en betingelse for opnåelse af SMR-tilskud, at projektet eller  \r\n\r\n programmet fagligt følger bekendtgørelsens difinition på fundamental  \r\n\r\n metrologi (tilskudsformål) og dens generelle retningslinier for hhv. projekt-  \r\n\r\n og programtilskud. </P>  \r\n\r\n<P>Opgaver inden for området fundamental metrologi kan således være:  \r\n\r\n realisering (fysisk etablering eller opbygning) af primær- eller  \r\n\r\n referencenormaler eller referencematerialer; etablering af sporbarhed for  \r\n\r\n referencenormaler til højeste niveau i SI-systemet, samt i visse tilfælde  \r\n\r\n sporbarhed for arbejdsnormaler; nationale og internationale ringkalibreringer  \r\n\r\n for primærnormaler eller evt. i forbindelse med udbygning af måleteknisk  \r\n\r\n sporbarhed; udveksling af forskere og eksperter på det fundamentale  \r\n\r\n metrologiområde og endelig forskning i måleteknik og anskaffelse af særligt  \r\n\r\n udstyr, som er nødvendigt for realisering af normaler og etablering af  \r\n\r\n sporbarhed. </P>  \r\n\r\n<P>Tilskud kan ydes til private eller offentlige institutioner og  \r\n\r\n laboratorier, samt enkeltpersoner i forbindelse med større opgaver. </P>  \r\n\r\n<P>Vejledning vedrørende ansøgning </P>  \r\n\r\n<P>Ansøgning indsendes til: </P>  \r\n\r\n<P>Industriministeriet </P>  \r\n\r\n<P>Teknologistyrelsen </P>  \r\n\r\n<P>Sekretariatet for Måleteknik </P>  \r\n\r\n<P>Tagensvej 135 </P>  \r\n\r\n<P>2200 København N. </P>  \r\n\r\n<P>Teknologistyrelsens telefonnummer er: (01) 85 10 66, hvor yderligere  \r\n\r\n oplysninger kan indhentes. </P>  \r\n\r\n<P>Ansøgningen indsendes i tre eksemplarer til SM. Særligt fyldige bilag dog  \r\n\r\n kun i et eksemplar. Der er ikke fastsat særlige ansøgningsfrister. </P>  \r\n\r\n<P>Følgende disposition bedes fulgt ved udarbejdelsen af ansøgningen: 1)  \r\n\r\n Ansøgeren, 2) Opgavens baggrund, formål og forventede resultat, 3)  \r\n\r\n Fremgangsmåden ved opgavens gennemførelse, 4) Personale og andre ressourcer,  \r\n\r\n 5) Tidsplan, 6) Omkostnings- og finansieringsbudgetter. </P>  \r\n\r\n<P CLASS=PUNKT> <B>1.</B> Ansøgeren </P>  \r\n\r\n<P>Her redegøres for på hvis vegne, der ansøges (privat virksomhed, institut,  \r\n\r\n organisation etc.). Har ansøgeren ikke tidligere søgt SMR om tilskud,  \r\n\r\n vedlægges ansøgningen oplysende materiale om ansøgeren. Hvis den praktiske  \r\n\r\n administration af tilskuddet skal udføres af en anden end ansøgeren, bedes  \r\n\r\n dette anført. </P>  \r\n\r\n<P CLASS=PUNKT> <B>2.</B> Opgavens baggrund, formål og forventede resultat  \r\n\r\n</P>  \r\n\r\n<P>I dette afsnit fremlægger ansøgeren argumentationen for, hvorfor der bør  \r\n\r\n ydes tilskud til opgaven. Afsnittet bør indeholde følgende fire punkter: </P>  \r\n\r\n<P>2.1 Baggrund </P>  \r\n\r\n<P>Den direkte baggrund for behovet for at gennemføre opgaven anføres,  \r\n\r\n herunder en kort beskrivelse af opgaven eller problemets karakter. Den  \r\n\r\n nuværende viden på området beskrives kortfattet, evt. med oplysninger om,  \r\n\r\n hvor denne viden befinder sig. Består opgaven i etablering af særligt udstyr  \r\n\r\n til fundamental metrologi beskrives dette udstyr. </P>  \r\n\r\n<P>2.2 Formål og forventet resultat </P>  \r\n\r\n<P>Her gives en kort og præcis beskrivelse af formålet med gennemførelsen af  \r\n\r\n opgaven: Hvad forventes opnået (effekt)? Er der afledede effekter, når  \r\n\r\n resultatet er nået? Endvidere anføres om den angivne effekt vil være afhængig  \r\n\r\n af andre eller senere gennemførte opgaver. </P>  \r\n\r\n<P>2.3 Målgruppe og formidling af resultater </P>  \r\n\r\n<P>Der gives en beskrivelse af, hvem der udover ansøgeren først og fremmest  \r\n\r\n har interesse i, at opgaven gennemføres. Har opgaven interesse for en bredere  \r\n\r\n kreds anføres dette også. </P>  \r\n\r\n<P>Det beskrives, hvordan resultatet vil blive formidlet til bl.a.  \r\n\r\n interessegrupperne. De metoder og midler, der ønskes anvendt hertil både  \r\n\r\n inden for og uden for tilskudsrammen, beskrives (rapporter, artikler,  \r\n\r\n temamøder, kurser o.s.v.). </P>  \r\n\r\n<P>2.4 Eventuelle særlige argumenter for SMR-tilskud </P>  \r\n\r\n<P>Her anføres eventuelle særlige argumenter for at søge SMR-tilskud, eller  \r\n\r\n andre forhold, som har betydning for SM/SMR's vurdering af ansøgningen. </P>  \r\n\r\n<P CLASS=PUNKT> <B>3.</B> Fremgangsmåde ved opgavens gennemførelse </P>  \r\n\r\n<P>Det beskrives, hvorledes opgaven rent praktisk skal gennemføres, herunder  \r\n\r\n eventuelt opdeling i faser. Såfremt der skal gennemføres en forundersøgelse  \r\n\r\n eller et forprojekt før den egentlige opgave påbegyndes skal dette fremgå  \r\n\r\n tydeligt. I tilfælde af at hele eller dele af opgaven gennemføres af andre i  \r\n\r\n form af underleverancer, skal det fremgå, hvem der gennemfører hvilke dele af  \r\n\r\n opgaven. </P>  \r\n\r\n<P CLASS=PUNKT> <B>4.</B> Personale og andre ressourcer </P>  \r\n\r\n<P>Det beskrives, hvilke kvalifikationer ansøgeren har til at gennemføre  \r\n\r\n opgaven. Specielt redegøres der for kvalifikationerne hos den, der skal være  \r\n\r\n leder af opgaven. Såfremt hele eller dele af opgaven skal gennemføres af  \r\n\r\n underleverandører, beskrives disses kvalifikationer ligeledes. Der bør  \r\n\r\n endvidere redegøres for, hvilke ressourcer af udstyrsmæssig, lokalemæssig og  \r\n\r\n anden art, der er til rådighed for løsningen af opgaven, og for hvorledes  \r\n\r\n eventuelle mangler tænkes afhjulpet (skal udstyr fx lånes eller lejes?).  \r\n\r\n Drejer opgaven sig om anskaffelse af udstyr redegøres for ansøgerens øvrige  \r\n\r\n udstyr, som vil være direkte eller indirekte knyttet til det, der ønskes  \r\n\r\n anskaffet. Endvidere redegøres for det ansøgte udstyrs placering, opbevaring,  \r\n\r\n personers adgang til det m.v. </P>  \r\n\r\n<P>5 Tidsplan </P>  \r\n\r\n<P>Der redegøres for, hvor lang tid det vil tage at gennemføre opgaven,  \r\n\r\n eventuelt for dens forskellige faser. Rapporterings- og formidlingsfasen må  \r\n\r\n også tidsfastsættes, idet rapporteringen anses som en del af opgaven og  \r\n\r\n formidlingen i givet fald kan være det. Såfremt formidlingsfasen ikke hører  \r\n\r\n til den egentlige opgave ønskes alligevel en aktivitets-, tids- og  \r\n\r\n økonomiramme for den, da det har betydning for vurderingen af den angivne  \r\n\r\n effekt. </P>  \r\n\r\n<P CLASS=PUNKT> <B>6.</B> Omkostnings- og finansieringsbudgetter </P>  \r\n\r\n<P>Budgetterne udarbejdes i det faktiske prisniveau, som forudsættes gældende  \r\n\r\n i de periode, opgaven tænkes gennemført. Det oplyses, hvilken årlig  \r\n\r\n pris-/lønudvikling der er lagt til grund ved budgettets udarbejdelse.  \r\n\r\n Omkostningsbudgettet skal vise de samlede omkostninger ved opgaven og ikke  \r\n\r\n blot de omkostninger, som søges dækket af SMR. Budgetterne faseopdeles, hvis  \r\n\r\n der er tale om en opgave med flere faser. Endvidere opdeles budgetterne på  \r\n\r\n finansår (= kalenderår). Til orientering skal oplyses, at SMR ikke bevilger  \r\n\r\n midler til udgifter afholdt forud for bevillingstilsagnet, samt at pris- og  \r\n\r\n lønstigninger ikke efterbevilges. </P>  \r\n\r\n<P>Omkostningerne specificeres på følgende måde: </P>  \r\n\r\n<P>Egne personaleomkostninger opgøres pr. personalekategori. Disse  \r\n\r\n omkostninger anføres som kapacitetsomkostninger, d.v.s. timer multipliceret  \r\n\r\n med afregningstakster for hver medarbejderkategori, som deltager i opgaven.  \r\n\r\n Godkendte teknologiske serviceinstitutter anvender de af  \r\n\r\n Teknologirådet/Teknologistyrelsen godkendte takster, for det pågældende  \r\n\r\n institut. </P>  \r\n\r\n<P>Underleverancer fra andre kan budgetteres på samme måde. I modsat fald  \r\n\r\n redegøres for, hvad budgetposten omfatter, idet der gives oplysninger om  \r\n\r\n arbejdets art, omfang og kalkulationsgrundlag. </P>  \r\n\r\n<P>Forbrugsmaterialer, publikationsudgifter og rejseudgifter. </P>  \r\n\r\n<P>Udstyrsanskaffelser. Indgår der i opgaven anskaffelse af  \r\n\r\n fundamentalmetrologisk udstyr, som f.eks. primærnormaler o.l., vedlægges  \r\n\r\n tilbud, omkostningskalkuler for evt. bearbejdning og installation m.v. </P>  \r\n\r\n<P>Moms, såfremt opgavens aktiviteter repræsenterer en momspligtig ydelse.  \r\n\r\n Som hovedregel gælder, at alle på nær statsinstitutioner skal beregne moms af  \r\n\r\n projekttilskud. I tvivlstilfælde anbefales ansøger at kontakte SM eller det  \r\n\r\n lokale toldkammer. </P>  \r\n\r\n<P>I finansieringsplanen må gøres rede for, hvorledes ansøgeren har tænkt sig  \r\n\r\n opgavens budgetterede omkostninger finansieret. Er andre statslige eller  \r\n\r\n private fonds end SMR ansøgt om medfinansiering af projektet, og foreligger  \r\n\r\n der i givet fald allerede tilsagn fra disse? Er der i så tilfælde evt.  \r\n\r\n bindinger til opgaven eller dens resultat fra disse andre fonds? I hvilken  \r\n\r\n udstrækning er ansøgeren selv med til at finansiere opgaven? </P>  \r\n\r\n<P CLASS=PUNKT> <B>7.</B> Projektsamarbejde </P>  \r\n\r\n<P>I tilfælde af at to eller flere ansøgere ønsker at samarbejde om  \r\n\r\n gennemførelse af en opgave, belyses det valgte samarbejdsforhold. </P>  \r\n\r\n<P>En mulighed er, at ansøgerne hver for sig indsender ansøgning om tilskud  \r\n\r\n til hver sin selvstændigt beskrevne og budgetterede del af den samlede  \r\n\r\n opgave. I så fald bør ansøgningerne indsendes samtidig til SM tillige med en  \r\n\r\n redegørelse for, hvorledes helheden i projektet tænkes sikret. Ansøgningerne  \r\n\r\n imødekommes i givet fald ud fra en helhedsvurdering, og aftaler om forbrug  \r\n\r\n m.v. indgås parallelt med alle ansøgerne. </P>  \r\n\r\n<P>En anden mulighed er, at en af ansøgerne vælges til projektansvarlig  \r\n\r\n således, at de øvrige involverede lader denne optræde som aftalepartner i  \r\n\r\n forholdet til SMR. I dette tilfælde ingår SMR aftale med hovedentreprenøren,  \r\n\r\n der så pålægges ansvar for, at underleverandører overholder aftaler i  \r\n\r\n forbindelse med planer for opgavens løsning, herunder de økonomiske  \r\n\r\n forudsætninger. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19856030260"
        },
        {
            "displayName": "Entydig dokumentidentifikation",
            "displayValue": "CM025991"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "12/08/2002"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "60302"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "01/10/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Erhvervsfremme Styrelsen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}