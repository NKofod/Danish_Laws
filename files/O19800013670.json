{
    "id": 207868,
    "title": "Konfiskation af kontantbeløb hos varetægtsarrestant",
    "documentTypeId": "300",
    "isSagsforlobPeriodValid": true,
    "shortName": "FOU nr 1980.136",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n</table><div class=\"bjelke\">Den fulde tekst</div><p class=\"Titel2\">Konfiskation af kontantbeløb hos varetægtsarrestant</p>\r\n<div class=\"Resume\">\r\n   <p class=\"TekstGenerel\">Konfiskation af et kontant beløb hos en indsat i statsfængslet i Horsens.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">(J. nr. 1980-136-614)</p>\r\n   <p class=\"TekstGenerel\">\r\n   </p>\r\n</div>\r\n<p class=\"NormalInd\">A klagede over, at direktoratet for kriminalforsorgen i skrivelse af 15. januar 1980 havde afvist en klage fra ham over, at fængselsledelsen i statsfængslet i Horsens havde konfiskeret et kontant beløb, han havde været i besiddelse af.</p>\r\n<p class=\"NormalInd\">Det fremgik af sagen, at der den 19. november 1979 blev afholdt forhør over A i anledning af, at han den 18. november 1979 var blevet fundet medicinpåvirket, og at der ved en visitation af hans celle, som blev foretaget den 19. november 1979, blev fundet en 50 kroneseddel og 3 500 kronesedler. Om fundet af pengene anførtes i en visitationsrapport af 19. november 1979 følgende:</p>\r\n<p class=\"NormalInd\">»Ved visitation d.d. af ovennævntes celle er der fundet 1 stk. 50 kroneseddel plus 3 stk. 500 kroneseddel. Førstnævnte fundet sammenkrøllet i hans pung, og sidstnævnte forsøgt skjult i en rød brevmappe i medfølgende brev.</p>\r\n<p class=\"NormalInd\">…«</p>\r\n<p class=\"NormalInd\">Med hensyn til de kontante beløb, der var fundet i A's celle, anførtes i udskriften af forhørsprotokollen (forhør den 19. november 1979) bl. a. følgende:</p>\r\n<p class=\"NormalInd\">»… han indrømmede, at han havde fået pengene hjemmefra, og antydede, at de var indsmuglede ved hjælp af en medindsat i forbindelse med dennes udgang. Indsatte erkendte, at han var klar over, at det ikke var tilladt at være i besiddelse af sedler større end 10 kr. sedler.</p>\r\n<p class=\"NormalInd\">Viceinspektøren fandt det på det foreliggende grundlag godtgjort, at pengene var ulovligt indført i anstalten, og på dette grundlag bestemtes det, at de 1.550 kr. skulle konfiskeres til fordel for statskassen, jfr. straffelovens § 47, stk. 3.</p>\r\n<p class=\"NormalInd\">…«</p>\r\n<p class=\"NormalInd\">I en skrivelse, som jeg modtog den 22. november 1979, klagede A over vicefængselsinspektørens beslutning i forbindelse med forhøret den 19. november 1979 om at konfiskere det ovenfor nævnte kontante beløb. Han anførte herom bl. a. følgende:</p>\r\n<p class=\"NormalInd\">»…</p>\r\n<p class=\"NormalInd\">Pengene var liggende i et privat brev, som jeg havde fået tilsendt få dage i forvejen. Det var penge som var hævet af min invalidepension til julegaver til mine to små børn 8-11 år.</p>\r\n<p class=\"NormalInd\">Pengene var tilsendt mig i et ganske almindeligt brev, som blev åbnet af en postbetjent. Men da han umiddelbart ikke har kunnet se pengene ved åbningen, har han altså ikke set dem.</p>\r\n<p class=\"NormalInd\">Jeg lagde dem i brevet igen, imellem alle mine andre breve for at tage dem med hjem på en forventet orlov. Men nu blev de fundet.</p>\r\n<p class=\"NormalInd\">Og jeg vil meget gerne vide, om viceinspektøren har nogen myndighed til at konfiskere mine penge.</p>\r\n<p class=\"NormalInd\">…«</p>\r\n<p class=\"NormalInd\">Med skrivelse af 27. november 1979 oversendte jeg A's ovennævnte skrivelse til direktoratet til videre foranstaltning.</p>\r\n<p class=\"NormalInd\">I anledning af klagen over konfiskationen af det tidligere nævnte pengebeløb redegjorde statsfængslet for baggrunden for afgørelsen i overensstemmelse med forhørsrapporten af 19. november 1979 og anførte endvidere bl. a. følgende:</p>\r\n<p class=\"NormalInd\">»…</p>\r\n<p class=\"NormalInd\">Det fremgår af § 5, stk. 2, i anstaltens bekendtgørelse nr. 16 af 29. juni 1973 om de indsattes adgang til anvendelse af arbejdspenge, dagpenge og medbragte eller tilsendte penge, at besiddelse af 50, 100 og 500 kr. sedler ikke er tilladt, mens det derimod er tilladt at være i besiddelse af 10 kr. sedler samt mønter, idet arbejdspenge og dagpenge udbetales kontant. Årsagen til, at man har fastsat begrænsninger med hensyn til, hvilke sedler indsatte må være i besiddelse af, er, at man er vidende om, at der foregår indsmugling af kontanter. Det er ulige nemmere at indsmugle et stort beløb i store sedler, idet disse fylder langt mindre end 10 kr. sedler og mønter, og da man ikke er interesseret i, at penge indsmugles, har det været nødvendigt at fastsætte ovennævnte begrænsning.</p>\r\n<p class=\"NormalInd\">I og med, at det er fastslået i de interne regler, at besiddelse af 50, 100 og 500 kr. sedler i anstalten ikke er tilladt, er det samtidig en kendsgerning, at store sedler vil kunne konfiskeres med hjemmel i straffelovens § 47, stk. 3, idet denne bestemmelse giver hjemmel til konfiskation i tilfælde, hvor personer der udstår frihedsstraf findes i besiddelse af genstande, som er ulovligt indført, erhvervet eller tilvirket i anstalten. Indsatte, som er i besiddelse af 50, 100 eller 500 kr. sedler, har enten ulovligt indført eller ulovligt erhvervet disse, da besiddelse af sådanne sedler ikke er tilladt.</p>\r\n<p class=\"NormalInd\">I den foreliggende sag er pengene konfiskerede, idet det fandtes godtgjort, at pengene ulovligt var indførte i anstalten på indsattes foranledning.</p>\r\n<p class=\"NormalInd\">…«</p>\r\n<p class=\"NormalInd\">I skrivelse af 15. januar 1980 tog direktoratet stilling til klagen vedrørende konfiskation. Direktoratet redegjorde for statsfængslets udtalelse af 10. januar 1980 og anførte, at direktoratet ikke fandt grundlag for at ændre statsfængslets afgørelse.</p>\r\n<p class=\"NormalInd\">I klagen til mig anførte A, at han ikke kunne godkende den redegørelse vedrørende hans klage over konfiskation, som var afgivet af statsfængslet i Horsens. A anførte i forbindelse hermed følgende:</p>\r\n<p class=\"NormalInd\">»…</p>\r\n<p class=\"NormalInd\">Jeg har ikke på nogen måde givet udsagn til, at de konfiskerede penge er kommet ind via en kammerat på orlov.</p>\r\n<p class=\"NormalInd\">Jeg har pointeret, at jeg har modtaget pengene i et brev, som er åbnet af en postbetjent.</p>\r\n<p class=\"NormalInd\">Pengene lå i brevet, så man umiddelbart ikke kunne se dem, uden at man tog brevet helt ud af kuverten.</p>\r\n<p class=\"NormalInd\">Jeg mener ikke, at pengene er indsmuglet i anstalten, og kræver dem derfor tilskrevet min konto.</p>\r\n<p class=\"NormalInd\">…«</p>\r\n<p class=\"NormalInd\">Statsfængslet henholdt sig i en udtalelse til mig af 20. marts 1980 til sin tidligere udtalelse af 10. januar 1980 til direktoratet. Med hensyn til baggrunden for A's modtagelse af pengebeløbet anførte anstalten bl. a. følgende:</p>\r\n<p class=\"NormalInd\">»…</p>\r\n<p class=\"NormalInd\">Indsatte anfører, at den af ham under forhøret den 19. november 1979 afgivne forklaring om, at pengene var indsmuglet ved hjælp af en medindsat i forbindelse med dennes udgang, ikke skulle være korrekt, idet pengene derimod er tilsendt ham i et brev, og at postbetjenten ikke har været opmærksom på pengene i kuverten, da kuverten er blevet åbnet ved brevets modtagelse.</p>\r\n<p class=\"NormalInd\">Jeg har talt med afdelingspersonalet om denne forklaring fra indsattes side. Det er selvfølgelig ikke muligt nærmere at få præciseret, ved hvilken lejlighed dette brev skulle være modtaget, idet indsatte modtager mange breve, men personalet har over for mig helt klart givet udtryk for, at man ikke har mulighed for at modtage breve, uden at evt. indlagte penge ville blive opdaget, idet kuverten meget nøje gennemgås ved brevets modtagelse. Denne forklaring må således kunne udelukkes.</p>\r\n<p class=\"NormalInd\">Jeg må derfor fastholde, at de store sedler er fundet i indsattes besiddelse, og at indsatte har været klar over, at han ikke måtte være i besiddelse af sådanne sedler. Jeg mener derfor, at der klart er hjemmel til at konfiskere pengene i medfør af straffelovens § 47, stk. 3, som omtaler ulovligt indførte, erhvervede og tilvirkede genstande.</p>\r\n<p class=\"NormalInd\">…«</p>\r\n<p class=\"NormalInd\">Direktoratet henholdt sig i en udtalelse af 14. april 1980 til mig til sin skrivelse af 15. januar 1980 til A og til udtalelserne af 10. januar og 20. marts 1980 fra statsfængslet i Horsens.</p>\r\n<p class=\"NormalInd\">\r\n</p>\r\n<p class=\"NormalInd\">Jeg udtalte herefter følgende i en skrivelse til A:</p>\r\n<p class=\"NormalInd\">\r\n</p>\r\n<p class=\"NormalInd\">»…</p>\r\n<p class=\"NormalInd\">\r\n</p>\r\n<p class=\"NormalInd\">Straffelovens § 47, stk. 3, har følgende indhold:</p>\r\n<p class=\"NormalInd\">\r\n</p>\r\n<p class=\"NormalInd\">»Såfremt en person, der udstår frihedsstraf, findes i besiddelse af genstande, som ulovligt er indført, erhvervet eller tilvirket i anstalten, kan genstandene konfiskeres, medmindre de tilhører nogle, der ikke er ansvarlige for det ulovlige forhold.«</p>\r\n<p class=\"NormalInd\">\r\n</p>\r\n<p class=\"NormalInd\">§ 7 i justitsministeriets cirkulære af 27. december 1976 om de indsattes adgang til anvendelse af arbejdspenge, dagpenge og medbragte eller tilsendte penge har følgende indhold:</p>\r\n<p class=\"NormalInd\">\r\n</p>\r\n<p class=\"NormalInd\">»Såfremt arbejdspenge og dagpenge udbetales kontant, kan institutionens ledelse fastsætte begrænsninger med hensyn til størrelsen af det beløb, den indsatte må være i besiddelse af.</p>\r\n<p class=\"NormalInd\">\r\n   <span class=\"Italic\">Stk. 2.</span> Såfremt medbragte eller tilsendte penge udbetales kontant til indsatte i arresthus (Københavns fængsler), finder reglen i stk. 1 tilsvarende anvendelse.«</p>\r\n<p class=\"NormalInd\">\r\n</p>\r\n<p class=\"NormalInd\">Det er ved bestemmelsen i § 7, stk. 2 - og i øvrigt også ved andre cirkulærebestemmelser - forudsat, at medbragte eller tilsendte penge (modsat arbejdspenge og dagpenge) ikke kan udbetales indsatte i statsfængsler i kontantbeløb.</p>\r\n<p class=\"NormalInd\">\r\n</p>\r\n<p class=\"NormalInd\">Med hjemmel i den tilsvarende bestemmelse i det tidligere gældende cirkulære af 26. juni 1973 om adgang til anvendelse af arbejdspenge m. v. har anstalten i § 5, stk. 2, i bekendtgørelse nr. 16 af 29. juni 1973 om de indsattes adgang til anvendelse af arbejdspenge, dagpenge og medbragte eller tilsendte penge fastsat følgende bestemmelser vedrørende kontant udbetalte arbejdspenge og dagpenge:</p>\r\n<p class=\"NormalInd\">\r\n</p>\r\n<p class=\"NormalInd\">»Besiddelse af halvtreds-, hundrede- og femhundredekronesedler er <span class=\"Italic\">ikke</span> tilladt og vil i medfør af straffelovens § 47 kunne medføre konfiskation.«</p>\r\n<p class=\"NormalInd\">\r\n</p>\r\n<p class=\"NormalInd\">Jeg må lægge til grund, at De var klar over, at De ikke måtte være i besiddelse af det omtalte pengebeløb; dels hidrørte beløbet ikke fra arbejdspenge eller dagpenge, dels var der tale om sedler af en sådan størrelse, at Deres besiddelse af dem var forbudt efter statsfængslets bekendtgørelse nr. 16 af 25. juni 1973 § 5, stk. 2. Lægges det til grund, at pengesedlerne er sendt til Dem i et brev, måtte det påhvile Dem straks at aflevere sedlerne til statsfængslet med henblik på beløbets indsættelse på Deres konto i fængslet. Efter min mening kan Deres undladelse heraf sidestilles med den ulovlige indførsel/erhvervelse, som omtales i straffelovens § 47, stk. 3.</p>\r\n<p class=\"NormalInd\">\r\n</p>\r\n<p class=\"NormalInd\">Jeg finder herefter ikke at have grundlag for at foretage videre i anledning af Deres klage over den skete konfiskation.</p>\r\n<p class=\"NormalInd\">…«</p>\r\n<p class=\"NormalInd\">\r\n</p>\r\n<p class=\"NormalInd\">\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/03/2019"
        },
        {
            "displayName": "Accession",
            "displayValue": "O19800013670"
        },
        {
            "displayName": "Entydig dokumentidentifikation",
            "displayValue": "AX023142"
        },
        {
            "displayName": "Dato for førstegangsindlæggelse",
            "displayValue": "08/03/2019"
        },
        {
            "displayName": "Dato for indlæggelse",
            "displayValue": "08/03/2019"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "136"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Justitsministeriet"
        },
        {
            "displayName": "Underskriftdato",
            "displayValue": "01/01/1980"
        }
    ],
    "pdfLink": {
        "isPdfAvailable": true
    },
    "documentFobTagGroup": [
        {
            "tag": "Almindelige emner",
            "parents": [
                "Forvaltningsret"
            ]
        }
    ],
    "hasFobTags": true
}