{
    "id": 115334,
    "title": "Indberetning af behandling af patient med hovedtraume",
    "documentTypeId": "240",
    "isSagsforlobPeriodValid": true,
    "shortName": "KEN nr 10374 af 20/02/2006",
    "documentHtml": "<div class=\"bjelke\">Den fulde tekst</div><p class=\"Titel2\">Indberetning af behandling af patient med hovedtraume</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>En 50-årig mand faldt den 3. januar 2004 i beruset tilstand og slog baghovedet. Man fandt på skadestuen en flænge i baghovedet, som blev limet. Herudover blev der ikke fundet andre påfaldende forhold ud over beruselse. Han var indlagt i 6 timer til observation, hvorefter han blev udskrevet med smertestillende medicin. Han havde et større forbrug af alkohol 10 - 15 øl om dagen, og han fik udleveret medicin mod smerter, dårlig nattesøvn og depression.</div>\r\n        </p>\r\n        <p class=\"Tekst2\">\r\n          <div>Den 7. januar 2004 kontaktede patienten egen læge på grund af fortsatte gener efter faldet. Egen læge bad ham tage til skadestuen med henblik på en scanning af hjernen. Forvagten i skadestuen foretog en objektiv undersøgelse, hvor han fandt patienten lidt langsom og træg, men at han svarede relevant, og lægen ordinerede et neurologisk tilsyn.</div>\r\n        </p>\r\n        <p class=\"Tekst2\">\r\n          <div>Reservelæge B, neurologisk afdeling, udspurgte om sygehistorien og symptomer og foretog en objektiv undersøgelse, herunder en neurologisk undersøgelse. Reservelægen konfererede med bagvagt afdelingslæge A, neurologisk afdeling, som ikke fandt anledning til indlæggelse med henblik på observation endsige CT-scanning af hjernen, og han hjemsendte patienten.</div>\r\n        </p>\r\n        <p class=\"Tekst2\">\r\n          <div>Den 17. februar 2004 skaffede politiet sig adgang til patientens bopæl og fandt ham liggende død i sin sofa. Dødsårsagen blev antaget at være kranie- og hjernelæsioner, som han pådrog sig ved faldet den 3. januar 2004.</div>\r\n        </p>\r\n        <p class=\"Tekst2\">\r\n          <div>Sundhedsstyrelsen indberettede reservelæge B’s og afdelingslæge A’s behandling af patienten.</div>\r\n        </p>\r\n      </div>\r\n      <p class=\"Tekst\">Nævnet fandt ikke grundlag for at kritisere reservelæge B, idet nævnet fandt, at hun havde foretaget en relevant undersøgelse af patienten.</p>\r\n      <p class=\"Tekst\">Nævnet fandt grundlag for at kritisere afdelingslæge A, idet han ikke havde foretaget relevant behandling. For vurdering af behandlingen var det afgørende, om det ud fra de oplysninger, der forelå den 7. januar 2004, var forsvarligt at hjemsende patienten uden yderligere observation. På baggrund af, at der forelå et relevant traume den 3. januar 2004 og på baggrund af, at patienten 4 dage senere henvendte sig med symptomer forenelig med intrakraniel rumopfyldende proces, var det ikke relevant, at afdelingslægen hjemsendte patienten, der var aleneboende. Det forhold, at sagens omstændigheder burde give mistanke om, at der forelå et alkoholmisbrug, burde yderligere have skærpet mistanken om en blodansamling under den hårde hjernehinde. Nævnet fandt, at afdelingslægen burde have anbefalet indlæggelse til observation og akut eller subakut CT-scanning af hjernen.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/03/2008"
        },
        {
            "displayName": "Accession",
            "displayValue": "W20061037425"
        },
        {
            "displayName": "Entydig dokumentidentifikation",
            "displayValue": "BK000129"
        },
        {
            "displayName": "Dato for indlæggelse",
            "displayValue": "06/03/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10374"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "20/02/2006"
        },
        {
            "displayName": "Administrerende myndighed",
            "displayValue": "Sundhedsvæsenets Patientklagenævn"
        },
        {
            "displayName": "Ressortministeriets journalnummer",
            "displayValue": "Ministeriet for Sundhed og Forebyggelse,<br />Patientklagenævnet, j.nr. 0551914"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}