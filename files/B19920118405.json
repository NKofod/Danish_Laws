{
    "id": 48836,
    "title": "Bekendtgørelse om mindstebeholdninger af mineralolieprodukter ",
    "documentTypeId": "60",
    "isSagsforlobPeriodValid": false,
    "shortName": "BEK nr 1184 af 19/12/1992",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<table border=\"0\"><tr><td valign=\"top\" width=\"130\"><A HREF=\"#K1\">Kapitel 1  \r\n\r\n</A></td><td>Lagringspligtige virksomheder</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K2\">Kapitel 2  \r\n\r\n</A></td><td>Lagringspligtige produkter</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K3\">Kapitel 3  \r\n\r\n</A></td><td>Beregning af lagringspligten</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K4\">Kapitel 4  \r\n\r\n</A></td><td>Opfyldelse af lagringspligten</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K5\">Kapitel 5  \r\n\r\n</A></td><td>Oplysningspligt</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K6\">Kapitel 6  \r\n\r\n</A></td><td>Ophør af virksomhed</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K7\">Kapitel 7  \r\n\r\n</A></td><td>Nedsættelse af lagringspligten og dispensation</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K8\">Kapitel 8  \r\n\r\n</A></td><td>Straffe- og ikrafttrædelsesbestemmelser</td></table>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Bekendtgørelse om mindstebeholdninger af  \r\n\r\n mineralolieprodukter </H1>  \r\n\r\n<P></P>  \r\n\r\n<BR>  \r\n\r\n<P>I medfør af lov om mindstebeholdninger af mineralolie og  \r\n\r\n mineralolieprodukter, jfr. lovbekendtgørelse nr. 1183 af 19. december 1992,  \r\n\r\n bestemmes herved følgende: </P>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Lagringspligtige virksomheder </I> </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Enhver, der her i landet importerer, producerer  \r\n\r\n eller hos en anden virksomhed lader producere mineralolieprodukter, er  \r\n\r\n lagringspligtig. Den lagringspligtige har pligt til - udover at opretholde de  \r\n\r\n særlige beredskabslagre, der er foreskrevet ved Energiministeriets  \r\n\r\n bekendtgørelse om beredskabslagre af mineralolieprodukter - at opretholde  \r\n\r\n lagre af de i § 4 nævnte mineralolieprodukter i et omfang, der beregnes efter  \r\n\r\n bestemmelserne i § 5. </P>  \r\n\r\n<P CLASS=STK> <I>Stk. 2. </I> Som importør i henhold til stk. 1 anses den, i  \r\n\r\n hvis navn fortoldningsbegæring afgives. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> En importør af en mængde af de i § 4 nævnte  \r\n\r\n produkter, der i et kalenderår tilsammen udgør mindre end 50 tons  \r\n\r\n råolieækvivalent, er ikke omfattet af bekendtgørelsen, såfremt importøren  \r\n\r\n ikke selv eller gennem andre i tidligere år har foretaget import af  \r\n\r\n lagringspligtige produkter i et større omfang end det nævnte. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Nye importører eller producenter, som nævnt i §  \r\n\r\n 1, af produkter, som nævnt i § 4, skal senest ved importens eller  \r\n\r\n produktionens påbegyndelse give Energistyrelsen meddelelse herom med henblik  \r\n\r\n på kontrollen med overholdelsen af bekendtgørelsen. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Lagringspligtige produkter </I> </P>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Der er pligt til at opretholde lagre af følgende  \r\n\r\n 3 kategorier mineralolieprodukter: </P>  \r\n\r\n<P>Kategori 1: Benzin til motorkøretøjer og brændstof til flyvemaskiner  \r\n\r\n (flyvebenzin og jet fuel af benzintypen) </P>  \r\n\r\n<P>Kategori 2: Gasolie, dieselolie, petroleum og jet fuel af petroleumstypen  \r\n\r\n</P>  \r\n\r\n<P>Kategori 3: Fuelolie. </P>  \r\n\r\n<P CLASS=STK> <I>Stk. 2. </I> Ved gas-/ dieselolie forstås råoliedestillat,  \r\n\r\n hvoraf mindst 80 pct. har kogepunkt mellem 200I og 400I C, flammepunkt som  \r\n\r\n for fareklasse III, jfr. Justitsministeriets bekendtgørelse nr. 161 af 26.  \r\n\r\n april 1985, samt viskositet lavere end 20 centistokes ved 20I C, undtagen  \r\n\r\n produkter, for hvilke det kan dokumenteres, at de er importeret eller  \r\n\r\n fremstillet til andre formål end forbrænding (kemiske produkter, smøreolie  \r\n\r\n etc.). </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Beregning af lagringspligten </I> </P>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Ved den lagringspligtige omsætning forstås den  \r\n\r\n totale mængde lagringspligtige produkter, som den lagringspligtige har solgt  \r\n\r\n eller forbrugt i referenceåret. I opgørelsen over den lagringspligtige  \r\n\r\n omsætning medtages følgende salg eller forbrug ikke: </P>  \r\n\r\n<UL CLASS=PLAIN-LIST>  \r\n\r\n<LI>1) Salg til andre lagringspligtige. </LI>  \r\n\r\n<LI>2) Salg af en mængde, som den lagringspligtige har købt af en  \r\n\r\n ikke-lagringspligtig. </LI>  \r\n\r\n<LI>3) Salg til eksport, herunder salg til Færøerne og Grønland. </LI>  \r\n\r\n<LI>4) Salg til skibe i udenrigs fragt- og passagerfart. </LI>  \r\n\r\n<LI>5) Salg i ladninger til forsvarets myndigheder. </LI>  \r\n\r\n<LI>6) Eget forbrug i raffinaderi. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Ved lageråret forstås perioden fra den 1. juli  \r\n\r\n i et kalenderår til den 30. juni i det efterfølgende kalenderår. Ved  \r\n\r\n referenceåret forstås det kalenderår, som er afsluttet 6 måneder forud for  \r\n\r\n lagerårets begyndelse. </P>  \r\n\r\n<P CLASS=STK> <I>Stk. 3. </I> Lagringspligtige skal i lageråret af hver  \r\n\r\n kategori opretholde lagre, som nævnt i § 4, der udgør en procentvis andel af  \r\n\r\n den lagringspligtige omsætning i referenceåret af den pågældende kategori.  \r\n\r\n</P>  \r\n\r\n<P CLASS=STK> <I>Stk. 4. </I> Den procentvise andel for hver kategori, som  \r\n\r\n nævnt i stk. 3, fastsættes af Energistyrelsen. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Opfyldelse af lagringspligten </I> </P>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Til opfyldelse af lagringspligten kan medregnes  \r\n\r\n beholdninger, som tilhører den lagringspligtige, og som er oplagret hos  \r\n\r\n lagringspligtige. Undtaget herfra er dog beholdninger, som befinder sig i  \r\n\r\n forbindelsesledninger og i produktionsanlæg. </P>  \r\n\r\n<P CLASS=STK> <I>Stk. 2. </I> Til opfyldelse af lagringspligten kan herudover  \r\n\r\n medregnes følgende beholdninger, som tilhører den lagringspligtige: </P>  \r\n\r\n<UL CLASS=PLAIN-LIST>  \r\n\r\n<LI>1) Beholdningerne i tankfartøjer, som med henblik på losning er ankommet  \r\n\r\n til en havn, under forudsætning af, at havnemyndighederne har modtaget  \r\n\r\n dokumentation for den ladning, der skal losses. </LI>  \r\n\r\n<LI>2) De i lossehavne oplagrede mængder. </LI>  \r\n\r\n<LI>3) Lagre i tankanlæg på land beliggende i terminaler for  \r\n\r\n olierørledninger. </LI>  \r\n\r\n<LI>4) Beholdninger i tankfartøjer i indenrigsfart. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Følgende beholdninger kan ikke medregnes til  \r\n\r\n opfyldelse af lagringspligten: </P>  \r\n\r\n<UL CLASS=PLAIN-LIST>  \r\n\r\n<LI>1) Råolie og kondensat i oliefelter. </LI>  \r\n\r\n<LI>2) Beholdninger bestemt til bunkring for skibsfarten. </LI>  \r\n\r\n<LI>3) Beholdninger, der befinder sig i transit. </LI>  \r\n\r\n<LI>4) Beholdninger, der befinder sig i olierørledninger, motortankvogne,  \r\n\r\n jernbanetankvogne eller detailsalgstankanlæg. </LI>  \r\n\r\n<LI>5) Beholdninger, der er reserveret militæret. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Lagringspligtige kan opfylde deres lagringspligt  \r\n\r\n helt eller delvis gennem medlemskab af &#187;Foreningen Danske  \r\n\r\n Olieberedskabslagre&#171; (FDO). Enhver lagringspligtig har ret til at blive  \r\n\r\n medlem af FDO. Ændringer i FDO's vedtægter skal godkendes af  \r\n\r\n energiministeren. Energistyrelsen fastsætter for hvert lagerår den andel af  \r\n\r\n medlemmernes lagringspligt, der skal opfyldes af henholdsvis FDO og de  \r\n\r\n enkelte medlemmer. Forud for optagelse af et medlem retter FDO henvendelse  \r\n\r\n til Energistyrelsen med henblik på fastlæggelse af den lagringspligt, som FDO  \r\n\r\n skal opfylde på ansøgerens vegne. </P>  \r\n\r\n<P CLASS=STK> <I>Stk. 2. </I> Energistyrelsen kan på nærmere vilkår godkende,  \r\n\r\n at lagringspligtige virksomheder, hvis beholdninger af lagringspligtige  \r\n\r\n produkter overstiger de til opfyldelse af lagringspligten til enhver tid  \r\n\r\n krævede mængder, træffer aftale med andre lagringspligtige virksomheder om,  \r\n\r\n at sådanne overskydende mængder helt eller delvis kan medregnes til  \r\n\r\n opfyldelse af sidstnævntes lagringspligt. </P>  \r\n\r\n<P CLASS=STK> <I>Stk. 3. </I> Energistyrelsen kan på nærmere vilkår godkende,  \r\n\r\n at beholdninger af lagringspligtige produkter, der for en lagringspligtig  \r\n\r\n virksomheds regning befinder sig i et andet land inden for Det europæiske  \r\n\r\n økonomiske Fællesskabs område, medregnes til opfyldelse af lagringspligten,  \r\n\r\n såfremt eventuelle aftaler herom bekræftes af henholdsvis de danske og  \r\n\r\n vedkommende medlemslands myndigheder. </P>  \r\n\r\n<P CLASS=STK> <I>Stk. 4. </I> Energistyrelsen kan på nærmere vilkår godkende,  \r\n\r\n at beholdninger af lagringspligtige produkter, der for en lagringspligtig  \r\n\r\n virksomheds regning befinder sig i et land inden for Den europæiske  \r\n\r\n Frihandelssammenslutnings område, medregnes til opfyldelse af  \r\n\r\n lagringspligten, såfremt Danmarks forpligtelser over for De europæiske  \r\n\r\n økonomiske Fællesskaber og Det Internationale Energi Agentur er opfyldt, og  \r\n\r\n såfremt der er indgået bindende aftale med vedkommende stat om, at de  \r\n\r\n pågældende oliemængder i tilfælde af en oliekrise kan overføres til Danmark.  \r\n\r\n</P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Til opfyldelse af lagringspligten kan den  \r\n\r\n lagringspligtige medregne lagre af råolie, kondensat og halvfabrikata i det  \r\n\r\n forhold, der består mellem på den ene side den totale mængde lagringspligtige  \r\n\r\n produkter, som er fremstillet her i landet i referenceåret, og på den anden  \r\n\r\n side den mængde råolie, kondensat og halvfabrikata, der er medgået hertil i  \r\n\r\n samme referenceår. Dette gælder dog kun for så vidt angår indtil 40 pct. af  \r\n\r\n lagringspligten i kategori 1, indtil 40 pct. af lagringspligten i kategori 2  \r\n\r\n og indtil 50 pct. af lagringspligten i kategori 3. </P>  \r\n\r\n<P CLASS=STK> <I>Stk. 2. </I> Energistyrelsen meddeler forud for hvert  \r\n\r\n lagerår i hvilket forhold råolie, kondensat og halvfabrikata kan medregnes  \r\n\r\n til opfyldelse af lagringspligten. </P>  \r\n\r\n<P CLASS=STK> <I>Stk. 3. </I> Lagre af produkter, der ved blanding er bestemt  \r\n\r\n til produktion af de lagringspligtige produkter, kan træde i stedet for de  \r\n\r\n produkter, der skal produceres af dem. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K5\"\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>Kapitel 5 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Oplysningspligt </I> </P>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Lagringspligtige og FDO skal senest den 25. i  \r\n\r\n hver måned på formularer godkendt af Energistyrelsen indsende oplysninger til  \r\n\r\n Energistyrelsen om varebevægelser i den nærmest foregående måned af hver af  \r\n\r\n de i §§ 4 og 8 nævnte varearter. Oplysningerne om varebevægelser skal  \r\n\r\n specificeres på vareart, transaktionsart og kvantum med angivelse af, hvorfra  \r\n\r\n varen er udleveret. Salg, der efter § 5, stk. 1 ikke skal medregnes ved  \r\n\r\n beregningen af lagringspligtens omfang, skal anføres særskilt. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Lagringspligtige og FDO skal senest den 25. i  \r\n\r\n hver måned på formularer godkendt af Energistyrelsen indsende oplysninger til  \r\n\r\n Energistyrelsen om den mængde af de varearter, der er nævnt i §§ 4 og 8, som  \r\n\r\n vedkommende havde oplagret ved udgangen af den nærmest foregående måned. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Rigtigheden af de for et kalenderår månedsvis  \r\n\r\n indsendte oplysninger i medfør af § 9 og § 10, skal een gang årligt, senest  \r\n\r\n 25 dage efter årets udløb, være bekræftet ved underskrift af statsautoriseret  \r\n\r\n eller registreret revisor. Oplysningerne skal afgives på formularer, som  \r\n\r\n udleveres af Energistyrelsen. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Enhver, der omfattes af bestemmelserne i denne  \r\n\r\n bekendtgørelse, har pligt til på opfordring at give Energistyrelsen alle  \r\n\r\n oplysninger, som Energistyrelsen finder nødvendige for kontrollen med  \r\n\r\n overholdelsen af bekendtgørelsen, samt at give repræsentanter for  \r\n\r\n Energistyrelsen adgang til på stedet at kontrollere tilstedeværelsen af de  \r\n\r\n krævede mindstelagre. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K6\"\"></A>\r\n\r\n<DIV CLASS=KAPITEL ID=\"K6\">  \r\n\r\n<H3 CLASS=KTITLE1 ALIGN=CENTER>Kapitel 6 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ophør af virksomhed </I> </P>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> En virksomhed, der er omfattet af § 1, ophører  \r\n\r\n med at være lagringspligtig ved udløbet af et lagerår, såfremt den  \r\n\r\n lagringspligtige er ophørt med at drive virksomhed med lagringspligtige  \r\n\r\n produkter senest 6 måneder forud for nævnte lagerårs udløb, og såfremt  \r\n\r\n virksomheden ikke havde lagringspligtig omsætning i referenceåret. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K7\"\"></A>\r\n\r\n<DIV CLASS=KAPITEL ID=\"K7\">  \r\n\r\n<H3 CLASS=KTITLE1 ALIGN=CENTER>Kapitel 7 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Nedsættelse af lagringspligten og  \r\n\r\n dispensation </I> </P>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> En virksomheds lagringspligt kan nedsættes,  \r\n\r\n såfremt virksomheden her i landet raffinerer eller lader raffinere råolie,  \r\n\r\n der er udvundet her i landet. Endvidere kan en virksomheds lagringspligt  \r\n\r\n nedsættes, såfremt virksomheden køber produkter produceret her i landet på  \r\n\r\n grundlag af råolie, der er udvundet her i landet, og såfremt tidligere  \r\n\r\n salgsled ikke har udnyttet adgangen til nedsættelse. </P>  \r\n\r\n<P CLASS=STK> <I>Stk. 2. </I> Lagringspligten kan nedsættes med 10 pct. af  \r\n\r\n mængden af de produkter, der i referenceåret er produceret på grundlag af  \r\n\r\n nævnte råolie. Nedsættelsen kan dog højst andrage 1,5 pct. af den  \r\n\r\n lagringspligtige omsætning. </P>  \r\n\r\n<P CLASS=STK> <I>Stk. 3. </I> Ansøgning om nedsættelse af lagringspligten i  \r\n\r\n henhold til stk. 1 og 2 skal være Energistyrelsen i hænde senest den 1.  \r\n\r\n februar efter referenceårets udløb. Ansøgningen skal være ledsaget af en af  \r\n\r\n statsautoriseret eller registreret revisor attesteret opgørelse over den  \r\n\r\n mængde lagringspligtige produkter, der er fremkommet ved den nævnte  \r\n\r\n raffinering. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Energistyrelsen kan dispensere fra  \r\n\r\n bestemmelserne i denne bekendtgørelse, når særlige forhold taler derfor. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K8\"\"></A>\r\n\r\n<DIV CLASS=KAPITEL ID=\"K8\">  \r\n\r\n<H3 CLASS=KTITLE1 ALIGN=CENTER>Kapitel 8 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Straffe- og ikrafttrædelsesbestemmelser  \r\n\r\n</I> </P>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Overtrædelse af bekendtgørelsen straffes med  \r\n\r\n bøde, medmindre højere straf er forskyldt efter den øvrige lovgivning. </P>  \r\n\r\n<P CLASS=STK> <I>Stk. 2. </I> Er overtrædelsen begået af et aktieselskab,  \r\n\r\n anpartsselskab, andelsselskab eller lignende, kan der pålægges selskabet som  \r\n\r\n sådant bødeansvar. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Bekendtgørelsen træder i kraft den 1. januar  \r\n\r\n 1993. Samtidig ophæves Energiministeriets bekendtgørelse nr. 307 af 25. juni  \r\n\r\n 1985 om mindstelagre af mineralolie og mineralolieprodukter. </P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Energiministeriet, den 19. december 1992  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Anne Birgitte Lundholt </P>  \r\n\r\n<P CLASS=MINISTER ALIGN=RIGHT>/ Thomas Bastholm Bille </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/12/1992"
        },
        {
            "displayName": "Accession",
            "displayValue": "B19920118405"
        },
        {
            "displayName": "Entydig dokumentidentifikation",
            "displayValue": "CM007639"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "19/05/2005"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1184"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "19/12/1992"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Energimin. j.nr. 752-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}