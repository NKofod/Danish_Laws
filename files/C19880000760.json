{
    "id": 76590,
    "title": "Vejledning om skolefritidsordninger ",
    "documentTypeId": "180",
    "isSagsforlobPeriodValid": false,
    "shortName": "VEJ nr 7 af 08/01/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om skolefritidsordninger </H1>  \r\n\r\n<P></P>  \r\n\r\n<BR>  \r\n\r\n<P>Ved lov nr. 231 af 22. april 1987 om ændring af lov om folkeskolen er § 47  \r\n\r\n a blevet ændret, således at lovens bestemmelser om skolefritidsordninger af  \r\n\r\n undervisningsministeren skal tages op til fornyet behandling i Folketinget i  \r\n\r\n folketingsåret 1989-90. </P>  \r\n\r\n<P>I forbindelse med behandlingen af lovforslaget i Folketingets  \r\n\r\n Uddannelsesudvalg gav undervisningsministeren tilsagn om at gentage de  \r\n\r\n henstillinger om skolefritidsordningernes indhold, som fremgår af cirkulære  \r\n\r\n af 22. juni 1984 om ændring af lov om folkeskolen. </P>  \r\n\r\n<P>I den anledning skal Undervisningsministeriet bemærke følgende: </P>  \r\n\r\n<P CLASS=PUNKT> <B>1.</B> Ifølge den bestemmelse om etablering af  \r\n\r\n skolefritidsordninger, der er optaget i folkeskolelovens § 3, stk. 4, kan  \r\n\r\n folkeskolen tilbyde børnene mulighed for leg og beskæftigelse uden for  \r\n\r\n skoletiden. </P>  \r\n\r\n<P>Det er overladt til det lokale initiativ, om skolefritidsordningen  \r\n\r\n etableres, og der er alene tale om et tilbud til børnene. </P>  \r\n\r\n<P CLASS=PUNKT> <B>2.</B> Kommunerne kan i samarbejde med forældrene indrette  \r\n\r\n skolefritidsordningerne i overensstemmelse med lokale ønsker. Det  \r\n\r\n forudsættes, at skolefritidsordningerne etableres på en måde, der er fuldt  \r\n\r\n betryggende for børnene. </P>  \r\n\r\n<P>Det henstilles i den forbindelse, </P>  \r\n\r\n<P> <I>at</I>  der sikres en rimelig god standard for så vidt angår  \r\n\r\n bemandingen, </P>  \r\n\r\n<P> <I>at</I>  der fortrinsvis ansættes personale, som har gennemgået en  \r\n\r\n pædagogisk uddannelse eller på anden måde har kvalificeret sig til arbejdet,  \r\n\r\n bl.a. gennem praktiske erfaringer med børn, </P>  \r\n\r\n<P> <I>at</I>  der i forbindelse med det almindelige tilsyn med børnene i  \r\n\r\n skolefritidsordningerne føres kontrol med fremmøde o.lign., </P>  \r\n\r\n<P> <I>at</I>  den social-pædagogiske ekspertise, der er til rådighed i den  \r\n\r\n sociale sektor i kommunen, inddrages ved tilrettelæggelsen af  \r\n\r\n skolefritidsordningerne, </P>  \r\n\r\n<P> <I>at</I>  betalingen for ophold i en skolefritidsordning i princippet  \r\n\r\n fastsættes, så den svarer til betalingen for en plads i fritidshjem, således  \r\n\r\n at man undgår eventuelle sociale forvridninger mellem de to  \r\n\r\n institutionstyper, </P>  \r\n\r\n<P> <I>at</I>  der skabes mulighed for, at der under hensyn til forældrenes  \r\n\r\n økonomiske forhold kan tilbydes hel eller delvis friplads, herunder eventuelt  \r\n\r\n også søskendemoderation. </P>  \r\n\r\n<P CLASS=PUNKT> <B>3.</B> Det henstilles i øvrigt, </P>  \r\n\r\n<P> <I>at</I>  kommunerne gennem oprettelse af skolefritidsordningerne  \r\n\r\n udnytter de betydelige effektiviseringsmuligheder, der foreligger i  \r\n\r\n forbindelse med indførelse af samordnet indskoling og større timetal til  \r\n\r\n eleverne på de første klassetrin, </P>  \r\n\r\n<P> <I>at</I>  kommunerne inddrager skolefritidsordningerne i en  \r\n\r\n rammestyring, således at den enkelte skole får større frihed til at indrette  \r\n\r\n skolefritidsordningerne i overensstemmelse med de lokale ønsker og behov.  \r\n\r\n</P>  \r\n\r\n<P CLASS=PUNKT> <B>4.</B> Skolefritidsordninger oprettet i henhold til  \r\n\r\n bestemmelsen i § 3, stk. 4, er omfattet af de almindelige regler om tilsyn  \r\n\r\n med skolen, som fremgår af skolestyrelsesloven. </P>  \r\n\r\n<P>Det skal understreges, at det således i henhold til § 27, stk. 1, 1. pkt.,  \r\n\r\n jf. stk. 3, 1. pkt., i denne lov, er skolenævnet ved den enkelte skole, der  \r\n\r\n har tilsynet med skolefritidsordningen, og dermed indseende med og  \r\n\r\n indflydelse på ordningen. </P>  \r\n\r\n<P>Det anbefales i denne forbindelse, at skolefritidsordningernes personale  \r\n\r\n inddrages, når der træffes beslutninger, som har betydning for deres  \r\n\r\n virksomhed. </P>  \r\n\r\n<P CLASS=PUNKT> <B>5.</B> Ifølge § 57, stk. 3, i skolestyrelsesloven har  \r\n\r\n skolelederen den administrative og pædagogiske ledelse af  \r\n\r\n skolefritidsordningen. </P>  \r\n\r\n<P CLASS=PUNKT> <B>6.</B> Denne vejledning træder i stedet for vejledning af.  \r\n\r\n 8.9.87 om skolefritidsordninger. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Undervisningsministeriet, den 8. januar  \r\n\r\n 1988 </I> </P>  \r\n\r\n<P ALIGN=CENTER>P.M.V. </P>  \r\n\r\n<P CLASS=UNDERSKREVET-AF ALIGN=CENTER>LISELOTTE HESLET SESTOFT </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/02/1988"
        },
        {
            "displayName": "Accession",
            "displayValue": "C19880000760"
        },
        {
            "displayName": "Entydig dokumentidentifikation",
            "displayValue": "CM035796"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "10/08/1999"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "7"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "08/01/1988"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Folkeskoleafdelingen"
        },
        {
            "displayName": "Ressortministeriets journalnummer",
            "displayValue": "Undervisningsmin. dep. 1. afd. j.nr. 1987-212-70"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}