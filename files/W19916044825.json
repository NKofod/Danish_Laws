{
    "id": 38025,
    "title": "Registrering af firma i handelsregistret. Angivelse af efterfølgerforhold. Lov om handelsregistre, firma og prokura § 10 og § 13. ",
    "documentTypeId": "240",
    "isSagsforlobPeriodValid": false,
    "shortName": "KEN nr 60448 af 16/09/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Registrering af firma i handelsregistret. Angivelse af  \r\n\r\n efterfølgerforhold. </I> </P>  \r\n\r\n<P> <I>Lov om handelsregistre, firma og prokura § 10 og § 13. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Registrering af firma i handelsregistret.  \r\n\r\n Angivelse af efterfølgerforhold. Lov om handelsregistre, firma og prokura §  \r\n\r\n 10 og § 13. </H1>  \r\n\r\n<P></P>  \r\n\r\n<BR>  \r\n\r\n<P>Klagerne K og L havde købt en frisørforretning af hr. S. Ifølge  \r\n\r\n købekontrakten var køberne berettiget og forpligtet til fortsat at drive  \r\n\r\n virksomheden under navnet &#187;S, X-gade&#171;. Virksomheden var en del af  \r\n\r\n &#187;S-kæden&#171;, og køberne indgik samtidig med købekontrakten en  \r\n\r\n &#187;aftale om drift af frisørsalon i S-kæden&#171;. </P>  \r\n\r\n<P>Klagerne anmeldte derefter til handelsregistret, at de drev handel og  \r\n\r\n håndværk (frisørvirksomhed) under firmaet: &#187;S, X-gade, v/ K og L&#171;.  \r\n\r\n Politimesteren afslog at registrere anmeldelsen under henvisning til  \r\n\r\n firmalovens § 10, stk. 1, og handelsministeriets cirkulære nr. 147 af 12.  \r\n\r\n november 1953 pkt. 11. Politimesteren tilbød i stedet at registrere firmaet:  \r\n\r\n &#187;S's Eftf., X-gade, v/ K og L&#171;, men dette ønskede klagerne ikke.  \r\n\r\n</P>  \r\n\r\n<P>Klagernes advokat gjorde under sagen gældende, at der efter firmalovens §  \r\n\r\n 10, stk. 1, er mulighed for at optage en anden mands navn i sit firma, når  \r\n\r\n blot der foreligger hjemmel hertil. En sådan hjemmel foreligger i dette  \r\n\r\n tilfælde i købekontrakten, hvorefter køberne er såvel berettiget som  \r\n\r\n forpligtet til at brug navnet &#187;S, X-gade&#171;. Det er herefter ikke  \r\n\r\n nødvendigt at anvende betegnelsen: &#187;efterfølger&#171;. </P>  \r\n\r\n<P>Sælgerens advokat oplyste over for Erhvervsankenævnet, at hr. S ikke havde  \r\n\r\n noget at indvende imod, at klagerne anvender navnet S, da forretningen er med  \r\n\r\n i &#187;S-kæden&#171;, og at denne kæde igennem de sidste 22 år havde anvendt  \r\n\r\n navnet &#187;S&#171; i over 20 butikker fordelt på ca. 10 forskellige  \r\n\r\n politikredse, uden at der på noget tidspunkt var opstået problemer. Advokaten  \r\n\r\n henviste i den forbindelse til den almindelige grundsætning om lighed i  \r\n\r\n forvaltningen. </P>  \r\n\r\n<P>Politimesteren fastholdt den trufne afgørelse og bemærkede til det af S's  \r\n\r\n advokat anførte, at der ikke i &#187;Samlingen af anmeldelser til  \r\n\r\n handelsregistrene&#171; findes registreret firmaer med navnet &#187;S&#171;.  \r\n\r\n</P>  \r\n\r\n<P>Ankenævnet udtalte: </P>  \r\n\r\n<P>Efter firmaloven (lovbekendtgørelse nr. 435 af 24. juni 1986) § 10, stk.  \r\n\r\n 1, må ingen i sit firma uden hjemmel optage andenmands navn. Efter samme lovs  \r\n\r\n § 13, 1. punktum, kan overdragelse af et firma ikke finde sted. I forbindelse  \r\n\r\n med forretningsoverdragelse kan det dog efter § 13, 2. punktum, vedtages, at  \r\n\r\n den nye indehaver &#187;bibeholder firmaet med et tillæg, som antyder  \r\n\r\n efterfølgerforholdet.&#171; Dette krav opfyldes traditionelt ved at tilføje  \r\n\r\n ordet &#187;efterfølger&#171; eller en forkortelse heraf til den tidligere  \r\n\r\n indehavers navn, således som det er angivet i handelsministeriets ovennævnte  \r\n\r\n cirkulære af 12. november 1953 pkt. 11. </P>  \r\n\r\n<P>Ankenævnet finder, at kravet efter lovens § 13 om angivelse af et  \r\n\r\n efterfølgerforhold ikke er opfyldt alene ved i firmaet at anføre den  \r\n\r\n tidligere ejers navn &#187;ved&#171; den nuværende ejers. Det bemærkes  \r\n\r\n herved, at det af nævnte cirkulæres pkt. 3 og pkt. 9 fremgår, at firmaformen:  \r\n\r\n &#187;A v/B&#171; ikke bør anerkendes. </P>  \r\n\r\n<P>Ankenævnet kan efter det anførte tiltræde, at politimesteren har afvist at  \r\n\r\n registrere det ønskede firma. </P>  \r\n\r\n<P>Til det af S's advokat om lighed i forvaltningen anførte bemærkes, at  \r\n\r\n politimesteren i sin redegørelse af 10. december 1990 har oplyst, at der ikke  \r\n\r\n ses registreret firmaer med navnet &#187;S&#171;. Ankenævnet er ikke bekendt  \r\n\r\n med, hvorfor de øvrige butikker i kæden ikke er optaget i handelsregisteret  \r\n\r\n under firmaet &#187;S&#171;. Det kan formodes, at dette enten skyldes, at de  \r\n\r\n øvrige butikker drives som enkeltmandsfirma, hvis anmeldelse efter lovens §  \r\n\r\n 16 ikke er obligatorisk men frivillig, eller at navnet &#187;S&#171; ikke  \r\n\r\n indgår i det firma, som butikken har anmeldt til handelsregisteret, men alene  \r\n\r\n anvendes som et varemærke. </P>  \r\n\r\n<P>Ankenævnet stadfæster herefter den påklagede afgørelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19916044825"
        },
        {
            "displayName": "Entydig dokumentidentifikation",
            "displayValue": "CA005960"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60448"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "16/09/1991"
        },
        {
            "displayName": "Administrerende myndighed",
            "displayValue": "Industriministeriets Erhvervsankenævn"
        },
        {
            "displayName": "Ressortministeriets journalnummer",
            "displayValue": "90-59.739."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}