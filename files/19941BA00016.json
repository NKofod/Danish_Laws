{
    "id": 106858,
    "title": "1994 BSF 16   FORSLAG TIL FOLKETINGSBESLUTNING OM OPFORDRING TIL AT TRÆKKE AKTSTYKKE NR.   13 OM HOVEDSTADENS SYGEHUSFÆLLESSKAB TILBAGE FRA FINANSUDVALGET ",
    "documentTypeId": "480",
    "isSagsforlobPeriodValid": false,
    "shortName": "1994/1 BSF 16",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 16 </P>  \r\n\r\n<P></P>  \r\n\r\n<P>Forslag til folketingsbeslutning om opfordring til at trække aktstykke nr.  \r\n\r\n 13 om Hovedstadens Sygehusfællesskab tilbage fra Finansudvalget </P>  \r\n\r\n<P></P>  \r\n\r\n<P>Fremsat af Anni Svanholt (SF) Steen Gade (SF) </P>  \r\n\r\n<P></P>  \r\n\r\n<P>den 27. oktober 1994 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer sundhedsministeren til at trække aktstykke nr. </P>  \r\n\r\n<P>13 af 4. oktober 1994 tilbage fra Finansudvalget. </P>  \r\n\r\n<P>I aktstykket søger ministeren om tilslutning til i finansåret 1994 at  \r\n\r\n afholde udgifter inden for en ramme af 1,5 mio kr. i forbindelse med, at  \r\n\r\n sundhedsministeren opretter et midlertidigt offentligt organ benævnt  \r\n\r\n Hovedstadens Sygehusfællesskab under etablering. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>SF har ønsket aktstykke nr. 13 vedrørende Hovedstadens Sygehusfællesskab  \r\n\r\n (HS) til behandling i Folketingssalen, fordi SF ikke ønsker større  \r\n\r\n kommunalreformer søsat via aktstykker i Finansudvalget eller på natlige møder  \r\n\r\n mellem finansministeren og Københavns overborgmester. Reformer i  \r\n\r\n kommunestyret skal ske som følge af en folkelig debat og i fuld åbenhed i  \r\n\r\n Folketingssalen. Når man samtidig tænker på, hvor omdebatteret HS har været,  \r\n\r\n og hvor stor tvivl der har været om foretagendets parlamentariske grundlag  \r\n\r\n både i Borgerrepræsentationen og i Folketinget, er det problematisk at  \r\n\r\n vedtage aktstykket, før lovforslaget om HS har set dagens lys. </P>  \r\n\r\n<P>SF har længe været tilhænger af, at kommunalreformen fra 1970 blev udbredt  \r\n\r\n til også at dække hovedstadsområdet, således at der blev oprettet et  \r\n\r\n hovedstadsamt omfattende Københavns og Frederiksberg Kommuner samt Københavns  \r\n\r\n Amt. SF har af presseforlydender forstået, at dette også er ved at være  \r\n\r\n holdningen i regeringen. Det kan derfor undre, at man har så stor hast med at  \r\n\r\n søsætte HS. Hvis dette sker, tømmer man et kommende hovedstadsamt for  \r\n\r\n indhold, eftersom hospitalsvæsenet udgør ca. 50 pct. af amternes opgaver.  \r\n\r\n Ville det ikke være en ide, at regeringen i mere præcise vendinger fortalte  \r\n\r\n om sine planer for hovedstadens fremtid, før den etablerede HS? </P>  \r\n\r\n<P>Det skal ingen hemmelighed være, at SF også har store reservationer over  \r\n\r\n for HS ud fra mere principielle overvejelser: </P>  \r\n\r\n<P>- konstruktionen er udemokratisk, fordi det er en  \r\n\r\n &#187;borgmesterklub&#171; med indirekte valg, </P>  \r\n\r\n<P>- selskabskonstruktionen kan være farlig, idet den på sigt kan give  \r\n\r\n private firmaer som f.eks. ISS eller Jydsk Rengøring indflydelse på  \r\n\r\n sundhedsvæsenet, som det er set på Åbenrå Sygehus, </P>  \r\n\r\n<P>- HS løser ikke sine erklærede mål om en samordning af sygehusvæsenet i  \r\n\r\n hovedstaden, eftersom Københavns Amt ikke bliver en del af løsningen, </P>  \r\n\r\n<P>- man kan frygte, at HS er en model, der på sigt skal udbredes til alle  \r\n\r\n amter, og at man ad den vej får nedlagt amterne, uden at man regionalt og i  \r\n\r\n Folketinget har diskuteret en alternativ opgave- og byrdefordeling. </P>  \r\n\r\n<P> <B>Bilag </B></P>  \r\n\r\n<P>13 </P>  \r\n\r\n<P> <B>Sundhedsministeriet.</B> København, den 4. oktober 1994. </P>  \r\n\r\n<P>a. Sundhedsministeriet anmoder om Finansudvalgets tilslutning til i  \r\n\r\n finansåret 1994 at afholde udgifter inden for en ramme af 1,5 mio. kr. i  \r\n\r\n forbindelse med, at sundhedsministeren opretter et midlertidigt offentligt  \r\n\r\n organ, benævnt Hovedstadens Sygehusfællesskab under etablering. Det  \r\n\r\n offentlige organ vil have til opgave at forberede den virksomhed, som under  \r\n\r\n forudsætning af gennemførelsen af den nødvendige lovgivning skal varetages af  \r\n\r\n Hovedstadens Sygehusfællesskab (HS). Det midlertidige offentlige organ vil  \r\n\r\n blive udpeget af sundhedsministeren og Københavns og Frederiksberg kommuner  \r\n\r\n på samme måde som den kommende bestyrelse for HS ifølge aftalen herom mellem  \r\n\r\n regeringen og de to kommuner. </P>  \r\n\r\n<P>Det er hensigten, at der skal kunne ansættes en direktion i  \r\n\r\n sygehusfællesskabet under etablering. Ansættelsen foretages af  \r\n\r\n sundhedsministeren efter indstilling fra det midlertidige organ. Af det  \r\n\r\n ansøgte beløb er ca. 1,2 mio. kr. derfor lønudgifter og vederlæggelse.  \r\n\r\n Ansættelsesvilkårene skal godkendes af finansministeren. </P>  \r\n\r\n<P>Udgiften finansieres via finanslovens generelle reserver på § 35. </P>  \r\n\r\n<P>b. Regeringen og Københavns og Frederiksberg kommuner har i aftalerne om  \r\n\r\n kommunernes økonomi i 1995 aftalt at søge gennemført en sammenlægning af  \r\n\r\n parternes sygehuse i HS, jf. sag nr. 364, den 15. juni 1994. </P>  \r\n\r\n<P>Regeringen agter derfor snarest at fremsætte lovforslag om etablering af  \r\n\r\n HS med henblik på, at loven kan træde i kraft 1. januar 1995. Dog vil  \r\n\r\n bestemmelserne om HS' oprettelse træde i kraft tidligere. Det midlertidige  \r\n\r\n organ vil fungere indtil HS' oprettelse efter lovens ikrafttræden. </P>  \r\n\r\n<P>Etableringen af HS har til formål at sikre en bedre og mere effektiv  \r\n\r\n udnyttelse af den samlede sygehuskapacitet til gavn for patienterne. Fælles  \r\n\r\n planlægning og drift af de omhandlede sygehuse vil bl.a. muliggøre en samling  \r\n\r\n af specialiserede lands- og landsdelsafdelinger og derved sikre et bredere  \r\n\r\n patientunderlag under de specialiserede afdelinger. </P>  \r\n\r\n<P>I regeringens lovforslag vil det blive foreslået, at HS ledes af en  \r\n\r\n bestyrelse bestående af 15 medlemmer, heraf 7 medlemmer udpeget af Københavns  \r\n\r\n Kommune, 2 medlemmer udpeget af Frederiksberg Kommune samt 6 medlemmer  \r\n\r\n udpeget af Sundhedsministeren. Medlemmerne foreslås undergivet  \r\n\r\n instruktionsbeføjelser fra den udpegende myndighed. Det foreslås, at  \r\n\r\n Indenrigsministeriet varetager tilsynet med HS. </P>  \r\n\r\n<P>Med henblik på at sikre, at HS kan fungere fra 1. januar 1995, er det  \r\n\r\n fundet hensigtsmæssigt, at der inden da etableres et midlertidig offentligt  \r\n\r\n organ til at forberede nødvendige beslutninger samt indgå i en dialog med  \r\n\r\n personalet om fællesskabets opstart. Personalet vil således gennem et  \r\n\r\n ansættelsesudvalg blive inddraget i ansættelsen af direktionen. Der skal  \r\n\r\n inden for de aftalte budgetrammer forberedes et budget, og opbygningen af en  \r\n\r\n administration skal planlægges. Da HS bliver selvstændig forhandlingspart på  \r\n\r\n arbejdsmarkedet, skal der ligeledes ske forberedelse af  \r\n\r\n overenskomstforhandlingerne i 1995. </P>  \r\n\r\n<P>Det midlertidige offentlige organ skal som nævnt udpeges på samme måde som  \r\n\r\n bestyrelsen for HS ifølge aftalen herom. Det midlertidige organ kan tage alle  \r\n\r\n nødvendige forberedende skridt inden for den gældende lovgivnings rammer til  \r\n\r\n etablering af HS. Det understreges, at det midlertidige organ ikke vil have  \r\n\r\n ledelsesbeføjelser over for de pågældende sygehuse. </P>  \r\n\r\n<P>Det forudsættes, at Københavns og Frederiksberg kommuner samt  \r\n\r\n Sundhedsministeriet og øvrige berørte ministerier indtil etableringen af HS  \r\n\r\n efter lovens ikrafttræden inden for rammerne af gældende lovgivning bistår  \r\n\r\n det midlertidige offentlige organ i varetagelsen af de forberedende opgaver.  \r\n\r\n</P>  \r\n\r\n<P>Udgiften til etablering og drift af en midlertidig ledelsesorganisation er  \r\n\r\n anslået til 1,5 mio. kr., der fordeler sig på følgende konti: </P>  \r\n\r\n<P>16.11.01. Departementet (driftsbevilling) </P>  \r\n\r\n<P>60. Hovedstadens Sygehusfællesskab under etablering (ny underkonto) </P>  \r\n\r\n<P>Udgift 1,5 mio. kr. </P>  \r\n\r\n<P>11. Lønninger 1,2 mio. kr. </P>  \r\n\r\n<P>14. Køb af varer og tjenesteydelser 0,3 mio. kr. </P>  \r\n\r\n<P>c. Ansættelsesvilkårene for den midlertidige ledelsesorganisation  \r\n\r\n forudsættes godkendt af finansministeren. </P>  \r\n\r\n<P>For at sikre en glidende overgang til HS er det nødvendigt, at den  \r\n\r\n midlertidige organisation etableres snarest. Det er derfor nødvendigt, at der  \r\n\r\n gives en bevilling i indeværende år. </P>  \r\n\r\n<P>e. Under henvisning til ovenstående anmodes om tilslutning til, at  \r\n\r\n Sundhedsministeriet i 1994 afholder udgifter inden for en ramme af 1,5 mio.  \r\n\r\n kr. i forbindelse med etablering af et midlertidigt offentligt organ, benævnt  \r\n\r\n Hovedstadens Sygehusfællesskab under etablering. På forslag til  \r\n\r\n tillægsbevillingslov for 1994 opføres følgende: </P>  \r\n\r\n<P>§ 16.11.01. Departementet (driftsbevilling) </P>  \r\n\r\n<P>60. Hovedstadens Sygehusfællesskab under etablering </P>  \r\n\r\n<P>(ny underkonto) 1,5 mio. kr. </P>  \r\n\r\n<P>§ 35.11.01. Merudgifter ved nye bevillingsforslag </P>  \r\n\r\n<P>10. Merudgifter ved nye bevillingsforslag -1,5 mio. kr. </P>  \r\n\r\n<P>f. Finansministeriets tilslutning foreligger. </P>  \r\n\r\n<P>Yvonne Herløv Andersen </P>  \r\n\r\n<P>/ John Erik Pedersen </P>  \r\n\r\n<P>Til Finansudvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "27/10/1994"
        },
        {
            "displayName": "Accession",
            "displayValue": "19941BA00016"
        },
        {
            "displayName": "Entydig dokumentidentifikation",
            "displayValue": "CL000450"
        },
        {
            "displayName": "Dato for førstegangsindlæggelse",
            "displayValue": "27/10/1994"
        },
        {
            "displayName": "Dato for indlæggelse",
            "displayValue": "27/10/1994"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "16"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}