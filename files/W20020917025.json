{
    "id": 1331,
    "title": "Kendelse fra Pressenævnet i sag nr. 11/2002",
    "documentTypeId": "240",
    "isSagsforlobPeriodValid": true,
    "shortName": "KEN nr 9170 af 01/05/2002",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n Klageren havde krav p&aring; et genm&aelig;le i bladet, da det ikke fremstod  \r\n\r\n som utvivlsomt rigtigt, at klageren havde deltaget i et nazistisk tr&aelig;f  \r\n\r\n eller i &oslash;vrigt havde deltaget i nazistiske demonstrationer.<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Kendelse fra Pressen&aelig;vnet i sag nr.  \r\n\r\n 11/2002</P>  \r\n\r\n</FONT>  \r\n\r\n<P ALIGN=\"JUSTIFY\">En mand [K] har klaget til Pressen&aelig;vnet over, at  \r\n\r\n Tjeck Magazine  har afvist at bringe et genm&aelig;le i forbindelse med en  \r\n\r\n artikel bragt i Tjeck Magazines november-nummer 2001. </P>  \r\n\r\n<P ALIGN=\"JUSTIFY\">I artiklen med overskriften &quot;<B>Dansk Folkepartis  \r\n\r\n hemmelige venner</B>&quot; hed det blandt andet:</P>  \r\n\r\n<P ALIGN=\"JUSTIFY\">-----</P>  \r\n\r\n<P ALIGN=\"JUSTIFY\">&quot;I Dansk Ungdom fandt man ogs&aring; ekstremister som  \r\n\r\n og [K], der blandt andet deltog i nazistiske demonstrationer.&quot;</P>  \r\n\r\n<P ALIGN=\"JUSTIFY\">-----</P>  \r\n\r\n<P ALIGN=\"JUSTIFY\">I tilknytning til denne tekst var der blandt andet bragt  \r\n\r\n et billede af klager med f&oslash;lgende tekst:</P>  \r\n\r\n<P ALIGN=\"JUSTIFY\">&quot;[K] (t.h.) til nazistisk tr&aelig;f i  \r\n\r\n Hiller&oslash;d, 1994. (Foto: Fotodok.)&quot; </P>  \r\n\r\n<P ALIGN=\"JUSTIFY\">Ved brev af 20. november 2001 anmodede klager bladet om at  \r\n\r\n bringe f&oslash;lgende genm&aelig;le:</P>  \r\n\r\n<P ALIGN=\"JUSTIFY\">&quot;Genm&aelig;le</P>  \r\n\r\n<P ALIGN=\"JUSTIFY\">I novembernummer af Tjeck Magazine kan man i artiklen  \r\n\r\n &quot;Dansk Folkepartis hemmelige venner&quot; om min person l&aelig;se  \r\n\r\n f&oslash;lgende p&aring;stand:</P>  \r\n\r\n<P ALIGN=\"JUSTIFY\">&quot;[K] (t.h.) til nazistisk tr&aelig;f i  \r\n\r\n Hiller&oslash;d i 1994. Det til teksten h&oslash;rende billede er fra  \r\n\r\n Hiller&oslash;d 1995, hvor Den Danske Forenings grundlovsm&oslash;de blev  \r\n\r\n kuppet af en ulovlig, nazistisk demonstration, en i pressen meget omtalt  \r\n\r\n h&aelig;ndelse. Undertegnede befandt sig derfor ikke af egen drift i den  \r\n\r\n afbillede situation, men blev som en af Den Danske Forenings  \r\n\r\n grundlovsm&oslash;dedeltagere ufrivilligt omgivet af nazistiske aktivister.  \r\n\r\n Jeg kan i &oslash;vrigt tilf&oslash;je, at billedet af min gode ven  Lillian  \r\n\r\n  Bostock fra Den Danske Forening til &quot;nazistisk tr&aelig;f i  \r\n\r\n Hiller&oslash;d 1994&quot;, er fra samme v&aelig;mmelige begivenhed i 1995,  \r\n\r\n og  Lillian  Bostock befandt sig ej heller frivilligt omgivet af  \r\n\r\n nazister.</P>  \r\n\r\n<P ALIGN=\"JUSTIFY\">I samme artikel kan man videre om min person l&aelig;se,  \r\n\r\n at &quot;I Dansk Ungdom fandt man ogs&aring; ekstremister som [A] og [K], der  \r\n\r\n blandt andet deltog i nazistiske demonstrationer&quot;. Undertegnede har  \r\n\r\n aldrig deltaget i nazistiske demonstrationer   eller nogen anden form for  \r\n\r\n nazistisk aktivitet.</P>  \r\n\r\n<P ALIGN=\"JUSTIFY\">[K], folketingskandidat for Fremskridtspartiet.&quot;</P>  \r\n\r\n<P ALIGN=\"JUSTIFY\">Ved brev af 7. januar 2002 afviste bladet at bringe  \r\n\r\n genm&aelig;let.</P>  \r\n\r\n<P ALIGN=\"JUSTIFY\">Klageren har anf&oslash;rt, at der i artiklen er  \r\n\r\n anf&oslash;rt ukorrekte oplysninger om ham. Klager har aldrig deltaget i et  \r\n\r\n nazistisk tr&aelig;f i Hiller&oslash;d eller i nazistiske demonstrationer.  \r\n\r\n Det til teksten h&oslash;rende billede er fra Hiller&oslash;d 1995   ikke  \r\n\r\n 1994 som anf&oslash;rt   hvor Den Danske Forenings (DDF) grundlovsm&oslash;de  \r\n\r\n blev kuppet af en ulovlig, nazistisk demonstration   en i pressen meget  \r\n\r\n omtalt h&aelig;ndelse. Klager befandt sig derfor ikke af egen drift i den  \r\n\r\n afbillede situation, men blev som en af DDF s grundlovsm&oslash;dedeltagere  \r\n\r\n ufrivilligt omgivet af nazistiske aktivister.</P>  \r\n\r\n<P ALIGN=\"JUSTIFY\">Klageren har oplyst, at grunden til, at han befandt sig  \r\n\r\n p&aring; pladsen, var for at deltage i DDF´s grundlovsm&oslash;de samt for at  \r\n\r\n optage dette p&aring; video. Da nazisterne m&oslash;dte op, blev klager af  \r\n\r\n formanden for DDF bedt om at videooptage nazisterne for senere at undg&aring;  \r\n\r\n disses indtog i DDF. Derfor blev han p&aring; pladsen og fulgte nazisterne ud  \r\n\r\n af byen for at f&aring; s&aring; gode billeder som muligt. Dette er  \r\n\r\n forklaringen p&aring; billederne, som i &oslash;vrigt viser, at klager har  \r\n\r\n sit videokamera i h&aring;nden, og at han befinder sig i demonstrationens  \r\n\r\n bagtrop, hvor der ligeledes ses en &aelig;ldre dame, som n&aelig;ppe  \r\n\r\n &quot;deltager i demonstrationen&quot;. </P>  \r\n\r\n<P ALIGN=\"JUSTIFY\">Klageren har til bladets anf&oslash;rsel om, at det ikke  \r\n\r\n forekommer afg&oslash;rende, om klageren selv betragtede sig som deltager i  \r\n\r\n demonstrationen den 5. juni 1995 i Hiller&oslash;d, anf&oslash;rt, at hvis  \r\n\r\n det, at man f&oslash;lger med en demonstration med et videokamera i  \r\n\r\n h&aring;nden for at kunne dokumentere denne demonstration, er nok til at  \r\n\r\n efterlade det indtryk, at man selv deltager i den, s&aring; skulle b&aring;de  \r\n\r\n TV-Stop, fotograferne fra Demos Nyhedsbrev og journalisterne fra B.T. og  \r\n\r\n Ekstra Bladet ligeledes have v&aelig;ret til &quot;nazistisk tr&aelig;f i  \r\n\r\n Hiller&oslash;d i 1994&quot; og deltaget i nazistiske demonstrationer. </P>  \r\n\r\n<P ALIGN=\"JUSTIFY\">Klager har samtidig til bladets anf&oslash;rsel om, at  \r\n\r\n klager ikke har gjort g&aelig;ldende, at hans tilstedev&aelig;relse blandt  \r\n\r\n demonstrationens deltagere skete f.eks. som led i et fors&oslash;g p&aring;  \r\n\r\n at opl&oslash;se eller bortvise forsamlingen, anf&oslash;rt, at dette ikke  \r\n\r\n var klagers opgave, men politiets. Fotograferne fra Demos og TV-Stop eller  \r\n\r\n journalisterne fra B.T. og Ekstra Bladet fors&oslash;gte heller ikke at  \r\n\r\n opl&oslash;se demonstrationen   de fulgte den for at dokumentere dens  \r\n\r\n forl&oslash;b og deltagere ligesom klager.</P>  \r\n\r\n<P ALIGN=\"JUSTIFY\">Klageren har yderligere anf&oslash;rt, at det er klager  \r\n\r\n uvedkommende, hvem af nazisterne der deltog i demonstrationen, ligesom det er  \r\n\r\n totalt ligegyldigt, at bladet kan dokumentere, hvem klager har v&aelig;ret i  \r\n\r\n selskab med siden den 5. juni 1995. At klager har v&aelig;ret i stue med en  \r\n\r\n person, der muligvis er nazist, g&oslash;r ikke klager til nazist, ligesom  \r\n\r\n det ikke &aelig;ndrer p&aring;, at klager ikke deltog i nazisternes  \r\n\r\n tr&aelig;f i Hiller&oslash;d i 1995.</P>  \r\n\r\n<P ALIGN=\"JUSTIFY\">Klageren har videre i forhold til det af bladet  \r\n\r\n anf&oslash;rte om hans udtalelser til bladet &quot;Danskeren&quot; og hans  \r\n\r\n manglende indsigelser mod, at Demos Nyhedsbrev har bragt det samme billede  \r\n\r\n fra grundlovsm&oslash;det i 1995 med samme ledsagende tekst som bladet,  \r\n\r\n anf&oslash;rt, at hans udtalelser til bladet &quot;Danskeren&quot; er denne  \r\n\r\n sag uvedkommende, og at han ikke har set billederne eller den ledsagende  \r\n\r\n tekst i Demos Nyhedsbrev. Derimod har klager gjort indsigelse mod Ekstra  \r\n\r\n Bladet for et lignende udsagn. </P>  \r\n\r\n<P ALIGN=\"JUSTIFY\">Bladet har anf&oslash;rt, at der er fuld d&aelig;kning for  \r\n\r\n de i artiklen anvendte formuleringer. At &aring;rstallet for  \r\n\r\n grundlovsm&oslash;det er anf&oslash;rt som 1994 og ikke 1995, som er det  \r\n\r\n rigtige, skyldes en korrekturfejl. Oplysningen om klagers deltagelse i  \r\n\r\n demonstrationer er dokumenteret ved de optagne fotografier, som klageren ikke  \r\n\r\n ses at bestride korrektheden af. Da korrektheden ikke er tilbagevist af  \r\n\r\n klageren, kan genm&aelig;le ikke komme p&aring; tale. Det bem&aelig;rkes, at  \r\n\r\n allerede det fremlagte foto af klager, der f&oslash;lges med nazisterne,  \r\n\r\n bevirker, at klageren ikke kan godtg&oslash;re, at hans oplysningers  \r\n\r\n rigtighed er utvivlsom, idet dette foto   og fotoet i artiklen   netop viser  \r\n\r\n en adf&aelig;rd, som kan omfattes af journalistens ordvalg  \r\n\r\n &quot;deltog&quot;.</P>  \r\n\r\n<P ALIGN=\"JUSTIFY\">Bladet har oplyst, at det ikke er korrekt, at klager  \r\n\r\n aldrig har deltaget i et nazistisk tr&aelig;f. Med hensyn til  \r\n\r\n handlingsforl&oslash;bet omkring det omtalte grundlovsm&oslash;de i  \r\n\r\n Hiller&oslash;d i 1995 har bladet oplyst, at efter Den Danske Forenings (DDF)  \r\n\r\n formand havde valgt at aflyse det bebudede grundlovsm&oslash;de, valgte to  \r\n\r\n medlemmer af DDF, hvoraf den ene var klager, at st&aring; p&aring;  \r\n\r\n m&oslash;depladsen sammen med nazisterne. Det er i den situation, at de  \r\n\r\n billeder, som bladet har bragt af de to, er taget. Da nazisterne havde  \r\n\r\n afsluttet deres tr&aelig;f p&aring; m&oslash;depladsen, marcherede de gennem  \r\n\r\n Hiller&oslash;ds gader til et holdende s&aelig;rtog, som skulle k&oslash;re  \r\n\r\n dem til Hundige. Klager valgte at g&aring; med nazisterne. Herudover har  \r\n\r\n klager udtalt sig til Den Danske Forenings blad &quot;Danskeren&quot;,  \r\n\r\n december 1995, om grundlovsm&oslash;det i Hiller&oslash;d, hvor han er  \r\n\r\n citeret for at sige, at det var et klogt tr&aelig;k at aflyse m&oslash;det,  \r\n\r\n fordi pressen var til stede, hvorimod han ikke udtrykker afstandtagen til  \r\n\r\n nazisternes tilstedev&aelig;relse, som han ellers i sit krav om genm&aelig;le  \r\n\r\n h&aelig;vder var en v&aelig;mmelig begivenhed. Det faktum, at nazisterne  \r\n\r\n  Brian  og  Kenneth  Kristiansen indgik i vagtmandskabet ved DDF´s  \r\n\r\n m&oslash;der i sommeren 1996 belyser ligeledes, at der ikke er noget  \r\n\r\n opsigtsv&aelig;kkende i, at klager var til det nazistiske grundlovstr&aelig;f  \r\n\r\n i Hiller&oslash;d.</P>  \r\n\r\n<P ALIGN=\"JUSTIFY\">Bladet har desuden anf&oslash;rt, at det billede, som  \r\n\r\n bladet har offentliggjort af klager fra grundlovsm&oslash;det den 5. juni  \r\n\r\n 1995, tidligere har v&aelig;ret offentliggjort i Demos Nyhedsbrev. Her havde  \r\n\r\n den ledsagende tekst et indhold, der svarer til det, som bladet skriver.  \r\n\r\n Alligevel er der ingen indsigelser kommet fra klager mod billedet og den  \r\n\r\n ledsagede tekst.</P>  \r\n\r\n<P ALIGN=\"JUSTIFY\">Bladet er enig med klager i, at det ikke g&oslash;r ham  \r\n\r\n til nazist, at han har v&aelig;ret i stue med en person, der muligvis er  \r\n\r\n nazist, og bladet har da heller ikke p&aring; noget tidspunkt h&aelig;vdet,  \r\n\r\n at klager var eller er nazist. Det kan imidlertid med fotos dokumenteres, at  \r\n\r\n klager ved flere lejligheder siden den 5. juni 1995 har v&aelig;ret i selskab  \r\n\r\n med nazister. Klager indg&aring;r i artiklen som et eksempel p&aring; de  \r\n\r\n uformelle relationer, der gennem &aring;rerne har v&aelig;ret mellem  \r\n\r\n medlemmer af DDF og folk med et nazistisk tilh&oslash;rsforhold. Denne  \r\n\r\n relation er p&aring;vist ved den over for n&aelig;vnet fremlagte  \r\n\r\n billeddokumentation af klagers omgang med nazister i &aring;rene 1995-2001.  \r\n\r\n Denne omgang sker med udgangspunkt i klagers st&aelig;rkt fremmedfjendtlige  \r\n\r\n holdninger. </P>  \r\n\r\n<P ALIGN=\"JUSTIFY\">Det er s&aring;ledes p&aring; det foreliggende grundlag  \r\n\r\n bladets opfattelse, at der fuldt ud er d&aelig;kning for de anvendte  \r\n\r\n formuleringer. Det forekommer i denne sammenh&aelig;ng ikke afg&oslash;rende,  \r\n\r\n om klageren selv betragtede sig som deltager i den nazistiske demonstration i  \r\n\r\n Hiller&oslash;d den 5. juni 1995, idet han ved at f&oslash;lges med og  \r\n\r\n g&aring; blandt demonstrationens deltagere har efterladt det indtryk, at han  \r\n\r\n faktisk deltog i demonstrationen. Det forhold, at klager fulgtes med  \r\n\r\n nazisterne til s&aelig;rtoget, medf&oslash;rer, at han ikke berettiget kan  \r\n\r\n h&aelig;vde, at han ufrivilligt var omgivet af nazisterne. Det ses tillige af  \r\n\r\n billederne, at klager befandt sig i midten af gruppen af nazister, hvilket de  \r\n\r\n ikke ville tillade, hvis man er fjende af nazismen. Fotograferne, der tog  \r\n\r\n billederne af klager, har oplyst, at de ikke p&aring; noget tidspunkt  \r\n\r\n s&aring; klager filme nazisterne. </P>  \r\n\r\n<P ALIGN=\"JUSTIFY\">I sagens behandling har f&oslash;lgende  \r\n\r\n n&aelig;vnsmedlemmer deltaget: Niels Grubbe, Finn Rowold, Kaare R. Skou og  \r\n\r\n Kirsten Dyregaard. </P>  \r\n\r\n<B><P ALIGN=\"JUSTIFY\">Pressen&aelig;vnet udtaler:</P>  \r\n\r\n</B>  \r\n\r\n<P ALIGN=\"JUSTIFY\">Det f&oslash;lger af medieansvarslovens § 36, stk. 1, at  \r\n\r\n anmodning om genm&aelig;le i massemedierne over for oplysninger af faktisk  \r\n\r\n karakter, som er egnet til at p&aring;f&oslash;re nogen &oslash;konomisk  \r\n\r\n eller anden skade af betydning, og som er blevet bragt i et massemedie, skal  \r\n\r\n tages til f&oslash;lge, medmindre oplysningernes rigtighed er utvivlsom.</P>  \r\n\r\n<P ALIGN=\"JUSTIFY\">Pressen&aelig;vnet bem&aelig;rker indledningsvis, at  \r\n\r\n udsagnene om, at klager har deltaget i et nazistisk tr&aelig;f i  \r\n\r\n Hiller&oslash;d og i nazistiske demonstrationer i overensstemmelse med  \r\n\r\n s&aelig;dvanlig sprogbrug   og s&aelig;rligt henset til artiklens  \r\n\r\n &oslash;vrige indhold   m&aring; skulle forst&aring;s s&aring;ledes, at  \r\n\r\n klager ved sin tilstedev&aelig;relse har &oslash;nsket at vise sin  \r\n\r\n st&oslash;tte til de holdninger, som det omtalte nazistiske tr&aelig;f og de  \r\n\r\n nazistiske demonstrationer var udtryk for.</P>  \r\n\r\n<P ALIGN=\"JUSTIFY\">N&aelig;vnet finder p&aring; baggrund af sagens  \r\n\r\n oplysninger, at det ikke fremst&aring;r som utvivlsom rigtigt, at klager  \r\n\r\n deltog i det nazistiske tr&aelig;f i Hiller&oslash;d eller i &oslash;vrigt  \r\n\r\n har deltaget i nazistiske demonstrationer. Klager er derfor berettiget til  \r\n\r\n efter p&aring;krav at f&aring; optaget f&oslash;lgende genm&aelig;le i  \r\n\r\n bladet, jf. medieansvarslovens § 39:</P>  \r\n\r\n<B><P ALIGN=\"CENTER\">&quot;Genm&aelig;le:</P>  \r\n\r\n</B>  \r\n\r\n<P ALIGN=\"JUSTIFY\">I Tjeck Magazines november-nummer 2001 fremgik det, at  \r\n\r\n undertegnede [K] i 1994   hvilket rettelig skal v&aelig;re 1995   deltog i et  \r\n\r\n nazistisk tr&aelig;f i Hiller&oslash;d. Dette er ikke korrekt, idet jeg som  \r\n\r\n en af Den Danske Forenings grundlovsm&oslash;dedeltagere ufrivilligt blev  \r\n\r\n omgivet af nazistiske aktivister, efter at denne gruppe personer havde kuppet  \r\n\r\n Den Danske Forenings grundlovsm&oslash;de, som herefter blev aflyst. </P>  \r\n\r\n<P ALIGN=\"JUSTIFY\">Det fremgik endvidere af artiklen, at jeg har deltaget i  \r\n\r\n nazistiske demonstrationer. Dette er heller ikke korrekt.</P>  \r\n\r\n<P ALIGN=\"CENTER\">[K], folketingskandidat for Fremskridtspartiet.&quot;</P>  \r\n\r\n<P>Afsagt den 1. maj 2002.</P>  \r\n\r\n<P ALIGN=\"JUSTIFY\"></P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/05/2002"
        },
        {
            "displayName": "Accession",
            "displayValue": "W20020917025"
        },
        {
            "displayName": "Entydig dokumentidentifikation",
            "displayValue": "AA001820"
        },
        {
            "displayName": "Dato for indlæggelse",
            "displayValue": "08/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9170"
        },
        {
            "displayName": "År for udstedelse",
            "displayValue": "2002"
        },
        {
            "displayName": "Dato for underskrift",
            "displayValue": "01/05/2002"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "11/2002"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}