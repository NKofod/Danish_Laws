{
    "id": 110315,
    "title": "1988 LSF 68   FORSLAG TIL LOV OM BUREAUKRATBEFRIET NEDRIVNINGSRET ",
    "documentTypeId": "400",
    "isSagsforlobPeriodValid": false,
    "shortName": "1988/1 LSF 68",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 68 </P>  \r\n\r\n<P></P>  \r\n\r\n<P>Forslag til Lov om bureaukratbefriet nedrivningsret </P>  \r\n\r\n<P></P>  \r\n\r\n<P>Fremsat af Mogens Elvensø (FP) Behnke (FP) Kirsten Jacobsen (FP) Tove  \r\n\r\n Niemann (FP) Ernst Schmidt (FP) </P>  \r\n\r\n<P></P>  \r\n\r\n<P>den 26. oktober 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Når en ejer ønsker at nedrive sin ikkefredede bygning, kan han gøre </P>  \r\n\r\n<P>det uden offentlig tilladelse. </P>  \r\n\r\n<P>Bemærkninger til lovforslaget </P>  \r\n\r\n<P>Meget, meget langt gælder, at en ejendoms ejer suverænt bør have  \r\n\r\n afgørelsesretten over, hvad der skal ske på hans ejendom. </P>  \r\n\r\n<P>Nogle vil ligefrem kalde dette for et grundlæggende etisk princip. </P>  \r\n\r\n<P>Men praktiske samfundsmæssige overvejelser fører til samme resultat. </P>  \r\n\r\n<P>For det første gælder det jo om at undgå forsinkende bureaukrati. Hurtig  \r\n\r\n handling er ofte i sig selv rigtigst handling. Samfundsinteressen består  \r\n\r\n bl.a. i, at mindst muligt af arbejdskraften ødsles væk på skrivebordsarbejde.  \r\n\r\n Og ejeren skal jo under alle omstændigheder være med, når det skal afgøres,  \r\n\r\n hvad der skal ske med hans ejendom. Derfor er det nærliggende at sige, at så  \r\n\r\n skal andre ikke blandes ind i det. </P>  \r\n\r\n<P>For det andet er ejeren den, der har direkte egoistisk interesse i, at  \r\n\r\n ejendommen behandles så økonomisk som muligt. Og behandles hver enkelt  \r\n\r\n ejendom i dronningeriget mest økonomisk fornuftigt, bliver summen heraf  \r\n\r\n størst opnåelig velstand for nationen. </P>  \r\n\r\n<P>Der kan tænkes tilfælde, hvor det anførte vejer mindre tungt i vægtskålen  \r\n\r\n end hensynet til, at stat og kommune har overordnede interesser i at regulere  \r\n\r\n ejendomsrettens udnyttelse. </P>  \r\n\r\n<P>Men sådanne tilfælde ligger langt fra det, nærværende forslag beskæftiger  \r\n\r\n sig med: nedrivning af en eller flere bygninger. </P>  \r\n\r\n<P>Når en ejer vil fjerne en bygning, er det så at sige altid, fordi  \r\n\r\n bygningen ikke længere gør gavn. Ellers ville det jo stride mod ejerens egne  \r\n\r\n interesser at ville have den væk. Den nye anvendelse af den ryddede grund kan  \r\n\r\n måske give anledning til kontrovers: skal der bygges boliger, industri,  \r\n\r\n parkeringshal, værtshus? Alt dette ligger imidlertid uden for nærværende  \r\n\r\n lovforslag. </P>  \r\n\r\n<P>Det samme gælder, at andre private - lejere, panthavere osv. - kan have  \r\n\r\n beskyttede interesser at varetage. Ejeren kan naturligvis ikke samtidig have  \r\n\r\n fordelen ved at leje bygningen (eller dele deraf) ud til en fremmed og så  \r\n\r\n ødelægge lejemålet ved at rive bygningen ned. </P>  \r\n\r\n<P>Aktuelt skete en dramatisering af problemet den 12. januar 1983, da den  \r\n\r\n københavnske VS-borgmester som led i sin samfundsdestruktive virksomhed  \r\n\r\n anmeldte fhv. boligminister Helge Nielsen til politiet for at nedrive  \r\n\r\n ejendomme i Stengade og Baggesensgade, hvor Nielsen repræsenterede ejeren,  \r\n\r\n til trods for at VS'eren ikke havde givet tilladelse til noget sådant. </P>  \r\n\r\n<P>Dette er god anskuelsesundervisning for den, der blåøjet tror, at  \r\n\r\n offentlige myndigheder kan man trygt overlade kompetencen til vedrørende alt  \r\n\r\n og alle, fordi offentlige myndigheder - ud fra den af herskerklassen  \r\n\r\n foretagne indoktrinering af den danske befolkning - skulle være saglige og  \r\n\r\n derfor træffer de klogeste afgørelser. Den frugtbare lovgiverholdning er  \r\n\r\n tværtimod den gammelnordiske PH-indstilling: nær skepsis til alle, der har  \r\n\r\n magt at udøve. Magt korrumperer. Derfor skal offentlige myndigheder ikke have  \r\n\r\n en tusindedel milligram mere magt, end hvad der findes strengt nødvendigt.  \r\n\r\n</P>  \r\n\r\n<P>Og det er ikke strengt nødvendigt, at det offentlige skal kunne hindre  \r\n\r\n folk i at rive deres egne bygninger ned, i al fald ikke i perioder som den  \r\n\r\n nuværende, hvor krigstidens forsyningsbesværligheder for længst er en saga  \r\n\r\n blot. </P>  \r\n\r\n<P>Når fredede bygninger uden videre er undtaget, skyldes det, at nærværende  \r\n\r\n lovforslag ikke findes at være den hensigtsmæssige slagplads til at optage  \r\n\r\n striden om reform af bygningsfredningsloven. Var det sket, kunne  \r\n\r\n hovedhensigten med nærværende forslag nemlig let blive forflygtiget til  \r\n\r\n diskussion af noget, der kun angår få dele af en promille ude i et  \r\n\r\n udkanthjørne af, hvad nærværende forslag angår. </P>  \r\n\r\n<P>Forslaget er en genfremsættelse af L 142 af 4. februar 1983, hvis første  \r\n\r\n behandling findes gengivet i Forhandlingerne spalte 8045 ff. </P>  \r\n\r\n<P>Skriftlig fremsættelse </P>  \r\n\r\n<P>Mogens Elvensø (FP): </P>  \r\n\r\n<P>Som ordfører for forslagsstillerne fremsætter jeg hermed: </P>  \r\n\r\n<P>Forslag til lov om bureaukratbefriet nedrivningsret. </P>  \r\n\r\n<P>(Lovforslag nr. L 68). </P>  \r\n\r\n<P>Jeg henviser til lovteksten og til de ledsagende bemærkninger. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198812K00068"
        },
        {
            "displayName": "Entydig dokumentidentifikation",
            "displayValue": "CL004191"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "68"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}