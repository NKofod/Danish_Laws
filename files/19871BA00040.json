{
    "id": 105851,
    "title": "1987 BSF 40   FORSLAG TIL FOLKETINGSBESLUTNING OM OFFENTLIGGØRELSE AF POLITISKE PARTIERS   REGNSKABER ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 40",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 40 </P>  \r\n\r\n<P></P>  \r\n\r\n<P>Forslag til folketingsbeslutning om offentliggørelse af politiske partiers  \r\n\r\n regnskaber </P>  \r\n\r\n<P></P>  \r\n\r\n<P>den 11. november 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til i foråret 1988 at fremsætte </P>  \r\n\r\n<P>forslag til lov om offentliggørelse af politiske partiers </P>  \r\n\r\n<P>regnskaber efter følgende retningslinjer: </P>  \r\n\r\n<P>Politiske partier og andre, som opstiller til Folketinget, amtsråd, </P>  \r\n\r\n<P>kommunalbestyrelser eller EF-Parlamentet, skal årligt </P>  \r\n\r\n<P>offentliggøre reviderede regnskaber. Indtægter og modtagne bidrag </P>  \r\n\r\n<P>skal specificeres efter lovbundne regler. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>De politiske partier disponerer ove betydelige økonomiske midler. Det </P>  \r\n\r\n<P>gælder såvel i forbindelse med deres løbende aktivitet som </P>  \r\n\r\n<P>formidlere af den demokratiske politiske proces som i forbindelse </P>  \r\n\r\n<P>med deres agitationsvirksomhed, herunder ikke mindst ved </P>  \r\n\r\n<P>deltagelse i offentlige valg. For at sikre borgerne viden om de </P>  \r\n\r\n<P>finansielle kilder, som partierne bygger deres virksomhed på, og </P>  \r\n\r\n<P>for at forhindre, at der knyttes uvedkommende betingelser til </P>  \r\n\r\n<P>partiernes modtagelse af bidrag, er det nødvendigt at give </P>  \r\n\r\n<P>offentligheden indsigt i midlernes tilvejebringelse. Derfor må </P>  \r\n\r\n<P>det pålægges de politiske partier og andre, som opstiller til </P>  \r\n\r\n<P>offentlige valg, at offentliggøre deres regnskaber. </P>  \r\n\r\n<P>Det var formentlig tilsvarende synspunkter, som motiverede </P>  \r\n\r\n<P>statsministeren til i en tv-krydsild den 30. maj 1984 at oplyse, </P>  \r\n\r\n<P>at Det Konservative Folkeparti modtog 2 mill. kr. i støtte fra </P>  \r\n\r\n<P>Dansk Arbejdsgiverforening. Siden er behovet for en sådan </P>  \r\n\r\n<P>lovgivning blevet stadig tydeligere. Der er gennemført statsstøtte </P>  \r\n\r\n<P>til de politiske partier, og senest har forløbet af valgkampen i </P>  \r\n\r\n<P>efteråret 1987 og den såkaldte Pernille Sams-sag med al ønskelig </P>  \r\n\r\n<P>tydelighed understreget nødvendigheden af at lovgive om offentlige </P>  \r\n\r\n<P>partiregnskaber. Men i øvrigt findes tilsvarende lovgivning </P>  \r\n\r\n<P>allerede i en række andre vestlige demokratier, f.eks. i USA og </P>  \r\n\r\n<P>Vesttyskland. </P>  \r\n\r\n<P>Beslutningsforslaget er en stort set uændret genfremsættelse af Det </P>  \r\n\r\n<P>Radikale Venstres forslag til folketingsbeslutning om </P>  \r\n\r\n<P>offentliggørelse af politiske partiers regnskaber fremsat den 19. </P>  \r\n\r\n<P>november 1986, jf. Folketingstidende 1986-87 (1. samling), </P>  \r\n\r\n<P>forhandlingerne sp. 2519, 2526 og 5904 samt tillæg A sp. 2043. </P>  \r\n\r\n<P>Folketingets Politisk-Økonomiske Udvalg afviste - under radikal </P>  \r\n\r\n<P>protest - at skrive betænkning over forslaget, idet man ønskede at </P>  \r\n\r\n<P>afgive beretning i stedet. Beretning over forslaget blev afgivet </P>  \r\n\r\n<P>den 20. august 1987, jf. Folketingstidende 1986-87 (1. samling), </P>  \r\n\r\n<P>tillæg B, sp. 2933, men rummer alene bidrag fra Det Radikale </P>  \r\n\r\n<P>Venstre. </P>  \r\n\r\n<P>For politiske partier og andre, som opstiller til offentlige valg, </P>  \r\n\r\n<P>bør der gennemføres en forpligtelse til offentlig </P>  \r\n\r\n<P>regnskabsaflæggelse. Dette gælder også de enkelte kandidater, </P>  \r\n\r\n<P>såfremt de personligt - uden om partiorganisation eller lign. - </P>  \r\n\r\n<P>modtager bidrag til valgkamp eller anden politisk aktivitet. Der </P>  \r\n\r\n<P>vil herigennem skabes grundlag for fuld offentlighed om </P>  \r\n\r\n<P>finansieringen af politisk aktivitet, og derved vil faren for </P>  \r\n\r\n<P>pleje af særinteresser og for manipulation med den demokratiske </P>  \r\n\r\n<P>proces begrænses. </P>  \r\n\r\n<P>Reviderede regnskaber skal efter forslaget fremlægges med et års </P>  \r\n\r\n<P>mellemrum. Opgørelsen af indtægter og modtagne bidrag, herunder </P>  \r\n\r\n<P>såvel pengegaver som lån og gaver i form af naturalier og </P>  \r\n\r\n<P>tjenesteydelser, skal opfylde bestemte krav til specifikation. </P>  \r\n\r\n<P>Det må således bl.a. fremgå, hvorledes fordelingen er på grupper </P>  \r\n\r\n<P>af bidragydere (eksempelvis orgnisationer, virksomheder og </P>  \r\n\r\n<P>privatpersoner), og særlig store bidrag, f.eks. over 20.000 kr., </P>  \r\n\r\n<P>skal kunne identificeres. Det skal ikke være tilladt at yde bidrag </P>  \r\n\r\n<P>i andres navn. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00040"
        },
        {
            "displayName": "Entydig dokumentidentifikation",
            "displayValue": "CL004418"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "40"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}