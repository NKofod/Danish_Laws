{
    "id": 158441,
    "title": "Folketingsbeslutning om statsrevisorernes valg og virksomhed",
    "documentTypeId": "60",
    "isSagsforlobPeriodValid": true,
    "shortName": "BEK nr 10128 af 01/03/2012",
    "documentHtml": "<div class=\"bjelke\">Den fulde tekst</div><p class=\"Titel2\">Folketingsbeslutning om statsrevisorernes valg og virksomhed</p>\r\n<p class=\"Indledning2\">(Sammenskrivning af folketingsbeslutning om statsrevisorernes valg og virksomhed som vedtaget den 20. juni 1975 med ændringer af 28. maj 1986, 7. december 1993, 31. maj 1996, 17. december 1999, 9. maj 2006, 2. juni 2006, 30. maj 2007 og 1. marts 2012)</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Folketinget vælger 6 statsrevisorer og 6 stedfortrædere for disse. Valget foretages for 4 år ad gangen regnet fra en 1. oktober.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Afgår en statsrevisor ved døden, eller bringes hans hverv som statsrevisor i øvrigt til ophør inden for den periode, for hvilken han er valgt, foretager Folketinget valg til det ledige hverv for den resterende del af valgperioden. I tilfælde af en statsrevisors langvarige sygdom eller andet længerevarende forfald samt i tilfælde, hvor Folketingets valg af ny statsrevisor ved ledighed i valgperioden ikke straks kan foretages, kan statsrevisorerne ved beslutning i et møde tilkalde stedfortræderen.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Senest 6 måneder før udløbet af den periode, for hvilken statsrevisorerne er valgt, indkalder Folketingets formand Udvalget for Forretningsordenen til drøftelse af, om det i stk. 1 fastsatte antal af statsrevisorer må anses for passende for den kommende valgperiode eller skal søges ændret ved ændring af nærværende folketingsbeslutning.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Ingen kan være statsrevisor eller stedfortræder uden at opfylde betingelserne for at kunne vælges til medlem af Folketinget. Spørgsmål herom afgøres endeligt af Folketinget.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> En statsrevisor må ikke uden tilladelse fra Folketingets Udvalg for Forretningsordenen beklæde nogen stilling eller varetage noget lønnet hverv af varigere karakter i en statslig myndighed eller virksomhed, hvor staten har betydelige økonomiske interesser, medmindre stillingen eller hvervet alene indebærer et ubetydeligt økonomisk eller ledelsesmæssigt ansvar.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Forvaltningslovens § 3, stk. 1, om inhabilitet finder med de nødvendige tilpasninger anvendelse i statsrevisorernes virke.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Statsrevisorernes valg af formand og næstformand foretages under ledelse af den i anciennitet ældste statsrevisor med virkning for ét år regnet fra første oktober. Bringes mere end én i forslag, sker valg ved lukkede stemmesedler. Ved lige stemmetal betragtes den i anciennitet ældste statsrevisor som valgt. Folketinget og statsministeren underrettes om foretagne valg.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Formanden berammer og leder statsrevisorernes møder og er ansvarlig for statsrevisoratets daglige virksomhed. I formandens forfald træder næstformanden i enhver henseende i hans sted.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Statsrevisorerne er beslutningsdygtige, når indkaldelse til møde er sket med rimeligt varsel og et flertal af statsrevisorerne er til stede. Formandens stemme er udslaggivende ved stemmelighed.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Der føres en kortfattet protokol over møderne. Enhver statsrevisor kan fordre sit standpunkt i en sag ført til protokollen.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Statsrevisorerne afgiver de i § 17, stk. 1 og 2, i lov om revisionen af statens regnskaber m.m. omtalte beretninger til Folketinget med de bemærkninger, som de i beretningerne omtalte sager måtte give anledning til.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Statsrevisorerne kan anmode rigsrevisor om yderligere oplysninger til de i en beretning omtalte sager, ligesom de kan indhente supplerende oplysninger fra ministre, andre statsmyndigheder og de i § 2, stk. 4, i lov om statsrevisorerne nævnte interessentskaber, institutioner, foreninger, fonde m.v. eller selvstændige forvaltningsobjekter, inden beretningen afgives til Folketinget.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Ved udarbejdelse af bemærkninger og foretagelse af supplerende undersøgelser bør statsrevisorerne navnlig efterprøve og vurdere, om der i forbindelse med givne bevillinger og andre beslutninger er meddelt Folketinget og dettes udvalg de fornødne oplysninger.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Statsrevisorerne kan endvidere til Folketinget afgive beretninger, som de i medfør af § 8 i lov om revisionen af statens regnskaber m.m. har foranlediget udarbejdet af rigsrevisor, eller som rigsrevisor har fremsendt i medfør af samme lovs § 16. Samtidig med afgivelsen til Folketinget fremsendes sådanne beretninger til vedkommende minister.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Inden 12 måneder, for statsregnskabet for finansåret 1995 dog inden 16 måneder, efter et statsregnskabs afgivelse til Folketinget afgiver statsrevisorerne endelig betænkning over dette.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> I betænkningen optages de i § 18, stk. 2, i lov om revisionen af statens regnskaber m.m. omtalte redegørelser fra ministre og bemærkninger fra rigsrevisor. Den i nævnte lovs § 18, stk. 3, omtalte udtalelse kan efter statsrevisorernes skøn tillige indgå i endelig betænkning.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Inden afgivelse af den endelige betænkning søger statsrevisorerne de omtalte sager bedst muligt afklaret og redegør for deres endelige stillingtagen til de enkelte sager. Finder nogen af statsrevisorerne, at en sag nødvendiggør særlig beslutning af Folketinget, afgives indstilling herom i forbindelse med bemærkningerne til sagen.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Enhver statsrevisor er berettiget til at fordre sit standpunkt optaget og begrundet i tilknytning til de enkelte sager i beretninger og betænkninger.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Ønsker et folketingsudvalg statsrevisorernes bistand til fremskaffelse af revisionsmæssige oplysninger, fremsendes anmodning herom skriftligt til Statsrevisoratet. Anmodningen behandles snarest af statsrevisorerne i et møde.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Finder statsrevisorerne, at de ønskede oplysninger ikke er af revisionsmæssig karakter, eller anmodningen af andre grunde ikke kan imødekommes, meddeles dette med behørig begrundelse skriftligt til udvalget.</p>\r\n<p class=\"Stk2\">\r\n   <span class=\"StkNr\" id=\"Par9_Stk3\">Stk. 3.</span> Såvel statsrevisorerne som udvalget kan fordre samråd afholdt i de i stk. 2 omtalte tilfælde.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Beretninger fra rigsrevisor, som er foranlediget udarbejdet i medfør af reglerne i § 9, jf. § 8, i lov om revisionen af statens regnskaber m.m., behandles af statsrevisorerne på deres førstkommende møde efter beretningernes modtagelse. Herefter fremsender statsrevisorerne straks beretningerne med deres eventuelle bemærkninger til vedkommende folketingsudvalg Statsrevisorerne fremsender endvidere egne beretninger til vedkommende udvalg. Inden 2 uger efter modtagelsen meddeler udvalget statsrevisorerne, om det vil lade rigsrevisors beretning i sin helhed indgå eller optrykke som bilag til en udvalgsbetænkning eller beretning. Er dette ikke tilfældet, kan statsrevisorerne beslutte at afgive beretningen til Folketinget.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Beslutter udvalget i sin betænkning at medtage hele rigsrevisors beretning, medtages tillige eventuelle bemærkninger fra statsrevisorerne.</p>\r\n<p class=\"Stk2\">\r\n   <span class=\"StkNr\" id=\"Par10_Stk3\">Stk. 3.</span> Statsrevisorerne og vedkommende folketingsudvalg kan fordre samråd om modtagne beretninger. Såvel statsrevisorerne som vedkommende udvalg kan anmode om, at statsrevisorerne i sådanne samråd bistås af rigsrevisor.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Statsrevisorernes løn udgør halvdelen af den til enhver tid gældende løn på skalatrin 51 i lønskalaen for statstjenestemænd.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> En statsrevisor får løn fra den dag, valgperioden begynder at løbe, til udgangen af den måned, hvori han ophører at være statsrevisor. Ved valg i henhold til § 1, stk. 2, regnes valgperioden fra den dag, valget foretages, medmindre Folketinget i det enkelte tilfælde træffer anden bestemmelse.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> En stedfortræder, der tilkaldes, får løn som statsrevisor fra den dag, statsrevisorerne beslutter at tilkalde ham, til udgangen af den måned, hvori tilkaldelsen bringes til ophør ved statsrevisorernes beslutning eller ved foretagelse af valg i henhold til § 1, stk. 2.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> En statsrevisor er berettiget til egenpension, når han – i én eller flere perioder – har været statsrevisor eller tilkaldt stedfortræder i mindst 8 år. Pensionen ydes fra udløbet af det tidsrum, for hvilket der er udbetalt ham løn, såfremt han på dette tidspunkt har nået efterlønsalderen, jf. § 74 i lov om arbejdsløshedsforsikring m.v. og ellers fra den dag, da han opnår denne alder.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Egenpension udgør nedennævnte procent af den til enhver tid for en statstjenestemand på skalatrin 51 med højeste pensionsalder fastsatte egenpension ved en funktionstid</p>\r\n<p class=\"TekstGenerel\">fra 8-9 år………………………………. 42,3</p>\r\n<p class=\"TekstGenerel\">fra 9-10 år. ……………………………. . 43,3</p>\r\n<p class=\"TekstGenerel\">fra 10-11 år……………………………. 44,2</p>\r\n<p class=\"TekstGenerel\">fra 11-12 år……………………………. 45,1</p>\r\n<p class=\"TekstGenerel\">fra 12-13 år……………………………. 46,0</p>\r\n<p class=\"TekstGenerel\">fra 13-14 år……………………………. 47,0</p>\r\n<p class=\"TekstGenerel\">fra 14-15 år……………………………. 48,0</p>\r\n<p class=\"TekstGenerel\">fra 15-16 år……………………………. 48,9</p>\r\n<p class=\"TekstGenerel\">fra 16-17 år……………………………. 49,9</p>\r\n<p class=\"TekstGenerel\">fra 17-18 år……………………………. 50,2</p>\r\n<p class=\"TekstGenerel\">fra 18-19 år……………………………. 50,6</p>\r\n<p class=\"TekstGenerel\">fra 19-20 år……………………………. 50,9</p>\r\n<p class=\"TekstGenerel\">fra 20 år og derover……………………  51,2</p>\r\n<p class=\"Stk2\">\r\n   <span class=\"StkNr\" id=\"Par12_Stk3\">Stk. 3.</span> Det i lov om tjenestemandspension § 6, stk. 3, nævnte tillæg, der ydes til egenpensionister, indtil den pågældende når folkepensionsalderen, jf. § 1 a i lov om social pension, udgør for hvert funktionsår 1/20 af det til enhver tid gældende tillæg.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Ægtefællen efter en statsrevisor, der afgår ved døden efter at have opnået ret til pension, eller som var pensioneret, er berettiget til ægtefællepension, medmindre ægteskabet er indgået efter afdødes fyldte 60. år, eller efter at afdøde var ophørt at være statsrevisor.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Ægtefællepensionen udgør to tredjedele af den egenpension, der i henhold til § 12 tilkom den afdøde ægtefælle.</p>\r\n<p class=\"Stk2\">\r\n   <span class=\"StkNr\" id=\"Par13_Stk3\">Stk. 3.</span> Såfremt den afdøde ægtefælles alder efter fradrag af det antal år, ægteskabet har varet, overstiger den længstlevende ægtefælles alder ved førstafdødes død med mere end 10 år, nedsættes ægtefællepensionen efter stk. 2 med 2 pct. for hvert år, forskellen overstiger 10 år.</p>\r\n<p class=\"Stk2\">\r\n   <span class=\"StkNr\" id=\"Par13_Stk4\">Stk. 4.</span> Ægtefællepensionen udbetales fra dagen efter dødsfaldet, dog tidligst fra udløbet af den periode, for hvilken der ydes efterindtægt.</p>\r\n<p class=\"Stk2\">\r\n   <span class=\"StkNr\" id=\"Par13_Stk5\">Stk. 5.</span> De for ægtefællepensioner i henhold til lov om valg til Folketinget gældende bestemmelser om virkningen af separation og skilsmisse finder tilsvarende anvendelse på pensioner efter denne folketingsbeslutning.</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Pension efter denne folketingsbeslutning kan uden nedsættelse oppebæres samtidig med anden pension.</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> De i lov om valg til Folketinget fastsatte regler om tilskadekomstpension, efterindtægt, bortfald af ret til pension samt regulering af grundvederlag og pensioner finder tilsvarende anvendelse på løn og pension i henhold til denne folketingsbeslutning.</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Ingen kan samtidig oppebære løn og pension i henhold til denne folketingsbeslutning.</p>\r\n<p class=\"Stk2\">\r\n   <span class=\"StkNr\" id=\"Par16_Stk2\">Stk. 2.</span> Erhverver nogen i medfør af reglerne i § 12 og § 13 ret til mere en én pension, oppebæres alene den største af pensionerne.</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> Statsrevisorerne ansætter og afskediger sekretær, sekretariatspersonale og anden medhjælp i overensstemmelse med de personalemæssige rammer, der efter statsrevisorernes indstilling fastsættes af Folketingets Udvalg for Forretningsordenen.</p>\r\n<p class=\"Stk2\">\r\n   <span class=\"StkNr\" id=\"Par17_Stk2\">Stk. 2.</span> Det ved sekretariatet tjenestemandsansatte personale har ret til pension efter de for Folketingets tjenestemænd gældende regler.</p>\r\n<p class=\"Stk2\">\r\n   <span class=\"StkNr\" id=\"Par17_Stk3\">Stk. 3.</span> De i lovgivningen om statens tjenestemænd indeholdte almindelige bestemmelser om tjenestemænds rettigheder og pligter finder med de efter forholdene nødvendige afvigelser tilsvarende anvendelse på de ved sekretariatet ansatte.</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18_Stk1\">§ 18.</span> Når statsrevisorerne har vedtaget forslag til budget for Statsrevisoratet, oversender formanden forslaget til Folketingets formand, der foranlediger det behandlet sammen med Folketingets budget. Statsrevisorernes formand disponerer over de til Statsrevisoratet bevilgede midler. Statsrevisoratets regnskab indgår i Folketingets regnskab.</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19_Stk1\">§ 19.</span> Denne folketingsbeslutning træder i kraft samtidig med lov om statsrevisorerne.</p>\r\n<p class=\"Stk2\">\r\n   <span class=\"StkNr\" id=\"Par19_Stk2\">Stk. 2.</span> Udeladt.</p>\r\n<p class=\"Stk2\">\r\n   <span class=\"StkNr\" id=\"Par19_Stk3\">Stk. 3.</span> Udeladt.</p>\r\n<p class=\"Stk2\">\r\n   <span class=\"StkNr\" id=\"Par19_Stk4\">Stk. 4.</span> Udeladt.</p><div class=\"Givet\" id=\"Givet\"><p class=\"Givet\" align=\"center\">Folketinget, den 1. marts 2012</p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "I medfør af Grundlovens § 47, stk. 2, vælger Folketinget et antal revisorer, hvis nærmere antal og virksomhed fastsættes ved lov. Det fremgår af § 6 i lov om statsrevisorer, at nærmere bestemmelser om statsrevisorernes valg og virksomhed fastsættes ved folketingsbeslutning. Folketingsbeslutning om statsrevisorernes valg og virksomhed er vedtaget den 20. juni 1975 og siden ændret ved en række yderligere folketingsbeslutninger. Denne udgave af folketingsbeslutningen er ajourført til og med folketingsbeslutning B 35 vedtaget den 1. marts 2012. \r\nAf systemtekniske årsager er denne sammenskrevne udgave af folketingsbeslutning om statsrevisorernes valg og virksomhed indlagt i Retsinformations regelbase som en bekendtgørelse. De enkelte folketingsbeslutninger, som har indebåret ændringer af folketingsbeslutning om statsrevisorernes valg og virksomhed, siden folketingsåret 1985-86 kan findes i databasen \"Beslutningsforslag med tilh. betænkninger og beretninger\". Her vil man ligeledes kunne finde senere folketingsbeslutninger, som indebærer ændringer i forhold til ovenstående tekst. "
    ],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/09/2013"
        },
        {
            "displayName": "Accession",
            "displayValue": "B20121012805"
        },
        {
            "displayName": "Entydig dokumentidentifikation",
            "displayValue": "AX015309"
        },
        {
            "displayName": "Dato for førstegangsindlæggelse",
            "displayValue": "28/09/2013"
        },
        {
            "displayName": "Dato for indlæggelse",
            "displayValue": "28/09/2013"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "10128"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "01/03/2012"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "B 35/2011-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}