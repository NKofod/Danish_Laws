{
    "id": 126114,
    "title": "Udtalelse afgivet af Indenrigs- og Sundhedsministeriet om en amtskommunes adgang til at indkøbe cykler med henblik på at løse midlertidige parkeringsproblemer",
    "documentTypeId": "250",
    "isSagsforlobPeriodValid": true,
    "shortName": "UDT nr 9598 af 28/06/2006",
    "documentHtml": "<div class=\"bjelke\">Den fulde tekst</div><p class=\"Titel2\">Udtalelse afgivet af Indenrigs- og Sundhedsministeriet om en amtskommunes adgang til at indkøbe cykler med henblik på at løse midlertidige parkeringsproblemer</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div><span class=\"Bold\">Resume af Indenrigs- og Sundhedsministeriets brev af 28. juni 2006</span></div>\r\n        </p>\r\n        <p class=\"Tekst2\">\r\n          <div><span class=\"Underline\">3.</span> <span class=\"Underline\">De kommunale opgaver (kommunalfuldmagten)</span></div>\r\n        </p>\r\n        <p class=\"Tekst2\">\r\n          <div><span class=\"Underline\">Om en amtskommunes adgang til at indkøbe cykler, der stilles til rådighed for grupper af ansatte på et sygehus med henblik på at løse midlertidige parkeringsproblemer for patienter og pårørende</span></div>\r\n        </p>\r\n        <p class=\"Tekst2\">\r\n          <div>Generelt udtalt, at spørgsmålet om, hvorvidt en amtskommune lovligt kan indkøbe cykler, der stilles til rådighed for grupper af amtskommunens ansatte med henblik på at løse et midlertidigt parkeringsproblem, ikke er reguleret i den skrevne lovgivning. Spørgsmålet skal derfor afgøres efter almindelige kommunalretlige grundsætninger om kommuners opgavevaretagelse – de såkaldte kommunalfuldmagtsregler.</div>\r\n        </p>\r\n        <p class=\"Tekst2\">\r\n          <div>Efter kommunalfuldmagtsreglerne antages en amtskommunes adgang til uden lov­hjemmel at gennemføre foranstaltninger blandt andet at være afgrænset af, hvad der traditionelt er betegnet som et almennyttekriterium. Dette kriterium indebærer, at en amtskommune som udgangspunkt kun kan gennemføre foranstaltninger, der kommer det amtskommunale fællesskab til gode. Dette udgangspunkt indebærer, at en amtskommune normalt ikke uden lovhjem­mel kan gennemføre foranstaltninger, der udelukkende eller i det væsentligste er motiveret i varetagelse af individuelle interesser hos enkeltpersoner eller grupper af enkeltpersoner. Hvor der i øvrigt er et lovligt amtskommunalt formål, indebærer den omstændighed, at virkningen af en amtskommunal disposition er til fordel for en enkelt person, ikke i sig selv, at den pågældende disposition bliver ulovlig.</div>\r\n        </p>\r\n        <p class=\"Tekst2\">\r\n          <div>Almennyttekriteriet er ikke udtryk for en særlig præcis afgrænsning af amtskommuners kompetence. Kriteriet kan dog medvirke til en afgrænsning af, hvilke amtskommunale hensyn der i en samlet afvejning af interesser kan begrunde, at en amtskommune lovligt kan varetage en opgave.</div>\r\n        </p>\r\n        <p class=\"Tekst2\">\r\n          <div>I den konkrete sag var der tale om, at antallet af parkeringspladser på et amtskommunalt sygehus midlertidig var blevet reduceret som følge af opførelsen af et patienthotel samt parkeringskælder og forhal på sygehuset. Byggeriet forventedes at vare cirka 1 år. Amtskommunen ønskede at købe 100 almindelige cykler for ca. 1.800 kr. pr. styk og stille dem til rådighed for de medarbejdere på sygehuset, som hidtil havde parkeret på sygehusets matrikel. Til gengæld skulle medarbejderne forpligte sig til ikke at parkere på sygehusets matrikel i et år. Formålet med ordningen var at opnå, at der i byggeperioden kunne stilles det fornødne antal p-pladser til rådighed for patienter og pårørende. Det indgik endvidere i ordningen, at medarbejderne, når parkeringsfaciliteterne var blevet reetableret, kunne købe de pågældende cykler for 500 kr. pr. styk.</div>\r\n        </p>\r\n        <p class=\"Tekst2\">\r\n          <div>I den forbindelse udtalt, at det efter ministeriets opfattelse er et sagligt amtskommunalt formål at sikre eksistensen af parkeringsfaciliteter i nærheden af et amtskommunalt sygehus for dermed at lette forholdene for bl.a. sygehusets ansatte, ambulant behandlede patienter og besøgende til indlagte patienter. Endvidere må det efter ministeriets opfattelse antages at være sagligt for en amtskommune til fremme af dette formål at lette presset på eksisterende parkeringsfaciliteter, f.eks. ved den omhandlende cykelordning, hvis hovedformål var at opnå, at der kunne stilles det fornødne antal p-pladser til rådighed i byggeperioden til patienter og pårørende. Amtskommunen kunne således lovligt engagere sig i den omhandlende cykelordning.</div>\r\n        </p>\r\n        <p class=\"Tekst2\">\r\n          <div>Om amtskommunens efterfølgende salg af de pågældende cykler til medarbejderne, når parkeringsfaciliteter var blevet reetableret, udtalt, at det er antaget, at en amtskommune efter kommunalfuldmagtsreglerne som udgangspunkt ikke uden lovhjemmel kan drive handel, håndværk, industri og finansiel virksomhed. Som en modifikation til dette udgangspunkt antages det, at en amtskommune på visse betingelser – for at undgå værdispild – i et vist omfang lovligt kan udnytte overkapacitet og således varetage opgaver, der normalt ikke er amtskommunale.</div>\r\n        </p>\r\n        <p class=\"Tekst2\">\r\n          <div>Det er en betingelse for udnyttelse af overkapacitet, at den pågældende amtskommunale kapacitet ikke er dimensioneret med det formål at opnå mulighed for at varetage opgaver, der normalt ikke er amtskommunale, samt at overkapaciteten af hensyn til løsningen af den amtskommunale opgave ikke kan afskaffes. Ved afgørelsen af, om en amtskommune lovligt kan sælge overskudskapacitet, indgår det efter de kommunale tilsynsmyndigheders praksis endvidere som et element i afvejningen, om opgaven i forvejen varetages på rimelig måde af private erhvervsdrivende. Det antages endvidere, at det forhold, at amtskommuner ikke uden lovhjemmel må yde tilskud til enkeltpersoner eller til enkelte virksomheder, og den omstændighed, at amtskommuners opgavevaretagelse ikke må påføre private konkurrence, indebærer, at prisen ved salg af overskudskapacitet skal fastsættes således, at den mindst svarer til markedsprisen for den pågældende vare eller tjenesteydelse.</div>\r\n        </p>\r\n        <p class=\"Tekst2\">\r\n          <div>På den baggrund var det ministeriets opfattelse, at amtskommunen, når parkeringsfaciliteterne var blevet reetableret, lovligt kunne sælge de omtalte 100 cykler til markedspris. Efter ministeriets opfattelse må afgørelsen af, hvad der er markedspris for sådanne brugte cykler, bero på et skøn. Dette skøn kan efter omstændighederne være vanskeligt at foretage. Der må derfor tilkomme amtsrådet en vis margin.</div>\r\n        </p>\r\n        <p class=\"Tekst2\">\r\n          <div>Ministeriet bemærkede, at salg af et stort antal cykler af en bestemt type efter omstændighederne kunne trække markedsprisen ned. Det forhold, at der var tale om cykler, der havde været udlånt, og som ikke var istandgjort, kunne også påvirke prisen negativt.</div>\r\n        </p>\r\n        <p class=\"Tekst2\">\r\n          <div>På den baggrund var der efter ministeriets opfattelse ikke grundlag for at antage, at amtskommunens efterfølgende salg af cykler til medarbejderne skete til en pris, der var lavere end markedsprisen.</div>\r\n        </p>\r\n        <p class=\"Tekst2\">\r\n          <div>(Indenrigs- og Sundhedsministeriets brev af 28. juni 2006 til en statsamtmand – Valgkontoret, j.nr. 2005-2113/070-1)</div>\r\n        </p>\r\n      </div>\r\n      <p class=\"TekstV\">Indenrigs- og Sundhedsministeriets udtalelse af 28. juni 2006 til Statsamtmanden for Århus Amt</p>\r\n      <p class=\"TekstV\">Statsamtmanden for Århus Amt udtalte ved brev af 6. september 2005 til Århus Amtsråd, at det ikke er lovligt i henhold til kommunalfuldmagtsreglerne, at amtsrådet indkøber cykler, der stilles til rådighed for grupper af ansatte på Silkeborg Centralsygehus med henblik på at løse akutte parkeringsproblemer for patienter og pårørende.</p>\r\n      <p class=\"TekstV\">På baggrund af to folketingsspørgsmål (S 3507 og S 3550) anmodede Indenrigs- og Sundhedsministeriet ved e-post af 19. september 2005 statsamtmanden for Århus Amt om en udtalelse om sagen.</p>\r\n      <p class=\"TekstV\">Indenrigs- og Sundhedsministeriet har besluttet at tage sagen op af egen drift og har nu afsluttet behandlingen af sagen.</p>\r\n      <p class=\"TekstV\">Det er Indenrigs- og Sundhedsministeriets opfattelse, at det er et sagligt amtskommunalt formål at sikre eksistensen af parkeringsfaciliteter i nærheden af et amtskommunalt sygehus for dermed at lette forholdene for bl.a. sygehusets ansatte, ambulant behandlede patienter og besøgende til indlagte patienter.</p>\r\n      <p class=\"TekstV\">Det må endvidere efter Indenrigs- og Sundhedsministeriets opfattelse antages at være sagligt for en amtskommune til fremme af dette formål at lette presset på eksisterende parkeringsfaciliteter, f.eks. ved den omhandlende cykelordning, hvis hovedformål er at opnå det fornødne antal p-pladser til rådighed i byggeperioden til patienter og pårørende.</p>\r\n      <p class=\"TekstV\">Århus Amtsråd kan således lovligt indkøbe cykler, der stilles til rådighed for grupper af ansatte på Silkeborg Centralsygehus, med henblik på at opnå, at der i byggeperioden kan stilles det fornødne antal p-pladser til rådighed for patienter og pårørende.</p>\r\n      <p class=\"TekstV\">For så vidt angår Århus Amtsråds efterfølgende salg af cykler til medarbejderne er der efter Indenrigs- og Sundhedsministeriets opfattelse ikke grundlag for at antage, at der hermed sker salg til en pris, der er lavere end markedsprisen.</p>\r\n      <p class=\"TekstV\">Her følger først en gennemgang af sagens baggrund og derefter en nærmere begrundelse for Indenrigs- og Sundhedsministeriets opfattelse.</p>\r\n      <p class=\"TekstV\"><span class=\"Underline\">Sagens baggrund:</span></p>\r\n      <p class=\"TekstV\">Det fremgår af sagen, at statsamtmanden for Århus Amt på baggrund af omtale i radioen af Silkeborg Sygehus` planer om at stille cykler til rådighed for personalet i brev af 20. juni 2005 anmodede Århus Amtsråd om en udtalelse i sagen, herunder om hjemmelsgrundlaget for ordningen. Statsamtmanden henviste i den forbindelse til, at sagen var omtalt på Århus Amtskommunes hjemmeside, idet sagen var sat på dagsordenen for Sundhedsudvalgets møde den 22. juni 2005.</p>\r\n      <p class=\"TekstV\">Af dagsordenspunktet 11. ”Cykelordning på Silkeborg Centralsygehus” for Sundhedsudvalgets møde den 22. juni 2005 fremgår bl.a. følgende:</p>\r\n      <p class=\"TekstV\">”Projekt ”(P)lads til patienterne”</p>\r\n      <p class=\"TekstV\">I forbindelse med byggeriet af nyt stort patienthotel, parkeringskælder og forhal på Silkeborg Centralsygehus bliver antallet af parkeringspladser på sygehuset reduceret med 73 i byggeperioden, som vil vare cirka 1 år.</p>\r\n      <p class=\"TekstV\">Da Silkeborg Centralsygehus i forvejen mangler parkeringspladser, har sygehusledelsen – af hensyn til patienternes oplevelse af kvalitet og service – besluttet, at størstedelen af parkeringspladserne reserveres til patienterne. Dette medfører, at der i perioden er færre parkeringspladser til personalet end normalt, og at personalet vil få svært ved at finde en parkeringsplads.</p>\r\n      <p class=\"TekstV\">For at få parkeringen til at fungere så gnidningsfrit som muligt i byggeperioden, har sygehusledelsen og HMU iværksat en parkeringskampagne, ”(P)lads til patienterne”. En gruppe med repræsentanter fra sygehusledelsen og tillidsrepræsentanter har udarbejdet strategien bag kampagnen, som dels skal sikre, at personalet ikke benytter patienternes parkeringspladser, dels få flere blandt personalet til at benytte offentlige transportmidler og/eller cykler, således at patienter, pårørende kan parkere på sygehusets matrikel, når de har ærinder på sygehuset.</p>\r\n      <p class=\"TekstV\">Parkeringskampagnen består af flere forskellige initiativer, hvoraf det første, en cykelordning, allerede er begyndt: Sygehuset har lavet en aftale med en lokal cykelhandler om at købe op til 100 cykler. Disse cykler udlånes til 100 medarbejdere i et år, hvorefter medarbejderne køber cyklerne for 500 kr. (cirka 25 % af indkøbsprisen).</p>\r\n      <p class=\"TekstV\">Til gengæld forpligter medarbejderne sig til ikke at parkere på sygehusets matrikel i et år. Da ordningen har til formål at frigøre parkeringspladser til patienterne, er cykelordningen alene relevant for medarbejdere, som hidtil har parkeret på sygehusets matrikel.</p>\r\n      <p class=\"TekstV\">…</p>\r\n      <p class=\"TekstV\">De medarbejdere, som hidtil har benyttet sygehusets parkeringspladser i dagtiden, og som har ønsket at være med i cykelordningen, har udfyldt et ansøgningsskema, hvor de blandt andet har afkrydset, hvor mange gange de i årets første kvartal har parkeret på sygehusets matrikel.</p>\r\n      <p class=\"TekstV\">Der har været overvældende interesse for cykelordningen, idet 186 medarbejdere har søgt og reelt er kvalificerede til at komme med i cykelordningen. Da sygehuset alene har afsat midler til indkøb af 100 cykler, er ansøgere prioriteret således, at de 100 medarbejdere, som belaster parkeringspladserne mest, kommer med i cykelordningen.</p>\r\n      <p class=\"TekstV\">Da der er tale om en særlig situation – og en utraditionel måde at løse et påtrængende behov på – for at skaffe P-pladser til patienterne, kunne Sundhedsudvalget overveje at støtte projektet ved at tilbyde de resterende 86 medarbejdere lån af cykel, således at de også kan indgå i ordningen.</p>\r\n      <p class=\"TekstV\">Udgifterne til indkøb af de resterende cykler vil beløbe sig til 155.000 kr. Finansiering vil kunne anvises via sundhedsvæsenets centrale rammer. …”</p>\r\n      <p class=\"TekstV\">Århus Amtsråd udtalte sig i brev af 2. august 2005 til statsamtmanden for Århus Amt om sagen. Af dette brev fremgår bl.a. følgende:</p>\r\n      <p class=\"TekstV\">”Som det fremgår af dagsordenspunktet for Sundhedsudvalgets møde den 22. juni 2005, er der på Silkeborg Centralsygehus etableret et projekt under overskriften ”(p)lads til patienterne”. Baggrunden herfor er, at der som følge af byggeri på området i byggeperioden på ca. 1 år vil være et begrænset antal pladser til rådighed for sygehusets brugere og personale.</p>\r\n      <p class=\"TekstV\">Som et led i løsningen af disse parkeringsmæssige problemer i byggeperioden, er det blevet besluttet at indføre ordningen, hvorefter medarbejderne forpligter sig til at lade bilen stå og i stedet benytte en cykel, de får stillet til rådighed af Sygehuset. Når projektperioden er afsluttet, har medarbejderen mulighed for at købe cyklen.</p>\r\n      <p class=\"TekstV\">I forbindelse med beslutningen herom er der lagt vægt på, at ordningen kan være med til at sikre sygehusets brugere og den del af personalet, der ikke har den anden mulighed for transport til arbejde end bil, adgang til parkering af deres bil på Sygehusets område. Det skal i den forbindelse nævnes, at parkeringspladsen ved Sygehuset fremstår som en offentlig tilgængelig p-plads, og at der på Sygehuset er kutyme for, at der stilles p-pladser til rådighed for medarbejderne, hvorfor en ændring af dette forhold (f.eks. ved forbud mod personalets brug), vil udgøre en ændring af medarbejdernes ansættelsesmæssige vilkår, som sygehuset ikke umiddelbart kan gennemføre, ligesom det ikke – sådan som forholdene er – vil være muligt at påse om et sådant påbud bliver overholdt. …</p>\r\n      <p class=\"TekstV\">Formålet med ordningen er således at opnå det fornødne antal p-pladser til rådighed i byggeperioden til patienter og pårørende. Herunder får medarbejderne et reelt og sundere alternativ til at køre i bil til arbejde. Alternativt kunne de fornødne pladser være tilvejebragt ved at leje andre p-pladser i området til erstatning, hvilket imidlertid ville have medført en højere udgift for Sygehuset. Der er derimod ikke tale om et personalegode, der gives til samtlige medarbejdere, men et begrænset projekt.</p>\r\n      <p class=\"TekstV\">Herudover er projektet helt i tråd med den personalerettede sundhedsfremmeindsats, som Amtet gerne ønsker om bidrage til. I den forbindelse er det Amtets vurdering, at brugen af cykelordninger som en del af sundhedsfremmeindsatsen generelt er meget oppe i tiden, og at projektet vil være med til at afprøve denne mulighed og vise interessen herfor.</p>\r\n      <p class=\"TekstV\">Det er Amtets vurdering, at afholdelsen af udgiften til indkøb af cyklerne, der stilles til rådighed for medarbejderne, henset til ovennævnte hensyn, er lovlig. Hjemlen til afholdelse af udgiften kan, når der ikke foreligger direkte lovmæssig adgang til at afholde sådan udgift, findes i kommunalfuldmagtsreglerne, idet almennyttekriteriet og saglighedskravet ses opfyldt med de ovenfor nævnte hensyn, der ligger bag projektet.</p>\r\n      <p class=\"TekstV\">…</p>\r\n      <p class=\"TekstV\">Ordningen har ikke været forelagt Kommunernes Lønningsnævn, det der ikke er tale om et personalegode, men derimod et enkeltstående og tidsbegrænset projekt.”</p>\r\n      <p class=\"TekstV\">Det fremgår af sagen, at Århus Amtsråd behandlede sagen om cykelordningen på Silkeborg Centralsygehus på amtsrådets møde den 23. august 2005. Et flertal i Århus Amtsråd vedtog på mødet den 23. august 2005 indstillingen om at bevilge 155.000 kr. til Silkeborg Centralsygehus til indkøb af cykler under forudsætning af, at statsamtmanden for Århus Amt ikke havde bemærkninger til lovligheden af ordningen.</p>\r\n      <p class=\"TekstV\">Ved brev af 6. september 2005 til Århus Amtsråd udtalte statsamtmanden for Århus Amt, at det ikke er lovligt i henhold til kommunalfuldmagtsreglerne, at Århus Amtsråd indkøber cykler, der stilles til rådighed for grupper af ansatte. Af denne udtalelse fremgår bl.a. følgende:</p>\r\n      <p class=\"TekstV\">”På denne baggrund finder tilsynet, at det ikke er lovligt i henhold til kommunalfuldmagtsreglerne, at Århus Amtsråd indkøber cykler, der stilles til rådighed for grupper af ansatte.</p>\r\n      <p class=\"TekstV\">Tilsynet har herved for det første lagt vægt på, at det må antages, at Århus Amtskommune ikke i henhold til de aftalte løn- og ansættelsesvilkår er forpligtet til at stille cykler til rådighed for ansatte eller grupper af ansatte.</p>\r\n      <p class=\"TekstV\">Tilsynet har endvidere lagt vægt på, at en ordning, hvor arbejdsgiver stiller cykler til rådighed for ansatte, efter tilsynets opfattelse ikke er en almindelig ordning på arbejdsmarkedet som helhed.</p>\r\n      <p class=\"TekstV\">Tilsynet har endelig lagt vægt på, at cykelordningen ikke har sammenhæng med selve arbejdsudførelsen, idet cyklerne alene skal dække de ansattes behov for transport mellem hjem og arbejde. Der er efter tilsynets opfattelse dermed tale om afhjælpning af forhold, der ikke kan henregnes til ansættelsesforholdet som sådan, idet cyklerne ikke skal anvendes af personalet i forbindelse med arbejdets udførelse.”</p>\r\n      <p class=\"TekstV\">På baggrund af to folketingsspørgsmål (S 3507 og S 3550) anmodede Indenrigs- og Sundhedsministeriet ved e-post af 19. september 2005 statsamtmanden for Århus Amt om en udtalelse om sagen.</p>\r\n      <p class=\"TekstV\">Ved brev af 26. september 2005 til Indenrigs- og Sundhedsministeriet udtalte statsamtmanden for Århus Amt, at statsamtmanden kunne henholde sig til udtalelsen af 6. september 2005.</p>\r\n      <p class=\"TekstV\">Århus Amtsråd anmodede ved brev af 7. november 2005 statsamtmanden for Århus Amt om en fornyet vurdering af sagen. Af denne henvendelse fremgår bl.a. følgende:</p>\r\n      <p class=\"TekstV\">”Århus Amtsråd har på sit møde den 4. oktober 2005 besluttet at anmode statsamtmanden om en fornyet vurdering af den etablerede cykelordning på Silkeborg Centralsygehus.</p>\r\n      <p class=\"TekstV\">Baggrunden er, at amtsrådet undrer sig over, at Statsamtet i afgørelsen af 6. september 2005 i sin begrundelse for udtalelsen ikke vurderer, om hensynet til at skabe parkeringspladser i en begrænset periode, gør ordningen lovlig. Dette uagtet, at Statsamtet i sagsfremstillingen nævner fire hensyn, der har dannet baggrund for projektet, nemlig</p>\r\n      <p class=\"TekstV\">At Silkeborg Centralsygehus, mens der bliver bygget nyt patienthotel med parkeringskælder, er nødt til at reducere antallet af parkeringspladser med 73, hvorfor man så vidt muligt ønsker at stille de pladser, der er tilbage, til rådighed for sygehusets brugere ved at formå medarbejdere, der sædvanligvis benytter parkeringspladserne, til at undlade dette ved at cykle til og fra arbejde.</p>\r\n      <p class=\"TekstV\">Der er tale om en midlertidig foranstaltning i byggeperioden, som vil vare cirka 1 år.</p>\r\n      <p class=\"TekstV\">Ordningen henvendte sig til medarbejdere, der benyttede bil i forvejen og derfor belastede parkeringspladsområdet.</p>\r\n      <p class=\"TekstV\">Endelig blev de medarbejdere, der i første del af projektet fik tilbudt cyklen, valgt ud fra princippet om, hvem der belastede parkeringspladsen mest.</p>\r\n      <p class=\"TekstV\">Disse forhold viser efter Amtsrådets vurdering, at baggrunden for indførelsen af ordningen alene var hensynet til det reducerede antal parkeringspladser på sygehuset, og ønsket om primært at stille disse til rådighed for sygehusets brugere og pårørende. Derimod blev projektet ikke gennemført for at yde medarbejderne et personalegode. Det skal i den forbindelse ligeledes bemærkes, at modtagerne af cyklerne til gengæld skulle forpligte sig til ikke at benytte en parkeringsplads i den omhandlede byggeperiode.</p>\r\n      <p class=\"TekstV\">Århus Amtsråd skal således anmode Statsamtmanden om en fornyet vurdering af cykelordningen, i hvilken forbindelse det specifikt vurderes, hvorvidt Århus Amts udlån af cykler til personalet er lovligt, når det sker for at løse et midlertidigt parkeringsproblem, ligesom Amtsrådet ønsker besvaret, om det er Tilsynets opfattelse, at en fornuftig økonomisk fordelagtig ordning er forbudt, blot fordi den kan indebære et gode for personalet.</p>\r\n      <p class=\"TekstV\">Afslutningsvis skal det bemærkes, at såfremt ordningen skal betragtes som et personalegode, uanset at begrundelsen for indførelsen af ordningen ikke var et personalegode, skal det bemærkes, at der allerede findes tilsvarende former for cykelordninger for medarbejdere, jf. ex.</p>\r\n      <p>www.cykelby.dk</p>\r\n      <p class=\"TekstV\">, og Lægemiddelstyrelsens ordning, ligesom Ebeltoft Kommune sammen med et par institutioner og virksomheder på Djursland har indgået et sundhedsprojekt, der blandt andet indebærer cykelordning.”</p>\r\n      <p class=\"TekstV\">Statsamtmanden for Århus Amt udtalte sig ved brev af 23. november 2005 til Århus Amtsråd på ny om sagen. Af denne udtalelse fremgår bl.a. følgende:</p>\r\n      <p class=\"TekstV\">”Tilsynet finder fortsat ikke, at der er en sådan tæt og naturlig sammenhæng mellem på den ene side amtskommunens lovlige ønske om at udlægge parkeringsarealer og på den anden side indkøb og videresalg af cykler til personale ansat ved sygehuset, at amtskommunen kan varetage sidstnævnte opgave.</p>\r\n      <p class=\"TekstV\">Tilsynet henviser til begrundelsen i udtalelsen af 6. september 2005. Tilsynet kan supplerende oplyse, at det i særlig grad har indgået i vurderingen, at medarbejderne kan købe cyklen for 500 kr. efter et år. Tilsynet finder, at det må antages, at der hermed sker salg til en pris, der er lavere end cyklens værdi.</p>\r\n      <p class=\"TekstV\">Tilsynet har således ikke taget stilling til, om cykler kan stilles til rådighed for medarbejdere i arbejdstiden til brug for arbejdets udførelse.</p>\r\n      <p class=\"TekstV\">Amtsrådet har endelig henvist til</p>\r\n      <p>www.cykelby.dk</p>\r\n      <p class=\"TekstV\">, Lægemiddelstyrelsens ordning og en ordning, som Ebeltoft Kommune indgår i. Tilsynet finder ikke, at det hermed er sandsynliggjort, at det på arbejdsmarkedet som helhed er almindeligt, at en arbejdsgiver indkøber cykler til de ansatte, som de ansatte efter 1 års brug kan købe til en pris, der ikke modsvarer cyklens værdi. …”</p>\r\n      <p class=\"TekstV\">Århus Amtskommune har ved brev af 5. april 2006 med bilag på ny rettet henvendelse til statsamtmanden for Århus Amt. Om Århus Amtskommunes efterfølgende salg af de pågældende cykler til medarbejderne, når parkeringsfaciliteter er blevet reetableret, har amtskommunen oplyst følgende:</p>\r\n      <p class=\"TekstV\">”Sygehuset ville tilbyde en – <span class=\"Italic\">noget for noget ordning</span> – til det personale, som ofte benyttede parkeringsarealerne. Dette personale kunne få en almindelig cykel stillet til rådighed imod at indgå en aftale om, at de ikke benyttede bil til arbejde og dermed ikke belastede parkeringsarealet i det år, som nybyggeriet stod på. Når byggeriet på sygehuset var afsluttet, skulle aftalen ophøre og cyklerne afhændes. Sygehuset købte et sæt almindelige cykler til ca. 1800 kr. pr. stk. og aftalte med leverandøren, at cyklerne ville kunne sælges tilbage efter et år for 625 kr. inkl. moms – altså 500 kr. uden moms.</p>\r\n      <p class=\"TekstV\">Det skal i denne forbindelse bemærkes, at før cyklerne vil kunne videresælges skal de have et eftersyn og antageligt have skiftet dæk/slanger samt justeret/skiftet gear og bremser. Det skal også bemærkes, at der er stor forskel på prisen i enkeltstående privat salg, og et samlet salg af 100 brugte cykler. Prisen skal også ses i forhold til prisen på nye billige almindelige cykler, der kan købes fra 1300-1400 kr. Med dette niveau vil prisen på brugte almindelige cykler aldrig kunne komme over 1000 kr. og ved forretningsmæssigt salg vil det blive forventet, at cyklerne både er istandgjorte, og at der efterfølgende er service ved fejl. For en uistandgjort brugt cykel uden service er en pris på 500 kr. ikke urealistisk.</p>\r\n      <p class=\"TekstV\">Sygehuset besluttede på denne baggrund, at det personale, der har indgået i ordningen, kunne købe cyklerne, hvis de ønskede det, for den markedsværdi, som cyklen på salgstidspunktet vil have for sygehuset – altså 500 kr. …”</p>\r\n      <p class=\"TekstV\">Ved brev af 9. juni 2006 til Århus Amtskommune har statsamtmanden for Århus Amt oplyst, at statsamtmanden – under henvisning til, at sagen er under behandling i Indenrigs- og Sundhedsministeriet – ikke har yderligere bemærkninger til sagen.</p>\r\n      <p class=\"TekstV\"><span class=\"Underline\">Indenrigs- og Sundhedsministeriets udtalelse:</span></p>\r\n      <p class=\"TekstV\">1. Tilsynet med amtskommunerne varetages af fem statsamtmænd, jf. § 47, stk. 2, i lov om kommunernes styrelse (lovbekendtgørelse nr. 968 af 2. december 2003). Det er statsamtmanden for Århus Amt, der fører tilsyn med Århus Amtskommune.</p>\r\n      <p class=\"TekstV\">Indenrigs- og Sundhedsministeriet er ikke i almindelighed klageinstans over for de fem statsamtmænd, men ministeriet kan af egen drift tage spørgsmål om lovligheden af kommunale dispositioner eller undladelser, som statsamtmanden har udtalt sig om, op til behandling, når ministeriet skønner, at sagen er af principiel eller generel betydning eller har alvorlig karakter, jf. § 53, stk. 1, og § 53 a, stk. 1, i lov om kommunernes styrelse.</p>\r\n      <p class=\"TekstV\">2. Spørgsmålet om, hvorvidt en amtskommune lovligt kan indkøbe cykler, der stilles til rådighed for grupper af amtskommunens ansatte med henblik på at løse et midlertidigt parkeringsproblem, er ikke reguleret i den skrevne lovgivning. Spørgsmålet skal derfor afgøres efter almindelige kommunalretlige grundsætninger om kommuners opgavevaretagelse – de såkaldte kommunalfuldmagtsregler.</p>\r\n      <p class=\"TekstV\">Efter kommunalfuldmagtsreglerne antages en amtskommunes adgang til uden lov­hjemmel at gennemføre foranstaltninger blandt andet at være afgrænset af, hvad der traditionelt er betegnet som et almennyttekriterium. Dette kriterium indebærer, at en amtskommune som udgangspunkt kun kan gennemføre foranstaltninger, der kommer det amtskommunale fællesskab til gode.</p>\r\n      <p class=\"TekstV\">Dette udgangspunkt indebærer, at en amtskommune normalt ikke uden lovhjem­mel kan gennemføre foranstaltninger, der udelukkende eller i det væsentligste er motiveret i varetagelse af individuelle interesser hos enkeltpersoner eller grupper af enkeltpersoner. Hvor der i øvrigt er et lovligt amtskommunalt formål, indebærer den omstændighed, at virkningen af en amtskommunal disposition er til fordel for en enkelt person, ikke i sig selv, at den pågældende disposition bliver ulovlig.</p>\r\n      <p class=\"TekstV\">Der henvises herved til bl.a. Jens Garde og Karsten Revsbech, Kommunalret, 2005, side 17 og 25 ff., Hans Gammeltoft-Hansen m.fl., Forvaltningsret, 2002, side 691 ff., og Erik Harder, Dansk Kommunalforvaltning II Opgaver 1987, side 68 ff. og 118 ff, men dog tilsyneladende noget anderledes Mogens Heide-Jørgensen, Den kommunale interesse, 1993, side 285 ff., særligt side 317 f.</p>\r\n      <p class=\"TekstV\">Almennyttekriteriet er ikke udtryk for en særlig præcis afgrænsning af amtskommuners kompetence. Kriteriet kan dog medvirke til en afgrænsning af, hvilke amtskommunale hensyn der i en samlet afvejning af interesser kan begrunde, at en amtskommune lovligt kan varetage en opgave.</p>\r\n      <p class=\"TekstV\">Det er Indenrigs- og Sundhedsministeriets opfattelse, at det er et sagligt amtskommunalt formål at sikre eksistensen af parkeringsfaciliteter i nærheden af et amtskommunalt sygehus for dermed at lette forholdene for bl.a. sygehusets ansatte, ambulant behandlede patienter og besøgende til indlagte patienter.</p>\r\n      <p class=\"TekstV\">Det må endvidere efter Indenrigs- og Sundhedsministeriets opfattelse antages at være sagligt for en amtskommune til fremme af dette formål at lette presset på eksisterende parkeringsfaciliteter, f.eks. ved den omhandlende cykelordning, hvis hovedformål er at opnå, at der kan stilles det fornødne antal p-pladser til rådighed i byggeperioden til patienter og pårørende. Århus Amtsråd kan således lovligt engagere sig i den omhandlende cykelordning.</p>\r\n      <p class=\"TekstV\">3. For så vidt angår Århus Amtsråds efterfølgende salg af de pågældende cykler til medarbejderne, når parkeringsfaciliteter er blevet reetableret, skal Indenrigs- og Sundhedsministeriet oplyse følgende:</p>\r\n      <p class=\"TekstV\">Det er antaget, at en amtskommune efter kommunalfuldmagtsreglerne som udgangspunkt ikke uden lovhjemmel kan drive handel, håndværk, industri og finansiel virksomhed.</p>\r\n      <p class=\"TekstV\">Som en modifikation til dette udgangspunkt antages det, at en amtskommune på visse betingelser – for at undgå værdispild – i et vist omfang lovligt kan udnytte overkapacitet og således varetage opgaver, der normalt ikke er amtskommunale.</p>\r\n      <p class=\"TekstV\">Det er en betingelse for udnyttelse af overkapacitet, at den pågældende amtskommunale kapacitet ikke er dimensioneret med det formål at opnå mulighed for at varetage opgaver, der normalt ikke er amtskommunale, samt at overkapaciteten af hensyn til løsningen af den amtskommunale opgave ikke kan afskaffes. Ved afgørelsen af, om en amtskommune lovligt kan sælge overskudskapacitet, indgår det efter de kommunale tilsynsmyndigheders praksis endvidere som et element i afvejningen, om opgaven i forvejen varetages på rimelig måde af private erhvervsdrivende.</p>\r\n      <p class=\"TekstV\">Det antages endvidere, at det forhold, at amtskommuner ikke uden lovhjemmel må yde tilskud til enkeltpersoner eller til enkelte virksomheder, og den omstændighed, at amtskommuners opgavevaretagelse ikke må påføre private konkurrence, indebærer, at prisen ved salg af overskudskapacitet skal fastsættes således, at den mindst svarer til markedsprisen for den pågældende vare eller tjenesteydelse.</p>\r\n      <p class=\"TekstV\">På den baggrund kan Århus Amtsråd, når parkeringsfaciliteterne er blevet reetableret, lovligt sælge de omtalte 100 cykler. Udgangspunktet er, at salget skal ske til markedspris.</p>\r\n      <p class=\"TekstV\">Efter Indenrigs- og Sundhedsministeriets opfattelse må afgørelsen af, hvad der er markedspris for sådanne brugte cykler, bero på et skøn. Dette skøn kan efter omstændighederne være vanskeligt at foretage. Der må derfor tilkomme amtsrådet en vis margin.</p>\r\n      <p class=\"TekstV\">Det bemærkes i den forbindelse, at salg af et stort antal cykler af en bestemt type efter omstændighederne kan trække markedsprisen ned. Indenrigs- og Sundhedsministeriet er således enigt med Århus Amtskommune i, at det må antages at være en forskel på prisen i enkeltstående privat salg og et samlet salg af 100 brugte cykler.</p>\r\n      <p class=\"TekstV\">Det forhold, at der er tale om cykler, der har været udlånt, og som ikke er istandgjort, kan også påvirke prisen negativt.</p>\r\n      <p class=\"TekstV\">Det fremgår af sagen, at Silkeborg Sygehus har købt et sæt almindelige cykler til ca. 1800 kr. pr. stk., og at medarbejderne kan købe de pågældende cykler for 500 kr., når parkeringsfaciliteterne er blevet reetableret, hvilket forventes at være efter et års brug af cyklerne.</p>\r\n      <p class=\"TekstV\">På den baggrund er der efter Indenrigs- og Sundhedsministeriets opfattelse ikke grundlag for at antage, at Århus Amtsråds efterfølgende salg af cykler til medarbejderne sker til en pris, der er lavere end markedsprisen.</p>\r\n      <p class=\"TekstV\">4. Sammenfattende er det således Indenrigs- og Sundhedsministeriets opfattelse, at Århus Amtsråd lovligt kan indkøbe cykler, der stilles til rådighed for grupper af ansatte på Silkeborg Centralsygehus, med henblik på at opnå, at der i byggeperioden kan stilles det fornødne antal p-pladser til rådighed for patienter og pårørende. Der er efter Indenrigs- og Sundhedsministeriets opfattelse ikke grundlag for at antage, at Århus Amtsråds efterfølgende salg af de pågældende cykler til medarbejderne sker til en pris, der er lavere end markedsprisen.</p>\r\n      <p class=\"TekstV\">Indenrigs- og Sundhedsministeriet foretager herefter ikke videre i sagen.</p>\r\n      <p class=\"TekstV\">Der henvises til j.nr. 2005-613/648.</p>\r\n      <p class=\"TekstV\">Kopi af dette brev er sendt til Århus Amtsråd.</p>\r\n      <p class=\"TekstV\">Med venlig hilsen</p>\r\n      <p class=\"TekstV\">Inger Mogensen</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/08/2009"
        },
        {
            "displayName": "Accession",
            "displayValue": "Y20090959858"
        },
        {
            "displayName": "Entydig dokumentidentifikation",
            "displayValue": "BM000080"
        },
        {
            "displayName": "Dato for indlæggelse",
            "displayValue": "18/08/2009"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "9598"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "28/06/2006"
        },
        {
            "displayName": "Ressortministeriets journalnummer",
            "displayValue": "Indenrigs- og Socialmin., j.nr 2005-613/648"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}