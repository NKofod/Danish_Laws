{
    "id": 61716,
    "title": "Cirkulære om årsomvurderingen pr. 1. april 1984 (*1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 5 af 09/01/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Cirkulære om årsomvurderingen pr. 1. april 1984  \r\n\r\n (*1) </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>I henhold til § 2 i lov om vurdering af landets faste ejendomme, jf.  \r\n\r\n lovbekendtgørelse nr. 415 af 21. juni 1982, skal der foretages årsomvurdering  \r\n\r\n pr. 1. april 1984. </P>  \r\n\r\n<P>I Henhold til § 2A skal der på samme tidspunkt for de ejendomme, der ikke  \r\n\r\n er omfattet af årsomvurderingen, foretages en regulering af  \r\n\r\n kontantansættelserne og fordelingerne efter § 33 under hensyn til den ændring  \r\n\r\n i prisforholdene, der er sket siden 17. alm. vurdering pr. 1. april 1981.  \r\n\r\n Nærmere orientering om årsreguleringens gennemførelse vil blive givet i et  \r\n\r\n senere cirkulære. </P>  \r\n\r\n<P>Til gennemførelse af årsomvurderingen skal man i medfør af  \r\n\r\n skattestyrelseslovens § 14, stk. 1, jf. lov nr. 177 af 21. april 1983,  \r\n\r\n meddele følgende ananvisninger, der er godkendt af ligningsrådet. </P>  \r\n\r\n<P>I </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Årsomvurderingen omfatter de ejendomme, for hvilke  \r\n\r\n der foreligger omvurderingsgrund, jf. nedenfor punkt 5. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Vurderingerne foretages i medfør af  \r\n\r\n vurderingslovens § 39 af vurderingsrådet på grundlag af oplysninger fra  \r\n\r\n ejendomsstamregistret, bygnings- og boligregistret, fra andre registre med  \r\n\r\n oplysninger om fast ejendom, fra de indkomne udfyldte skemaer og ud fra  \r\n\r\n vurderingsrådets personlige kendskab til ejendommene. </P>  \r\n\r\n<P>Der er ikke foretaget ændringer i den tekniske fremgangsmåde eller  \r\n\r\n reglerne for årsomvurderingen pr. 1. april 1984 i forhold til  \r\n\r\n årsomvurderingen pr. 1. april 1983. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Vurderingsrådenes ansættelser omregnes ved  \r\n\r\n statsskattedirektoratets foranstaltning til kontantansættelser ved benyttelse  \r\n\r\n af omregningsfaktorer, der fastsættes af ligningsrådet. </P>  \r\n\r\n<P>II </P>  \r\n\r\n<P>Almindelge retningslinier for årsomvurderingen. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Reglerne for, hvilke ejendomme der skal optages til  \r\n\r\n årsomvurdering, gennemgås under punkt 5. </P>  \r\n\r\n<P>De særlige vurderingsregler, der gælder for årsomvurderinger, er behandlet  \r\n\r\n under punkterne 6 og 7. </P>  \r\n\r\n<P>De øvrige vurderingsregler, som ganske svarer til reglerne ved 17. alm.  \r\n\r\n vurdering pr. 1. april 1981, er behandlet i vurderingsvejledningens  \r\n\r\n (&quot;Den grønne bog&quot;) kapitel 1. Dette kapitel er optrykt i  \r\n\r\n &quot;Meddelelser fra statsskattedirektoratet og ligningsrådet - 2. hæfte,  \r\n\r\n november 1980&quot;. Anvisninger heri vil med de afvigelser og tilføjelser,  \r\n\r\n der fremgår af punkterne 9 - 15 nedenfor, kunne lægges til grund ved  \r\n\r\n årsomvurderingen pr. 1. april 1984. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>5.</B> Ved årsomvurderingen medtages de ejendomme, for  \r\n\r\n hvilke der siden ejendommens sidste vurdering er indtrådt omvurderingsgrund.  \r\n\r\n</P>  \r\n\r\n<P>Ifølge vurderingslovens § 2, stk. 2, skal der foretages omvurdering </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> af ejendomme, for hvilke der er afholdt  \r\n\r\n bekostninger til forbedringer af grunden eller bygninger eller til  \r\n\r\n nybygninger, når bekostningen (heri medregnet værdien af ejers eget arbejde  \r\n\r\n og egne materialer) udgør mindst 5 pct. af den hidtidige kontantejendomsværdi  \r\n\r\n og mindst 25.000 kr. </P>  \r\n\r\n<P>Samtlige de før 1. april 1984 afholdte udgifter til nybygninger, omog  \r\n\r\n tilbygninger, nye installationer, grundforbedringer m.v. medregnes, selv om  \r\n\r\n arbejdet ikke er afsluttet pr. 1. april, og selv om regnskabet endnu ikke er  \r\n\r\n afsluttet og arbejdet betalt, idet det er ejendommens tilstand pr. 1. april  \r\n\r\n 1984, der skal lægges til grund ved vurderingen. Under bekostninger medtages  \r\n\r\n også offentlige tilskud og udgifter afholdt af lejere. Almindelige  \r\n\r\n vedligeholdelsesudgifter medregnes ikke ved afgørelsen af, om vurderingsgrund  \r\n\r\n foreligger. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> af ejendomme, fra hvilke der er afhændet, eller til  \r\n\r\n hvilke der er lagt et særskilt matrikuleret areal, når erhvervelsesdokumentet  \r\n\r\n er blevet tinglyst som adkomst. </P>  \r\n\r\n<P>For hver frasolgt parcel må vurderingsrådet undersøge, om den skal  \r\n\r\n vurderes selvstændigt eller sammen med en anden køberen tilhørende ejendom.  \r\n\r\n</P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> af ejendomme, ved hvilke der uden forandring af  \r\n\r\n matrikelbetegnelsen er sket arealændring som følge af omdeling eller  \r\n\r\n skelforandring, for så vidt ændringen har påviselig virkning på  \r\n\r\n kontantgrundværdien. </P>  \r\n\r\n<P>Der foreligger omvurderingsgrund, hvis der efter omregning til  \r\n\r\n kontantværdi er en påviselig forskel mellem den ansættelse af enten  \r\n\r\n ejendomsværdien eller grundværdien, der ville fremkomme ved en vurdering,  \r\n\r\n hvor der tages hensyn til arealændringen, og en tilsvarende vurdering, hvor  \r\n\r\n der ses bort fra arealændringen. Ved denne bedømmelse må der ikke tages  \r\n\r\n hensyn til andre forhold end selve arealændringen. Da der i almindelighed  \r\n\r\n indgår en enhedspris i beregningen af grundværdien, vil selv en lille  \r\n\r\n arealændring bevirke en forandring i denne. Der foreligger omvurderingsgrund,  \r\n\r\n hvis kontantgrundværdien som følge af arealændringen ændres med 100 kr. eller  \r\n\r\n mere. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> af ejendomme, hvorfra der siden ejendommens sidste  \r\n\r\n vurdering er udskilt et areal, når dette er blevet ansat ved en vurdering i  \r\n\r\n henhold til § 4, stk. 1, eller når arealet ved årsomvurderingen i  \r\n\r\n overensstemmelse med reglerne i § 8, stk. 3, skal vurderes som en selvstændig  \r\n\r\n ejendom. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>5.</B> af ejendomme, fra hvilke der er eksproprieret  \r\n\r\n areal, eller til hvilke der er lagt eksproprieret areal, for så vidt  \r\n\r\n arealændringen har påviselig indvirkning på kontantejendomsværdien eller  \r\n\r\n kontantgrundværdien, samt af ejendomme, der er omfattet af en foreløbig  \r\n\r\n kendelse i henhold til lov om jordfordeling mellem landejendomme. </P>  \r\n\r\n<P>Arealændringer som følge af ekspropriation regnes fra  \r\n\r\n ekspropriationsdatoen, og ejendommen skal medtages ved årsomvurderingen, selv  \r\n\r\n om der endnu ikke er sket berigtigelse af matriklens arealangivelse.  \r\n\r\n Bestemmelsen omhandler ekspropriation af areal fra en ejendom, og  \r\n\r\n ekspropriation af en ejendom i dens helhed er derfor ikke omvurderingsgrund.  \r\n\r\n</P>  \r\n\r\n<P>Arealændringer som følge af foreløbige jordfordelingskendelser regnes fra  \r\n\r\n datoen for den foreløbige kendelse. </P>  \r\n\r\n<P>Om forståelsen af udtrykket &quot;påviselig indvirkning på ejendomsværdien  \r\n\r\n eller grundværdien&quot; henvises til det ovenfor under nr. 3 anførte. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>6.</B> af ejendomme, for hvilke kontantejendomsværdien  \r\n\r\n eller kontantgrundværdien må antages at være steget som følge af offentlige  \r\n\r\n foranstaltninger såsom anlæg af jernbaner, offentlige gader, pladser, samt af  \r\n\r\n ejendomme, der uden at være omfattet af § 4A, overføres fra landzone til  \r\n\r\n byzone eller sommerhusområde, fra sommerhusområde til byzone, eller fra  \r\n\r\n hvilke der er meddelt dispensation til udstykning eller bebyggelse i  \r\n\r\n landzone. </P>  \r\n\r\n<P>Omvurdering vil kunne undlades, hvis der kun er tale om en ringe  \r\n\r\n værdistigning. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>7.</B> af ejendomme, der har lidt væsentlig skade ved  \r\n\r\n brand, storm eller lignende, eller hvis kontantforskelsværdi må antages at  \r\n\r\n være gået væsentligt ned som følge af nedrivning af bygninger. </P>  \r\n\r\n<P>Ejendomme, hvis areal er formindsket som følge af bortskylning, skal  \r\n\r\n optages til omvurdering i henhold til denne bestemmelse. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>8.</B> af ejendomme, der på grund af offentlige  \r\n\r\n foranstaltninger er undergået værdiforringelse, og hvor der ved forlig med  \r\n\r\n eller kendelse af vedkommende myndighed er tillagt ejeren erstatning herfor,  \r\n\r\n samt af ejendomme, der overføres fra byzone eller sommerhusområde til  \r\n\r\n landzone. </P>  \r\n\r\n<P>Som eksempler på de nævnte offentlige foranstaltninger kan nævnes  \r\n\r\n naturfredningskendelser og andre rådighedsindskrænkende bestemmelser,  \r\n\r\n ekspropriationer, der medfører, at en bygning må flyttes eller nedrives, og  \r\n\r\n pålægning af oversigtsservitutter eller lignende. </P>  \r\n\r\n<P>En gennemført fredning, som har medført nedgang i ejendommens værdi, er  \r\n\r\n efter praksis også omvurderingsgrund, selv om ejeren har givet afkald på  \r\n\r\n erstatning. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>9.</B> af nye ejendomme, herunder ejendomme, som er  \r\n\r\n opstået ved opfyldning, ved en ejendoms opdeling i ejerlejligheder eller ved  \r\n\r\n opførelse af bygning på lejet grund. </P>  \r\n\r\n<P>Nye ejendomme fremkommer ved udstykning og frasalg ved tinglyst skøde af  \r\n\r\n en eller flere parceller af en selvstændig ejendom. Udstykning alene uden  \r\n\r\n efterfølgende salg af de udstykkede parceller betinger således ikke  \r\n\r\n omvurdering. </P>  \r\n\r\n<P>Nye ejendomme fremkommer også ved opførelse af nye bygninger på lejet  \r\n\r\n grund, ved opfyldning, inddæmning, opgrøde og lignende. Skal et areal der er  \r\n\r\n opstået på denne måde, ifølge de gældende bestemmelser vurderes under en  \r\n\r\n bestående ejendom, må denne - inkl. det nyopståede areal - medtages ved  \r\n\r\n årsomvurderingen. </P>  \r\n\r\n<P>En ejendom anses for opdelt i ejerlejligheder, når der er sket anmeldelse  \r\n\r\n herom til tinglysningsmyndighederne, med mindre anmeldelsen afvises, jfr.  \r\n\r\n vurderingslovens § 8, stk. 2. Hver ejerlejlighed skal vurderes som en  \r\n\r\n selvstændig ejendom, uanset om lejlighederne er solgt eller ej. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>10.</B> af ejendomme, som ejeren eller den bruger, hvem  \r\n\r\n det ifølge lovgivningen påhviler at udrede skatterne af ejendommen, begærer  \r\n\r\n optaget til omvurdering. </P>  \r\n\r\n<P>En skriftlig, men i øvrigt formløs, anmodning fra ejer om omvurdering  \r\n\r\n anses for tilstrækkelig. Anmodningen skal fremsættes inden den 1. april 1984.  \r\n\r\n</P>  \r\n\r\n<P>Udgifterne ved omvurdering efter begæring kan kun afholdes af det  \r\n\r\n offentlige, hvis kontantejendomsværdien eller kontantgrundværdien ansættes  \r\n\r\n mindst 10 pct. lavere end ved den nærmest forudgående vurdering. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>11.</B> når forandringer med hensyn til en ejendom ifølge  \r\n\r\n nærværende lovs bestemmelser nødvendiggør en ny ansættelse. </P>  \r\n\r\n<P>Dette er tilfældet, hvor en ejendom eller en del af en ejendom, der hidtil  \r\n\r\n har været undtaget fra vurdering, ikke mere opfylder betingelserne for  \r\n\r\n undtagelse, eller hvor der på en ejendom som er eksproprieret i sin helhed,  \r\n\r\n nu påbegyndes vej- eller jernbaneanlæg, således at ejendommen helt eller  \r\n\r\n delvis skal undtages fra vurdering. Tinglysning af ændringer af  \r\n\r\n fordelingetallene i ejerlejlighedsejendomme er ligeledes omvurderingsgrund  \r\n\r\n efter denne bestemmelse, men kun for så vidt angår de berørte  \r\n\r\n ejerlejligheder. </P>  \r\n\r\n<P>Endvidere skal ejendomme, for hvilke der i henhold til byfornyelseslovens  \r\n\r\n § 73, stk. 10, er nedlagt benyttelsesforbud, medtages ved den førstkommende  \r\n\r\n årsomvurdering efter kondemneringsbeslutningen, jf. § 73, stk. 10, i lov nr.  \r\n\r\n 384 af 4. augsut 1983. Der skal ved ansættelsen tages hensyn til den  \r\n\r\n indskrænkning i ejendommens udnyttelsesmuligheder, der følger af forbudet.  \r\n\r\n Ejendommen skal vurderes, uanset om forbudet har indflydelse på ejendommens  \r\n\r\n værdi eller ej. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>6.</B> I henhold til vurderingslovens § 3 skal vurderingen  \r\n\r\n foretages efter ejendommens faktiske og retlige tilstand pr. 1. april 1984.  \r\n\r\n Ejendommens faktiske tilstand omfatter også det forhold, at ejendommen er ude  \r\n\r\n af drift. Ved vurderingsrådets ansættelser regnes i medfør af  \r\n\r\n vurderingslovens § 10, stk. 3, som tidligere med sædvanlige  \r\n\r\n prioriteringsforhold. </P>  \r\n\r\n<P>Vurderingslovens § 3 fastsætter endvidere,at vurderingen skal foretages på  \r\n\r\n grundlag af prisforholdene på samme tidspunkt pr. 1. april 1984. </P>  \r\n\r\n<P>Af administrative hensyn, herunder nødvendigheden af ved  \r\n\r\n statsskattedirektoratets foranstaltning at foretage en samlet maskinel  \r\n\r\n årsregulering i henhold til vurderingslovens § 2A af kontantansættelserne  \r\n\r\n m.v. ved 17. alm. vurdering af samtlige landets faste ejendomme, har man  \r\n\r\n fundet det nødvendigt at fastsætte følgende procedure: </P>  \r\n\r\n<P>Vurderingsrådets ansættelser foretages på grundlag af prisforholdene pr.  \r\n\r\n 1. april 1981. Forinden basiskortene skal underskrives og vurderingen således  \r\n\r\n afsluttes, vil der tilgå vurderingsrådet oplysning om reguleringssatser  \r\n\r\n fastsat af ligningsrådet i henhold til vurderingslovens § 2A. </P>  \r\n\r\n<P>Det er således muligt for vurderingsrådet i overensstemmelse med  \r\n\r\n princippet i vurderingslovens § 3 at skønne over, om den foretagne ansættelse  \r\n\r\n pr. 1. april 1981 efter gennemførelsen af den maskinelle regulering vil svare  \r\n\r\n til prisforholdene pr. 1. april 1984. </P>  \r\n\r\n<P>Efter at vurderingen er afsluttet, vil statsskattedirektoratet foranstalte  \r\n\r\n regulering som nævnt ovenfor. Samtidig foretager direktoratet omregning til  \r\n\r\n kontantværdier ved benyttelse af omregningsfaktorer fastsat af ligningsrådet  \r\n\r\n i henhold til vurderingslovens § 6A. </P>  \r\n\r\n<P>Vurderingsrådet kan i forbindelse med dets ansættelse efter prisforholdene  \r\n\r\n pr. 1. april 1981 anvende de normtal m.v., der blev udarbejdet til brug ved  \r\n\r\n 17. alm. vurdering. Ved ansættelse af grundværdien for landbrugsjord anvendes  \r\n\r\n de vejledende enhedspriser, som fastsattes af ligningsrådet ved 17. alm.  \r\n\r\n vurdering. Opmærksomheden henledes herved på statsskattedirektoratets  \r\n\r\n cirkulære af 3. juni 1981 om ændring af cirkulæret om 17. alm. vurdering.  \r\n\r\n</P>  \r\n\r\n<P>Såfremt prisudviklingen siden 1. april 1981 for en ejendom afviger  \r\n\r\n væsentligt fra gennemsnittet for andre ejendomme med samme benyttelse og  \r\n\r\n geografiske beliggenhed, kan vurderingsrådet være nødt til at foretage  \r\n\r\n ansættelsen pr. 1. april 1981 i et andet værdiniveau end det, som ligger til  \r\n\r\n grund for ansættelsen ved 17. alm. vurdering. Dette indebærer, at  \r\n\r\n vurderingsrådet skal ansætte værdien således, at den endelige værdi efter  \r\n\r\n statssattedirektoratets fremregning svarer til værdien pr. 1. april 1984.  \r\n\r\n</P>  \r\n\r\n<P>Ved årsomvurderingen må alene medtages de ejendomme, for hvilke  \r\n\r\n omvurderingsgrund foreligger pr. 1. april 1984. En ejendom må således ikke  \r\n\r\n medtages alene for at rette fejl ved en tidligere vurdering. En sådan fejl må  \r\n\r\n rettes ved skyldrådets revision af den pågældende vurdering. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>7.</B> De afgørelser om ejendommens benyttelse, som  \r\n\r\n vurderingsrådene i henhold til § 33, stk. 1, træffer i forbindelse med  \r\n\r\n vurderingen, har betydning for omregningen til kontantværdi og for  \r\n\r\n årsreguleringerne. Ejeren kan derfor i henhold til vurderingslovens § 33A  \r\n\r\n begære, at vurderingsrådet træffer en fornyet afgørelse om ejendommens  \r\n\r\n benyttelse, såfremt han godtgør, at ejendommens benyttelse er ændret i  \r\n\r\n forhold til den benyttelse, ejendommen blev henført til ved den seneste  \r\n\r\n vurdering. Begæring skal være indgivet senest den 31. marts 1984 for at få  \r\n\r\n virkning for årsreguleringen pr. 1. april samme år. Vurderingsrådets  \r\n\r\n afgørelse i henhold til § 33A kan påklages til skyldrådet efter de sædvanlige  \r\n\r\n regler. Klagefristen er 4 uger fra datoen for meddelelsen om afgørelsen. </P>  \r\n\r\n<P>Det bemærkes, at ændring i en ejendoms benyttelse ikke er  \r\n\r\n årsomvurderingsgrund. Vurderingsrådet har kun beføjelse til at ændre den  \r\n\r\n registrerede benyttelse i forbindelse med en vurdering af ejendommen, samt  \r\n\r\n når ejeren i henhold til § 33A har indgivet begæring om en fornyet afgørelse  \r\n\r\n om ejendommens benyttelse. </P>  \r\n\r\n<P>Såfremt vurderingsrådet eller dets sekretariat er bekendt med, at en  \r\n\r\n ejendom har skiftet benyttelse, underrettes ejeren om hans adgang til i  \r\n\r\n medfør af § 33A at forlange en fornyet afgørelse om ejendommens benyttelse.  \r\n\r\n</P>  \r\n\r\n<P>Såfremt vurderingsrådet eller dets sekretariat er bekendt med, at en  \r\n\r\n ejendom har skiftet benyttelse, underrettes ejeren om hans adgang til i  \r\n\r\n medfør af § 33A at forlange en fornyet afgørelse om ejendommens benyttelse.  \r\n\r\n</P>  \r\n\r\n<P>Indgivelse af begæring i henhold til § 33A medfører udelukkende, at  \r\n\r\n vurderingsrådet skal træffe afgørelsen om, hvorvidt ejendommens benyttelse er  \r\n\r\n ændret i forhold til den benyttelse, ejendommen blev henført til ved den  \r\n\r\n seneste vurdering. Ejendommen må kun medtages ved omvurderingen, såfremt  \r\n\r\n dette udtrykkelig er begæret af ejeren, jf. § 2, stk. 2, nr. 10, eller der  \r\n\r\n foreligger anden omvurderingsgrund. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>8.</B> Ved § 4- og § 4A-vurderinger i perioden 1. april  \r\n\r\n 1984 til 31. marts 1985 skal vurderingsrådenes ansættelser foretages på  \r\n\r\n grundlag af prisforholdene pr. 1. april 1984, jf. vurderingslovens § 4, stk.  \r\n\r\n 3, og § 4A. </P>  \r\n\r\n<P>Ved § 4A-vurderinger lægges ejendommens tilstand på tidspunktet for  \r\n\r\n zoneinddragelsen til grund for ansættelsen, ligesom det er dette tidspunkt,  \r\n\r\n der er afgørende for, hvilket prisniveau der skal anvendes ved ansættelsen.  \r\n\r\n</P>  \r\n\r\n<P>Ved § 4-vurderinger er det tidspunktet for vurderingens foretagelse, der  \r\n\r\n er afgørende for, hvilken tilstand og hvilke prisforhold der skal lægges til  \r\n\r\n grund for vurderingen. Der erindres i den forbindelse om, at vurderingen skal  \r\n\r\n foretages uden ufornødent ophold efter begæringens modtagelse. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>9.</B> Med hensyn til, hvad der skal forstås ved  \r\n\r\n selvstændige ejendomme, samt hvilke ejendomme der skal undtages eller kan  \r\n\r\n forbigås ved vurderingen, henvises til vurderingsvejledningen, siderne 73-86  \r\n\r\n samt statsskattedirektoratets cirkulære af 21. november 1980 om 17. alm.  \r\n\r\n vurdering pr. 1. april 1981, punkt 4. </P>  \r\n\r\n<P>Om afgrænsningen af fast ejendom med sædvanligt tilbehør henvises til  \r\n\r\n vurderingsvejledningen, siderne 69-73. Det bemærkes dog, at ligningsrådet har  \r\n\r\n vedtaget, at fundamenter og bærende stålkonstruktioner til maskiner, kedler  \r\n\r\n m.v. ikke skal medtages ved vurderingen i de tilfælde, hvor fundamentet eller  \r\n\r\n stålkonstruktionen er opbygget specielt til det pågældende driftsmiddel, og  \r\n\r\n således må betragtes som en del af eller som tilbehør til dette. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>10.</B> Reglerne for ansættelse af ejendomsværdien for de  \r\n\r\n ejendomme, der er optaget til årsomvurderingen, er uændrede i forhold til 17.  \r\n\r\n alm. vurdering. Der henvises heom til vurderingsvejledningen, siderne 92-116,  \r\n\r\n samt cirkulære om 17. alm. vurdering, punkt 5. </P>  \r\n\r\n<P>For enfamilieshuse, sommerhuse og frie ejerlejligheder til beboelse  \r\n\r\n udarbejder statsskattedirektoratet forslag til ansættelse af ejendomsværdi.  \r\n\r\n Forslagene udarbejdes efter prisniveauet pr. 1. april 1981, jfr. punkt 6.  \r\n\r\n</P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>11.</B> Reglerne for ansættelse af grundværdien er  \r\n\r\n uændrede i forhold til 17. alm. vurdering. Der henvises til  \r\n\r\n vurderingsvejledningen, siderne 117-145 samt til cirkulæret om 17. alm.  \r\n\r\n vurdering, punkt 6. </P>  \r\n\r\n<P>Byggeretsværdiprincippet skal ligesom ved 17. alm. vurdering anvendes som  \r\n\r\n hjælpemiddel til regulering af værdiforholdet mellem store og små grunde i  \r\n\r\n parcelhus-, rækkehus- samt sommerhuskvarterer. Der henvises nærmere til  \r\n\r\n cirkulæret om 17. alm. vurdering punkt 6c, bilag 1 i vejledning om grundværdi  \r\n\r\n systemet (nr. 2) samt statsskattedirektoratets cirkulæreskrivelse af 11.  \r\n\r\n december 1980 angående vejledning om byggeretsværdiprincippets anvendelse på  \r\n\r\n meget små grunde. </P>  \r\n\r\n<P>For ejendomme, der benyttes til landbrug, gartneri, planteskole eller  \r\n\r\n frugtplantage, og som på vurderingstidspunktet er beliggende i landzone, skal  \r\n\r\n grundværdiansættelsen ske efter reglerne i vurderingslovens § 14, stk. 1-4,  \r\n\r\n jf. stk. 5 (&quot;bondegårdsreglen&quot;), og der ansættes et differencebeløb  \r\n\r\n i henhold til § 14, stk. 6. De nærmere retningslinier for  \r\n\r\n grundværdiansættelsen for landbrugsejendomme m.v. findes i den vejledning om  \r\n\r\n ansættelse af landbrugsejendomme (nr. 9), der udsendtes ved 17. alm.  \r\n\r\n vurdering, samt i cirkulæret om 17. alm. vurdering punkt 6d, 6e, og 6f. Det  \r\n\r\n bemærkes, at cirkulærets punkt 6e er ændret ved statsskattedirektoratets  \r\n\r\n cirkulære af 3. juni 1981 om ændring af cirkulæret om 17. alm. vurdering.  \r\n\r\n Bestemmelserne om grundværdiansættelsen for ejerlejligheder findes i  \r\n\r\n vurderingslovens § 16A. Der henvises herom til cirkulæret om 17. alm.  \r\n\r\n vurdering, punkt 8. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>12.</B> Reglerne om ansættelse af fradrag i grundværdien  \r\n\r\n for forbedringer er ligeledes uændrede i forhold til 17. alm. vurdering. Der  \r\n\r\n henvises til vurderingsvejledningen, siderne 146-161, samt til cirkulæret om  \r\n\r\n 17. alm. vurdering, punkt 7. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>13.</B> I henhold til vurderingslovens § 33, stk. 4, skal  \r\n\r\n vurderingsrådet i forbindelse med vurderingen af ejendomme, der helt eller  \r\n\r\n delvis må anses for at være benyttet til landbrug, gartneri, planteskole  \r\n\r\n eller frugtplantage, foretage en fordeling af ejendomsværdien og grundværdien  \r\n\r\n på henholdsvis stuehuset med tilhørende grund og have og på den øvrige  \r\n\r\n ejendom. Om de nærmere retningslinier for denne fordeling henvises til  \r\n\r\n cirkulæret om 17. alm. vurdering, punkt 11. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>14.</B> For ejendomme, som indeholder en eller to  \r\n\r\n selvstændige lejeligheder, og som benyttes erhvervsmæssigt i væsentligt  \r\n\r\n omfang, samt for tofamiliehuse skal der i henhold til vurderingslovens § 33,  \r\n\r\n stk. 5 og 6, foretages en fordeling af ejendomsværdien på ejerens bolig og på  \r\n\r\n den øvrige ejendom. Om de nærmere regler for disse fordelinger henvises til  \r\n\r\n statsskattedirektoratets cirkulære af 10. august 1979 om fordeling af  \r\n\r\n ejendomsværdien på ejerboligen og den øvrige ejendom for tofamiliehuse og  \r\n\r\n beboelses- og erhvervsejendomme, cirkulæret om 17. alm. vurdering, punkt 12,  \r\n\r\n samt statsskattedirektoratets vejledning af november 1979 om  \r\n\r\n ejerboligfordeling. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>15.</B> I henhold til vurderingslovens § 33, stk. 7, skal  \r\n\r\n vurderingsrådet i forbindelse med vurderingen af ejendomme med mindst 25 ha  \r\n\r\n skov, som ejes af andre end stat og kommune, foretage en fordeling af  \r\n\r\n ejendomsværdien på den del af ejendommen, der benyttes til skov, og på den  \r\n\r\n øvrige del af ejendommen. Om de nærmere regler for skovfordelingerne henvises  \r\n\r\n til statsskattedirektoratets cirkulære af 10. juli 1981 om fordeling af  \r\n\r\n ejendomsværdien for ejendomme med skov. </P>  \r\n\r\n<P>Udtagelse af ejendomme til årsomvurdering. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>16.</B> Udtagelsen foretages af vurderingsformanden og  \r\n\r\n vurderingssekretariatet, bl.a. ved hjælp af ejendomsstamregistret og  \r\n\r\n bygnings- og boligregistrets oplysninger. De udtagne ejendomme indberettes  \r\n\r\n til de kommunale edb-centraler til udskrivning af basiskort. For de udtagne  \r\n\r\n ejendomme kan tillige indberettes notatlinier til ejendomsstamregistret om  \r\n\r\n specielle forhold, der har ført til udtagelsen. </P>  \r\n\r\n<P>For de omvurderingsgrunde, der er omhandlet i vurderingslovens § 2, stk.  \r\n\r\n 2, nr. 6-8, 10 og 11, giver vurderingsformanden underretning til  \r\n\r\n vurderingssekretariatet. Ved undersøgelsen af, hvilke ejendomme der skal  \r\n\r\n optages til omvurdering, benytter vurderingsformanden bl.a. de meddelelser,  \r\n\r\n der i årets løb er tilsendt vurderingsrådet, om gennemførte fredninger, pålæg  \r\n\r\n af fredskovspligt, vedtagne lokalplaner, ædringer af § 15-rammer samt  \r\n\r\n meddelte dispensationer til udstykning eller bebyggelse i landzone eller fra  \r\n\r\n bestemmelser i lokalplaner, byplanvedtægter eller bygningsvedtægter. </P>  \r\n\r\n<P>Hvis de foreliggende meddelelser om reguleringer m.v. i henhold til de  \r\n\r\n anførte planer giver vurderingsrådet anledning til tvivl, f.eks. om arealets  \r\n\r\n størelse i tilfælde, hvor kun en del af et matrikelnummer er omfattet af  \r\n\r\n reguleringen, eller tvivl om en ejendoms zonemæssige placering, skal  \r\n\r\n vurderingsrådet søge nærmere oplysninger ved henvendelse til den pågældende  \r\n\r\n kommune. </P>  \r\n\r\n<P>Vurderingssekretariatet udtager de ejendomme, for hvilke der efter de  \r\n\r\n oplysninger, der foreligger for sekretariatet, kan blive tale om omvurdering  \r\n\r\n i henhold til vurderingslovens § 2, stk. 2, nr. 1-5 og 9 samt  \r\n\r\n byfornyelseslovens § 73, stk. 10. </P>  \r\n\r\n<P>Vurderingsformanden afgør endeligt, hvilke ejendomme der skal optages til  \r\n\r\n omvurdering, og om de nyudstykkede parceller skal vurderes særskilt eller  \r\n\r\n sammen med en anden ejendom. </P>  \r\n\r\n<P>Det understreges, at vurderingsformanden ved afgørelsen af, hvilke  \r\n\r\n ejendomme der skal vurderes som selvstændige ejendomme, nøje må holde sig til  \r\n\r\n de regler, der gælder herfor i henhold til vurderingslovens §§ 8 og 11. Det  \r\n\r\n må herunder påses, at bestemmelserne i landbrugslovens § 2 og  \r\n\r\n udstykningslovens §§ 1 og 2 om landbrugsejendomme iagttages. </P>  \r\n\r\n<P>Meddelelse om yderligere udtagne eller slettede ejendomme gives senest den  \r\n\r\n 1. april 1984 til vurderingssekretariatet. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>17.</B> Bortset fra de nedenfor nævnte undtagelser vil der  \r\n\r\n ikke ske henvendelse til ejerne i forbindelse med forberedelsen af  \r\n\r\n vurderingen. </P>  \r\n\r\n<P>a. Til ejere af ejendomme, for hvilke der er registreret et påbegyndt, men  \r\n\r\n ikke afsluttet byggeri, eller for hvilke der er registreret et afsluttet  \r\n\r\n byggeri af en sådan art, at der ikke udarbejdes vurderingsforslag, kan  \r\n\r\n udsendes et byggeomkostningsskema, hvori ejeren anmodes om at oplyse de  \r\n\r\n afholdte byggeomkostninger. </P>  \r\n\r\n<P>b. Til ejere af skove og plantager med et areal på 25 ha og derover samt  \r\n\r\n ejere af frugtplantager med et areal på 2 ha og derover udsendes de til  \r\n\r\n vurderingen af disse ejendomme beregnede skemaer, hvori ejeren anmodes om at  \r\n\r\n anføre oplysninger om beplantningens art, omfang, alder m.v. </P>  \r\n\r\n<P>Byggeomkostningsskemaerne leveres fra de kommunale edb-centraler til  \r\n\r\n vurderingssekretariaterne senest den 4. maj 1984, påført  \r\n\r\n tilbagesendelsesadressen og de nødvendige identifikationer. Skemaerne til  \r\n\r\n ejere af skove, plantager og frugtplantager kan rekvireres ved henvendelse  \r\n\r\n til statsskattedirektoratets vurderingsafdeling. </P>  \r\n\r\n<P>Udsendelse af skemaerne varetages af vurderingssekretariatet. </P>  \r\n\r\n<P>Udsendelsen af skemaerne til ejerne skal ske senest 5 dage efter  \r\n\r\n modtagelsen fra edb-centralen. For ejernes tilbagesendelse af skemaerne  \r\n\r\n gælder en frist på 14 dage. Rykkerskrivelse til brug ved omvurderingen (form  \r\n\r\n V 5) kan rekvireres hos statsskattedirektoratet. </P>  \r\n\r\n<P>IV </P>  \r\n\r\n<P>Fremgangsmåden ved vurderingens foretagelse m.v. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>18.</B> Ved årsomvurderingen foretages ligesom ved 17.  \r\n\r\n alm. vurdering en beregning af grundværdierne på grundlag af indberetninger  \r\n\r\n fra vurderingsrådene til grundværdisystemet. </P>  \r\n\r\n<P>Vurderingsrådenes arbejde med årsomvurderingen i de enkelte  \r\n\r\n vurderingskredse skal indledes med afholdelse af et orienterende møde med  \r\n\r\n deltagelse af vurderingsformanden, vurderingsmændene i kredsen og  \r\n\r\n vurderingssekretariatet. Ved dette møde aftales den nærmere fremgangsmåde ved  \r\n\r\n vurderingen. I vurderingskredse, der består af flere kommuner, må der  \r\n\r\n afholdes et møde i hver kommune. </P>  \r\n\r\n<P>Vurderingsarbejdet kan påbegyndes straks efter at vurderingssekretariatet  \r\n\r\n har klargjort basiskortene. For de ovenfor i punkt 17a og b nævnte ejendomme  \r\n\r\n kan vurderingsarbejdet dog først påbegyndes, når de udsendte skemaer af  \r\n\r\n ejerne er tilbagesendt i udfyldt stand. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>19.</B> Da vurderingen bl.a. foretages på grundlag af  \r\n\r\n oplysninger i bygnings- og boligregistret, er det af væsentlig betydning, at  \r\n\r\n disse er korrekte. Det er derfor påkrævet, at vurderingsrådene ved  \r\n\r\n årsomvurderingen søger bygnings- og boligoplysningerne efterprøvet for alle  \r\n\r\n de ejendomme, hvor der i forbindelse med vurderingen er skabt formodning for,  \r\n\r\n at vurderingsgrundlaget er behæftet med fejl eller mangler. Denne  \r\n\r\n efterprøvelse må i almindelighed ske ved besigtigelse. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>20.</B> Arbejdsgrundlaget for vurderingen af den enkelte  \r\n\r\n ejendom vil den 17. maj 1984 foreligge i vurderingssekretariatet i form af et  \r\n\r\n basiskort, der er udformet som basiskortet ved årsomvurderingen pr. 1. april  \r\n\r\n 1983. </P>  \r\n\r\n<P>I søjlen vedrørende &quot;gammel ansættelse&quot; er anført  \r\n\r\n vurderingsrådets ansættelse ved sædvanlig prioritering i prisniveauet pr. 1.  \r\n\r\n april 1981 ved den seneste vurdering inden 1. april 1984. For  \r\n\r\n forslagsejendommene er endvidere anført de indberettede fravigelseskoder samt  \r\n\r\n en ændringsprocent, som angiver, hvorledes ansættelsen afveg fra det  \r\n\r\n beregnede forslag til ejendomsværdi ved den anførte vurdering. </P>  \r\n\r\n<P>I søjlen vedrørende &quot;forslag/ny ansættelse&quot; er for  \r\n\r\n enfamiliehuse, sommerhuse og frie ejerlejligheder anført normtal, sammenvejet  \r\n\r\n etageareal, usikkerhedskoder samt forslag til ejendomsværdi efter samme  \r\n\r\n retningslinier som ved 17. alm. vurdering. Normtal og forslag til  \r\n\r\n ejendomsværdi er angivet i prisniveauet pr. 1. april 1981. Forslaget til  \r\n\r\n ejendomsværdi er beregnet efter ejendommens status i bygnings- og  \r\n\r\n boligregistret pr. 1. april 1984. </P>  \r\n\r\n<P>For ejendomme med en uafsluttet byggesag er forslaget beregnet på grundlag  \r\n\r\n af ejendommens tilstand inden påbegyndelsen af byggeriet. </P>  \r\n\r\n<P>På basiskortene udskrives endvidere de grundværdier, som er beregnet på  \r\n\r\n grundlag af vurderingsrådenes indberetning til grundværdisystemet. </P>  \r\n\r\n<P>For de ejendomme, hvor basiskortet indeholder et forslag til  \r\n\r\n ejendomsværdi, skal vurderingsrådet tage stilling til, om det kan godkende  \r\n\r\n forslaget. Hvis forslaget ændres, skal der anføres en fravigelseskode, der  \r\n\r\n angiver årsagen til ændringen. Vurderingsforslagssystemet er i øvrigt  \r\n\r\n beskrevet i statsskattedirektoratets meddelelser om 17. alm. vurdering nr. 4,  \r\n\r\n 10 og 11. </P>  \r\n\r\n<P>Det skal understreges, at vurderingsrådenes ansættelser, ligesom de  \r\n\r\n beregnede forslag, foretages i prisniveauet pr. 1. april 1981. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>21.</B> Når vurderingen er foretaget, afleveres samtlige  \r\n\r\n basiskort samt de fra ejerne modtagne skemaer til vurderingssekretariatet. Af  \r\n\r\n hensyn til den rettidige bearbejdelse af vurderingsmaterialet og overførelsen  \r\n\r\n af vurderingsresultatet til databehandling må materialet afleveres etapevis.  \r\n\r\n En halvdel skal afleveres senest den 18. juni 1984 og den andel halvdel  \r\n\r\n senest den 5. juli 1984. De afgørelser om ejendommenes benyttelse, som  \r\n\r\n vurderingsrådet har truffet i henhold til § 3A må meddeles sekretariatet  \r\n\r\n senest den 5. juli 1984. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>22.</B> Vurderingsrådenes ansættelser reguleres ved  \r\n\r\n statsskattedirektoratets foranstaltnng til prisniveauet pr. 1. april 1984.  \r\n\r\n Derefter foretages - ligeledes ved statsskattedirektoratets foranstaltning -  \r\n\r\n en omregning til kontantværdi af de regulerede ansættelser.  \r\n\r\n Reguleringssatserne og omregningsfaktorerne, som specificeres efter  \r\n\r\n ejendommens art og geografiske beliggenhed fastsættes af ligningsrådet. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>23.</B> Meddelelserne til ejerne om vurderingsresultatet  \r\n\r\n (formular V 12) vil indeholde de samme oplysninger om ejendommene som  \r\n\r\n vurderingsfortegnelsen. Såvel ansættelserne ved sædvanlig prioritering som  \r\n\r\n kontantansættelserne anføres på meddelelsen. Meddelelserne bliver kuverteret  \r\n\r\n og afsendt inden den 1. september 1984. </P>  \r\n\r\n<P>På ejermeddelelsen er som afsender anført vurderingsrådet under  \r\n\r\n vurderingssekretariatets adresse. </P>  \r\n\r\n<P>Ejermeddelelsen indeholder endvidere oplysninger om klagereglerne samt om  \r\n\r\n adgangen til at gøre sig bekendt med ansættelserne af de øvrige ejendomme i  \r\n\r\n kommunen. Endelig er der på meddelelsen anført de forskellige  \r\n\r\n benyttelsesgrupper, som ejendommene inddeles i ved omregningen til  \r\n\r\n kontantværdi. </P>  \r\n\r\n<P>Der udsendes ikke i forbindelse med årsomvurderingen ejermeddelelse  \r\n\r\n vedrørende indførte § 4 og § 4A-vurderinger samt udgåede ejendomme. </P>  \r\n\r\n<P>Udsendelsen af meddelelse til ejerne om de afgørelser om ejendommens  \r\n\r\n benyttelse, som vurderinsrådet efter begæring af ejeren har truffet i henhold  \r\n\r\n til § 33A, foretages af vurderingsrådet/vurderingssekretariatet. Blanketter  \r\n\r\n til brug ved meddelelsen vil blive fremsendt til vurderingssekretariatet.  \r\n\r\n</P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>24.</B> Vurderingsfortegnelsen (formular V 1) udsendes til  \r\n\r\n vurderingssekretariaterne i august måned 1984. </P>  \r\n\r\n<P>På grundlag af vurderingssekretariatets indberetninger vil de i tiden 1.  \r\n\r\n april 1983 - 31. marts 1984 foretagne § 4 og § 4A-vurderinger maskinelt blive  \r\n\r\n indført i fortegnelser og stamkort forsynet med oplysning om dato for  \r\n\r\n vurderingen. Er der foretaget flere § 4 eller § 4A-vurderinger af samme  \r\n\r\n ejendom, indføres alene den sidste. § 4 og § 4A-vurderinger indføres dog  \r\n\r\n ikke, hvis ejendommen er medtaget til omvurdering pr. 1. april 1984. </P>  \r\n\r\n<P>Fortegnelserne færdiggøres med supplerende oplysninger, fornødne  \r\n\r\n tilføjelser og rettelser ved vurderingsforman~ dens/vurderingssekretariatets  \r\n\r\n foranstaltning og anvendes ved offentlighedens adgang til at blive gjort  \r\n\r\n bekendt med ansættelserne, jf. punkt 26. </P>  \r\n\r\n<P>Fortegnelserne indeholder de samme oplysninger som ved 17. alm. vurdering.  \r\n\r\n Såvel ansættelserne og fordelingerne ved sædvanlig prioritering som  \r\n\r\n kontantansættelserne og kontantfordelingerne er anført i prisniveauet pr. 1.  \r\n\r\n april 1984. Det gælder også de indførte § 4 og § 4A-vurderinger. Inden for  \r\n\r\n hvert vurderingsdistrikt er ejendommene anført i gadekode/husnummerorden.  \r\n\r\n</P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>25.</B> Edb-centralerne udskriver for hver kommune et  \r\n\r\n matrikelregister - matrikelnøglen (formular V 11) - der angiver under hvilken  \r\n\r\n beliggenhedskode og under hvilket reg.nr. i kommunen matrikelnumrene er  \r\n\r\n vurderet. Matrikelnøglen, der omfatter samtlige ejendomme i kommunen, såvel  \r\n\r\n omvurderede som ikke omvurderede med angivelse af tidspunktet for sidste  \r\n\r\n vurdering, foreligger samtidig med vurderingsfortegnelsen og fordeles med  \r\n\r\n originalen til vurderingsformanden og kopierne til henholdsvis skyldrådet og  \r\n\r\n statsskattedirektoratet. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>26.</B> Offentligheden skal ved de almindelige vurderinger  \r\n\r\n og årsomvurderinger inden for en periode på mindst 14 dage have adgang til  \r\n\r\n ved personlig henvendelse gratis at gøre sig bekendt med vurderingen af  \r\n\r\n ejendommene i kommunen, jf. vurderingslovens § 40, stk. 3, og  \r\n\r\n statsskattedirektoratets cirkulæreskrivelse herom af 7. september 1983. </P>  \r\n\r\n<P>Offentlighedens adgang til at gøre sig bekendt med vurderingen af  \r\n\r\n ejendomme omfatter ikke de årsregulerede ejendomme. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>27.</B> Ifølge aftale med Kommunedata og Københavns  \r\n\r\n kommunes edb-central foretager disse en optælling af vurderingsresultatet -  \r\n\r\n bortset fra de indførte § 4 og § 4A-vurderinger - med henblik på en beregning  \r\n\r\n af honoraret til vurderingsmændene. Der vil senere blive givet nærmere  \r\n\r\n meddelelse om fremgangsmåden ved honorarudbetalingen. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>28.</B> Basiskortene med tilhørende bilag opbevares som  \r\n\r\n hidtil i vurderingssekretariaterne, hvorfra originalen eller fotokopier kan  \r\n\r\n rekvireres af statsskattedirektoratet og skyldrådene til brug ved klage- og  \r\n\r\n revisionsbehandling m.v. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>29.</B> Når meddelelse til ejer om resultatet af  \r\n\r\n vurderingen er udsendt, kan vurderingsrådet ikke på egen hånd foretage  \r\n\r\n ændringer af ansættelserne begrundet i, at vurderingsskønnet anses for at  \r\n\r\n være urigtigt. Der må i sådanne tilfælde gives indberetning til skyldrådet  \r\n\r\n med indstilling om fornøden ændring af den urigtige ansættelse. </P>  \r\n\r\n<P>Andre rettelser af de ansættelser, der er anført på basiskortene, samt  \r\n\r\n tilføjelser hertil kan vurderingsrådene foretage på egen hånd til udgangen af  \r\n\r\n marts måned 1985. Dette gælder både de fejl og mangler, som kommunen henleder  \r\n\r\n opmærksomheden på, og de fejl som vurderingsrådet på anden måde bliver  \r\n\r\n bekendt med, herunder fejl der konstateres efter henvendelse fra ejer ved  \r\n\r\n klage til skyldrådet. </P>  \r\n\r\n<P>Om eksempler på sådanne fejl og mangler samt om berigtigelsesformen  \r\n\r\n henvises til statsskattedirektoratets cirkulæreskrivelse af 13. oktober 1981  \r\n\r\n om vurderingsrådenes beføjelse til at berigtige fejl og mangler ved 17. alm.  \r\n\r\n vurdering. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>30.</B> Snarest efter vurderingens afslutning og senest  \r\n\r\n den 1. december 1984 foretager vurderingssekretariatet indberetning til  \r\n\r\n kommunens BBR-myndighed om de formodede fejl og mangler i bygnings- og  \r\n\r\n boligregistret, som vurderingsrådet er blevet opmærksom på i forbindelse med  \r\n\r\n årsomvurderingen. </P>  \r\n\r\n<P>Såfremt BBR-myndigheden tilbageviser indberetningen af en formodet fejl  \r\n\r\n under henvisning til, at de registrerede BBR-oplysninger er korrekte, må  \r\n\r\n vurderingssekretariatet underrette vurderingsrådet om dette forhold, således  \r\n\r\n at rådet kan overveje, om der må foretages berigtigelse af ejendommens  \r\n\r\n ansættelse. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>31.</B> Vedrørende ejendomme, der helt eller delvis er  \r\n\r\n jordrentepligtige, henvises om selve vurderingen til vurderingsvejledningen,  \r\n\r\n siderne 185-186. </P>  \r\n\r\n<P>Om den praktiske fremgangsmåde ved behandlingen af jordrentepligtige  \r\n\r\n ejendomme henvises til statsskattedirektoratets cirkulære om 17. alm.  \r\n\r\n vurdering, punkt 14. </P>  \r\n\r\n<P>Der skal ikke ved årsomvurderingen foretages særskilt ansættelse af  \r\n\r\n jordrentesvarelse (1919-brug). </P>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Statsskattedirektoratet, den 9. januar  \r\n\r\n 1984 </I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>Hans Westerberg </P>  \r\n\r\n</center>\r\n\r\n<center>\r\n\r\n<P ALIGN=CENTER>Erik Eriksen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "(*1) SD-cir 1-1984"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/04/1984"
        },
        {
            "displayName": "Accession",
            "displayValue": "C19840000509"
        },
        {
            "displayName": "Entydig dokumentidentifikation",
            "displayValue": "CM020694"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "5"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "09/01/1984"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Statsskattedir. j.nr. 120-6054-37."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}