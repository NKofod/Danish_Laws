{
    "id": 155825,
    "title": "Ankestyrelsens principafgørelse U-9-90 om anerkendelse - erhvervssygdom - Cancerregistret - kræft (myelomatose) - ioniserende stråling - arbejdsskade",
    "documentTypeId": "240",
    "isSagsforlobPeriodValid": true,
    "shortName": "KEN nr 9713 af 15/09/1990",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse U-9-90 om anerkendelse - erhvervssygdom - Cancerregistret - kræft (myelomatose) - ioniserende stråling - arbejdsskade</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Myelomatose hos en sygeplejerske, der i ca. 10 år havde været udsat for beskedne doser ioniserende stråling, kunne ikke anerkendes som arbejdsskade, da det måtte anses for overvejende sandsynligt, at lidelsen skyldtes andre forhold end de erhvervsmæssige.</p>\r\n   <p class=\"TekstGenerel\">Afgørelsen var baseret på en udtalelse fra Cancerregistret, hvorefter der på basis af eksponeringens størrelse og eksisterende undersøgelser var meget lille sandsynlighed for en sammenhæng mellem kræftsygdommen og den erhvervsmæssige eksponering for ioniserende stråling.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om sikring mod følger af arbejdsskade - lovbekendtgørelse nr. 390 af 20. maj 1992 - § 10</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>K, født i 1924, var i årene 1969-1986 på en radiumstation. I perioden 1972-1984 arbejdede hun som natsygeplejerske. Det indgik i arbejdet at fjerne radiumholdigt materiale hos patienter med visse gynækologiske kræftsygdomme.</p>\r\n<p>Ifølge persondosimetri-opgørelser havde K akkumuleret stråledoser, der svarede til henholdsvis 10% og 20% af den af IRCP (International Commission on Radiological Protection) og Sundhedsstyrelsen fastsatte tilladte dosis for personale erhvervsmæssigt beskæftiget med ioniserende stråling.</p>\r\n<p>Der var ingen oplysninger om andre mulige udsættelser eller om eventuel familiær forekomst af sygdommen.</p>\r\n<p>I 1986 fik K stillet diagnosen kræft (myelomatose), og i 1988 afgik hun ved døden som følge heraf.</p>\r\n<p>Arbejdsskadestyrelsen afviste at anerkende lidelsen som erhvervssygdom. Der henvistes til, at der ikke var lægelige holdepunkter for, at dødsårsagen kunne henføres til K's tidligere arbejde som sygeplejerske.</p>\r\n<p>Afgørelsen blev indanket af K's fagforening på vegne af ægtefællen, som gjorde gældende, at det måtte antages, at selv meget små strålingsdoser ville kunne føre til en kræftsygdom. Ankestyrelsen indhentede en udtalelse fra Cancerregistret, som i sin udtalelse af 5. april 1990 konkluderede, at der på basis af eksponeringens størrelse og eksisterende undersøgelser var meget lille sandsynlighed for en sammenhæng mellem K's kræftsygdom og den erhvervsmæssige eksponering for ioniserende stråling.</p>\r\n<p>Lovgrundlag: Arbejdsskadeforsikringslovens § 10. Sikringsstyrelsens bekendtgørelse nr. 60 af 20. januar 1989 om fortegnelse over erhvervssygdomme i medfør af lovgivning om arbejdsskadeforsikring, § 2, gruppe E, punkt 1.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>På baggrund af Cancerregistrets udtalelse anså Ankestyrelsen det for overvejende sandsynligt, at K's kræftlidelse skyldtes andre forhold end de erhvervsmæssige.</p>\r\n<p>Lidelsen kunne derfor ikke anerkendes som arbejdsskade.</p>\r\n<p>Ankestyrelsen tiltrådte således Arbejdsskadestyrelsens afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 2. maj 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/02/2014"
        },
        {
            "displayName": "Accession",
            "displayValue": "W19900971325"
        },
        {
            "displayName": "Entydig dokumentidentifikation",
            "displayValue": "BS008619"
        },
        {
            "displayName": "Dato for indlæggelse",
            "displayValue": "03/05/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9713"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "15/09/1990"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 14803-89"
        },
        {
            "displayName": "Stikord",
            "displayValue": "U-9-90"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}