{
    "id": 110418,
    "title": "1988 LSF 171   FORSLAG TIL LOV OM VISSE HOVEDLANDEVEJSSTRÆKNINGER ",
    "documentTypeId": "400",
    "isSagsforlobPeriodValid": false,
    "shortName": "1988/1 LSF 171",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 171 </P>  \r\n\r\n<P></P>  \r\n\r\n<P>Forslag til Lov om visse hovedlandevejsstrækninger </P>  \r\n\r\n<P></P>  \r\n\r\n<P>Fremsat af trafikministeren (Knud Østergaard) </P>  \r\n\r\n<P></P>  \r\n\r\n<P>den 12. januar 1989 </P>  \r\n\r\n<P></P>  \r\n\r\n<P>Vedtaget ved tredjebehandling den 25. maj 1989 </P>  \r\n\r\n<P></P>  \r\n\r\n<P><a href=\"document.aspx?accn=A19890039230\"> Lov nr. 392 af 07/06/1989</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Trafikministeren bemyndiges til som motorvej med de fornødne </P>  \r\n\r\n<P>tilslutninger til det eksisterende vejnet at lade anlægge en ny </P>  \r\n\r\n<P>hovedlandevej fra landevej 539, Tarphagevej, Vestkystvej, sydøst for </P>  \r\n\r\n<P>Tarp, til hovedlandevej 50, motorvejen Frøslev-Kolding, vest for </P>  \r\n\r\n<P>Kolding. </P>  \r\n\r\n<P>§ 2. Ministeren bemyndiges til som hovedlandevej med de fornødne  \r\n\r\n tilslutninger til det eksisterende vejnet at lade anlægge: </P>  \r\n\r\n<P>1) En vejstrækning fra begyndelsespunktet af den i § 1 nævnte  \r\n\r\n hovedlandevej til hovedlandevej 327, Esbjerg-Kærgård, øst for Gammelby. </P>  \r\n\r\n<P>2) En forlægning af hovedlandevej 362, Kalvslund-Grindsted, fra  \r\n\r\n hovedlandevej 301, Esbjerg-Kolding, vest for Holsted, til Lintrup, nord for  \r\n\r\n Holsted. </P>  \r\n\r\n<P>3) En vejstrækning fra den i § 1 nævnte hovedlandevej ved Lejrskov til  \r\n\r\n hovedlandevej 301, Esbjerg-Kolding, syd for Lejrskov. </P>  \r\n\r\n<P>§ 3. Ministeren bemyndiges til at nedlægge følgende vejstrækninger som  \r\n\r\n hovedlandeveje: </P>  \r\n\r\n<P>1) Hovedlandevej 301, Esbjerg-Kolding, for så vidt angår strækningerne:  \r\n\r\n</P>  \r\n\r\n<P>a) fra hovedlandevej 327, Esbjerg-Kærgård, til hovedlandevej 332,  \r\n\r\n Varde-Ribe, </P>  \r\n\r\n<P>b) fra hovedlandevej 337, Korskro-Grindsted-Give, til tilslutningen af den  \r\n\r\n i § 2, nr. 2, nævnte forlægning af hovedlandevej 362, Kalvslund-Grindsted,  \r\n\r\n vest for Holsted, </P>  \r\n\r\n<P>c) fra hovedlandevej 362, Kalvslund-Grindsted i Holsted, til hovedlandevej  \r\n\r\n 361, Andst-Ribe, sydøst for Vejen og </P>  \r\n\r\n<P>d) fra den i § 2, nr. 3, nævnte vejstræknings tilslutning til  \r\n\r\n hovedlandevej 301, Esbjerg-Kolding syd for Lejrskov, til den i § 1 nævnte  \r\n\r\n hovedlandevej syd for Asbøl. </P>  \r\n\r\n<P>2) Hovedlandevej 362, Kalvslund-Grindsted, for så vidt angår strækningen  \r\n\r\n fra hovedlandevej 301, Esbjerg-Kolding, til tilslutningen af den i § 2, nr.  \r\n\r\n 2, nævnte forlægning af hovedlandevej 362 ved Lintrup. </P>  \r\n\r\n<P>Oprindeligt fremsat forslag </P>  \r\n\r\n<P>§ 1. Trafikministeren bemyndiges til som motorvej med de fornødne </P>  \r\n\r\n<P>tilslutninger til det eksisterende vejnet at lade anlægge en ny </P>  \r\n\r\n<P>hovedlandevej fra landevej 539, Tarphagevej, Vestkystvej, sydøst for </P>  \r\n\r\n<P>Tarp, til hovedlandevej 50, motorvejen Frøslev-Kolding, vest for </P>  \r\n\r\n<P>Kolding. </P>  \r\n\r\n<P>§ 2. Ministeren bemyndiges til som hovedlandevej med de fornødne  \r\n\r\n tilslutninger til det eksisterende vejnet at lade anlægge: </P>  \r\n\r\n<P>1) En vejstrækning fra begyndelsespunktet af den i § 1 nævnte  \r\n\r\n hovedlandevej til hovedlandevej 327, Esbjerg-Kærgaard, øst for Gammelby. </P>  \r\n\r\n<P>2) En forlægning af hovedlandevej 362, Kalvslund-Grindsted, fra  \r\n\r\n hovedlandevej 301, Esbjerg-Kolding, vest for Holsted, til Lintrup, nord for  \r\n\r\n Holsted. </P>  \r\n\r\n<P>3) En vejstrækning fra den i § 1 nævnte hovedlandevej ved Lejrskov til  \r\n\r\n hovedlandevej 301, Esbjerg-Kolding, syd for Lejrskov. </P>  \r\n\r\n<P>§ 3. Ministeren bemyndiges til at nedlægge følgende vejstrækninger som  \r\n\r\n hovedlandeveje: </P>  \r\n\r\n<P>1) Hovedlandevej 301, Esbjerg-Kolding, for så vidt angår strækningerne:  \r\n\r\n</P>  \r\n\r\n<P>a) fra hovedlandevej 327, Esbjerg-Kærgaard, til hovedlandevej 332,  \r\n\r\n Varde-Ribe, </P>  \r\n\r\n<P>b)fra hovedlandevej 337, Korskro-Grindsted-Give, til tilslutningen af den  \r\n\r\n i § 2, stk. 2, nævnte forlægning af hovedlandevej 362, Kalvslund-Grindsted,  \r\n\r\n vest for Holsted, </P>  \r\n\r\n<P>c)fra hovedlandevej 362, Kalvslund-Grindsted i Holsted, til hovedlandevej  \r\n\r\n 361, Andst-Ribe, sydøst for Vejen og </P>  \r\n\r\n<P>d)fra den i § 2, stk. 3, nævnte vejstræknings tilslutning til  \r\n\r\n hovedlandevej 301, Esbjerg-Kolding syd for Lejrskov, til den i § 1 nævnte  \r\n\r\n hovedlandevej, syd for Asbøl. </P>  \r\n\r\n<P>2) Hovedlandevej 362, Kalvslund-Grindsted, for så vidt angår strækningen  \r\n\r\n fra hovedlandevej 301, Esbjerg-Kolding, til tilslutningen af den i § 2, stk.  \r\n\r\n 2, nævnte forlægning af hovedlandevej 362 ved Lintrup. </P>  \r\n\r\n<P>Bemærkninger til lovforslaget </P>  \r\n\r\n<P>I henhold til § 14, stk. 1, i lov om offentlige veje, jf.  \r\n\r\n lovbekendtgørelse nr. 368 af 6. august 1985, bestemmes det ved særlig lov,  \r\n\r\n hvilke offentlige veje der skal være hovedlandeveje, og hvilke nye  \r\n\r\n hovedlandeveje der skal anlægges. Nedlæggelse af offentlige veje som  \r\n\r\n hovedlandeveje sker ligeledes ved lov. </P>  \r\n\r\n<P>Anlæg af motorvejsstrækningen Esbjerg-Kolding, jf. forslagets § 1 og § 2  \r\n\r\n (bilag 1). </P>  \r\n\r\n<P>Projektet for denne motorvejsstrækning er udført i henhold til § 3 i lov  \r\n\r\n nr. 225 af 22. april 1987 om visse hovedlandevejsstrækninger. </P>  \r\n\r\n<P>Projektet er resultatet af de med hjemmel i denne lov gennemførte  \r\n\r\n undersøgelser af vejstandard og linjeføring under hensyn til den  \r\n\r\n indskrænkning af interesseområdet for den planlagte vejforbindelse, der blev  \r\n\r\n vedtaget under folketingets behandling af det pågældende lovforslag.  \r\n\r\n Undersøgelserne er udført af Vejdirektoratet i samarbejde med Ribe  \r\n\r\n Amtskommune. </P>  \r\n\r\n<P>Der er i undersøgelserne indgået dels etablering af en 4-sporet motorvej  \r\n\r\n straks, dels en trinvis løsning med 2-sporet motortrafikvej (8 m kørebane) i  \r\n\r\n første trin forberedt for senere udbygning til 4-sporet motorvej.  \r\n\r\n Undersøgelserne viser, at denne motortrafikvejsløsning allerede i åbningsåret  \r\n\r\n har et utilstrækkeligt serviceniveau. </P>  \r\n\r\n<P>Der har herefter været rejst spørgsmål, om ikke en såkaldt bred 2-sporet  \r\n\r\n motortrafikvej (11 m kørebane) ville være tilstrækkelig som første trin af en  \r\n\r\n senere motorvej. Det ligger her klart, at en sådan motortrafikvej i  \r\n\r\n åbningsåret og en række år herefter vil have tilstrækkelig kapacitet til en  \r\n\r\n tilfredsstillende afvikling af trafikken. På den anden side svarer de  \r\n\r\n forventede trafiktal på en motorvej her til de forventede trafiktal på  \r\n\r\n motorvejen mellem Århus og Aalborg på lange strækninger. Hertil kommer, at  \r\n\r\n der i de senere år har været en kraftigere erhvervsudvikling i Vestjylland  \r\n\r\n end i den øvrige del af landet. Hvis denne udvikling fortsætter, vil  \r\n\r\n kapaciteten på selv en bred, 2-sporet motortrafikvej hurtigt kunne blive  \r\n\r\n utilfredsstillende. På denne baggrund foreslås det at anlægge motorvej  \r\n\r\n straks. </P>  \r\n\r\n<P>Forslaget omfatter anlæg af ca. 60 km motorvej fra et punkt nord for  \r\n\r\n Esbjerg, sydøst for Tarp, til den eksisterende motorvej, hovedlandevej 50,  \r\n\r\n Frøslev-Kolding, vest for Kolding, i det nuværende tilslutningsanlæg mellem  \r\n\r\n motorvejen og hovedlandevej 301, Esbjerg-Kolding, samt anlæg af ca. 6 km  \r\n\r\n hovedlandevej, Højdevej, fra motorvejsstrækningens begyndelsespunkt til  \r\n\r\n hovedlandevej 327, Esbjerg-Kærgaard, øst for Gammelby. </P>  \r\n\r\n<P>Fra Asbøl, nordøst for Lunderskov, til motorvejen ved Kolding, ca. 5 km,  \r\n\r\n består anlægget af en udvidelse til 4-sporet motorvej af den eksisterende  \r\n\r\n hovedlandevej 301, der er udført som 2-sporet motortrafikvej. </P>  \r\n\r\n<P>Under hensyn til etablering af et tilslutningsanlæg ved Holsted omfatter  \r\n\r\n forslaget desuden en ca. 3 km lang forlægning af hovedlandevej 362,  \r\n\r\n Kalvslund-Grindsted, fra den eksisterende hovedlandevej 301, vest for  \r\n\r\n Holsted, til Lintrup, nord for Holsted. </P>  \r\n\r\n<P>Endelig omfatter forslaget anlæg af ca. 1 km hovedlandevej syd for  \r\n\r\n Lejrskov som forbindelse mellem den foreslåede motorvej og den nuværende  \r\n\r\n hovedlandevej 301, Esbjerg-Kolding, som fra tilslutningen af hovedlandevej  \r\n\r\n 361, sydøst for Vejen, til et punkt syd for Lejrskov ved forslaget bliver en  \r\n\r\n fortsættelse af hovedlandevej 361, Andst-Ribe. </P>  \r\n\r\n<P>Det foreslåede anlæg afløser den nuværende hovedlandevej 301,  \r\n\r\n Esbjerg-Kolding, i hele dens længde, med undtagelse af 2 korte delstrækninger  \r\n\r\n ved Korskroen og Holsted og den ovenfor nævnte delstrækning fra sydøst for  \r\n\r\n Vejen til syd for Lejrskov. </P>  \r\n\r\n<P>Den nuværende hovedlandevejsstrækning har en stærkt varierende standard.  \r\n\r\n Dens vestligste del forløber i Esbjergs byområde, og strækningen frem til  \r\n\r\n Asbøl, ca. 5 km vest for motorvejen ved Kolding, går gennem en række mindre  \r\n\r\n bysamfund i Andrup, Skast, Grimstrup, Endrup, Holsted, Vejen og Store Andst,  \r\n\r\n ligesom den i øvrigt er præget af randbebyggelse. Den nuværende hovedlandevej  \r\n\r\n indeholder mange delstrækninger med dårlige kurveforhold, såvel i linjeføring  \r\n\r\n som i længdeprofil med deraf følgende manglende oversigt. Vejen er desuden  \r\n\r\n karakteriseret ved mange vejkryds og adgange til ejendomme og  \r\n\r\n landbrugsarealer. På lange strækninger må den nuværende hovedlandevej  \r\n\r\n betegnes som utidssvarende i forhold til dens trafikbelastning og dens  \r\n\r\n funktion som landsdelsforbindelse og Europavej. </P>  \r\n\r\n<P>Enkelte delstrækninger er ombygget i 60'erne og 70'erne. Det gælder en ca.  \r\n\r\n 5 km lang strækning nord om Nørre Vejrup og en ca. 4 km lang strækning gennem  \r\n\r\n Holsted, og disse strækninger har en væsentlig højere standard end  \r\n\r\n hovedlandevejen i øvrigt frem til Asbøl. </P>  \r\n\r\n<P>Fra Asbøl til motorvejen ved Kolding blev den tidligere hovedlandevej i  \r\n\r\n 70'erne forlagt til en ca. 5 km lang 2-sporet motortrafikvej, der er  \r\n\r\n facadeløs og med alle skæringer ude af niveau. </P>  \r\n\r\n<P>Årsdøgntrafikken på den eksisterende hovedlandevej 301 varierer fra ca.  \r\n\r\n 5.400 til ca. 9.000 køretøjer (trafikniveau 87) over de enkelte  \r\n\r\n delstrækninger. De største trafikbelastninger findes - ud over i Esbjergs  \r\n\r\n byområde - på strækningerne fra Esbjerg til Korskroen og fra Vejen til  \r\n\r\n Kolding. De mindst trafikbelastede strækninger ligger mellem Korskroen og  \r\n\r\n Nørre Vejrup og mellem Holsted og Brørup. </P>  \r\n\r\n<P>Den forventede årsdøgntrafik på den foreslåede vejforbindelse ligger i  \r\n\r\n 1996, hvor den eller de første delstrækninger påregnes at være åbnet for  \r\n\r\n trafik, mellem ca. 7.000 og 12.000 køretøjer med en fordeling over  \r\n\r\n delstrækningerne, der svarer til fordelingen i 1986 på den nuværende  \r\n\r\n hovedlandevej. Den tilbageværende årsdøgntrafik på den afløste hovedlandevej  \r\n\r\n påregnes at blive fra ca. 500 til ca. 1.600 køretøjer. </P>  \r\n\r\n<P>På Højdevej forventes en årsdøgntrafik i 1996 på fra ca. 6.000 til 11.000  \r\n\r\n køretøjer på de enkelte delstrækninger mellem de planlagte niveaukryds. </P>  \r\n\r\n<P>Anlægget af den foreslåede hovedlandevejsforbindelse fra Esbjerg til  \r\n\r\n Kolding forventes at reducere antallet af uheld med personskade i åbningsåret  \r\n\r\n for den samlede strækning 1998 med ca. 26. </P>  \r\n\r\n<P>Fra vejanlæggets begyndelsespunkt sydøst for Tarp forløber linjeføringen  \r\n\r\n parallelt med Esbjerg Lufthavns sydlige grænse i en afstand af ca. 400 m og  \r\n\r\n skærer hovedlandevej 332, Varde-Ribe, ca. 900 m syd for det nuværende  \r\n\r\n Korskrokryds. Linjen er derfra placeret omtrent midt mellem den nuværende  \r\n\r\n hovedlandevej og Bramming. Linjeføringen går nord om Holsted i en afstand af  \r\n\r\n ca. 1.5 km fra den eksisterende hovedlandevej, som den derefter føres  \r\n\r\n parallelt med nord for i en afstand af 0.5-1.0 km. </P>  \r\n\r\n<P>Brørup passeres ca. 0.7 km nord for krydset Brørup Korsvej. </P>  \r\n\r\n<P>Linjen forløber nord om Estrup Skov, mellem denne og Vejen Mose, i en  \r\n\r\n afstand af ca. 700 m fra herregården Estrup. </P>  \r\n\r\n<P>Ved Vejen er linjeføringen placeret ca. 500 m fra den nærmestliggende,  \r\n\r\n samlede bebyggelse i Vejen by og er ført syd om Revsing Plantage, hvorefter  \r\n\r\n den går nord om Gamst og Gejsing og syd om Lejrskov til forbindelse med den  \r\n\r\n nuværende hovedlandevej ved Asbøl. </P>  \r\n\r\n<P>Højdevejs linjeføring udgår fra motorvejens begyndelsespunkt og forløber  \r\n\r\n mod syd til hovedlandevej 327, Esbjerg-Kærgaard, Darumvej, ca. 1.2 km øst for  \r\n\r\n indmundingen af den nuværende hovedlandevej 301. Højdevej er placeret under  \r\n\r\n størst mulige hensyn til eksisterende og planlagt bymæssig bebyggelse og  \r\n\r\n rekreative arealer. Den mindste afstand til nuværende bebyggelse er ca. 200  \r\n\r\n m. </P>  \r\n\r\n<P>Motorvejsstrækningen forudsættes anlagt som 4-sporet motorvej med belagte  \r\n\r\n nødspor og med en kronebredde på 26 m. </P>  \r\n\r\n<P>Højdevej forudsættes anlagt som 4-sporet hovedlandevej med en kronebredde  \r\n\r\n på 26 m og udlagt som facadeløs motortrafikvej med enkelte niveaukryds. </P>  \r\n\r\n<P>Projektet indebærer omlægning, forlægning eller regulering af et  \r\n\r\n betydeligt antal skærende veje ud over anlæg af de tidligere omtalte  \r\n\r\n hovedlandevejsstrækninger ved Holsted og Lejrskov. </P>  \r\n\r\n<P>Det bemærkes, at udformningen af tilslutningen af Højdevej til  \r\n\r\n hovedlandevej 327, Esbjerg-Kærgaard, Darumvej, vil blive undersøgt nærmere  \r\n\r\n ved den videre projektering, bl.a. under hensyn til en eventuel senere  \r\n\r\n forlægning af den pågældende hovedlandevej mod syd. </P>  \r\n\r\n<P>Projektet omfatter etablering af følgende tilslutningsanlæg: </P>  \r\n\r\n<P>Ved motorvejens begyndelsespunkt udføres et anlæg, der etablerer  \r\n\r\n forbindelse mellem motorvejen, Højdevej og en forlægning af landevej 539,  \r\n\r\n Tarphagevej, Vestkystvej, der er anlagt som 2-sporet motortrafikvej. </P>  \r\n\r\n<P>Forbindelsesanlægget skal udformes under hensyn til en eventuel, senere  \r\n\r\n tilslutning af en forlægning af hovedlandevej 336, Varde-Esbjerg. </P>  \r\n\r\n<P>Syd for Korskroen ved skæring med hovedlandevej 332, Varde-Ribe. </P>  \r\n\r\n<P>Nord for Bramming ved kommunevej 1, Bramming Kommune, Størsbølvej. </P>  \r\n\r\n<P>Øst for Nørre Vejrup ved skæring med den nuværende hovedlandevej 301,  \r\n\r\n Esbjerg-Kolding. </P>  \r\n\r\n<P>Nord for Holsted ved skæring med den foreslåede forlægning af  \r\n\r\n hovedlandevej 362, Kalvslund-Grindsted. </P>  \r\n\r\n<P>Nord for Brørup ved skæring med landevej 507, Vester Torsted-Foldingbro.  \r\n\r\n</P>  \r\n\r\n<P>Nord for Vejen ved skæring med landevej 532, Asbo-Skodborghus. </P>  \r\n\r\n<P>Nordøst for Vejen et halvt, østvendt anlæg ved skæring med landevej 546,  \r\n\r\n Gestenvejen. </P>  \r\n\r\n<P>Nordvest for Lunderskov ved skæring med landevej 520, Lunderskov-Hejnsvig.  \r\n\r\n</P>  \r\n\r\n<P>Syd for Lejrskov et halvt, østvendt anlæg ved skæring med kommunevej 114,  \r\n\r\n Lunderskov Kommune, Lejrskovvej. </P>  \r\n\r\n<P>En ombygning af det eksisterende anlæg ved skæring med motorvejen,  \r\n\r\n hovedlandevej 50, Frøslev-Kolding. </P>  \r\n\r\n<P>Det bemærkes, at det ved den videre projektering kan vise sig  \r\n\r\n hensigtsmæssigt at ændre tilslutningsanlæggenes antal, placering og  \r\n\r\n udformning. </P>  \r\n\r\n<P>Det samlede anlæg vil blive udført i trafikalt tilfredsstillende etaper.  \r\n\r\n Dette er hensigtsmæssigt ud fra trafik- og anlægsøkonomiske samt  \r\n\r\n administrative synspunkter. Etapegrænserne vil blive placeret ved  \r\n\r\n motorvejslinjens skæringspunkter med det overordnede vejnet. En prioriteret  \r\n\r\n planlægning af en etapevis udbygning af motorvejsanlægget foreligger endnu  \r\n\r\n ikke, da den må baseres på nøjere undersøgelser og på forhandlinger med de  \r\n\r\n lokale myndigheder. </P>  \r\n\r\n<P>Forslaget har været forelagt Ribe Amtsråd, Vejle Amtsråd, Esbjerg og  \r\n\r\n Kolding Byråd, kommunalbestyrelserne i Helle, Bramming, Holsted, Brørup,  \r\n\r\n Vejen og Lunderskov kommuner samt Miljøministeriet og Landbrugsministeriet  \r\n\r\n til udtalelse. </P>  \r\n\r\n<P>Ribe Amtsråd tilslutter sig forslaget og henstiller indtrængende, at den  \r\n\r\n foreslåede investeringstidsplan gennemføres. Amtsrådet ønsker færdiggørelsen  \r\n\r\n i etaper gennemført således, at motorvejen først færdiggøres, hvor den  \r\n\r\n nuværende vej er dårligst, og at der sikres den bedst mulige fremkommelighed  \r\n\r\n på strækningen som helhed i 1996, når den faste bilforbindelse over Store  \r\n\r\n Bælt åbner. Disse hensyn vil selvsagt indgå i arbejdstilrettelæggelsen. </P>  \r\n\r\n<P>Vejle Amtsråd anbefaler forslaget, idet amtsrådet forudsætter, at den  \r\n\r\n strækning af den nuværende hovedlandevej syd for Lejrskov, som  \r\n\r\n nedklassificeres, forbindes med kommunevejen Esbjergvej fra Asbøl til  \r\n\r\n Kolding. En sådan forbindelse indgår i projektet. </P>  \r\n\r\n<P>Amtsrådet forudsætter endvidere at få lejlighed til en mere konkret  \r\n\r\n stillingtagen til detaljer i projektet i projekteringsfasen, hvilket vil ske  \r\n\r\n som det er sædvanlig praksis. </P>  \r\n\r\n<P>Yderligere forventer amtsrådet at skulle medvirke ved anlægget af de  \r\n\r\n hovedlandevejsstrækninger, der ikke er motorveje. Det drejer sig om den 500 m  \r\n\r\n lange vejstrækning syd for Lejrskov, der er nævnt i lovforslagets § 2, punkt  \r\n\r\n 3. Efter sædvanlig praksis omfattes dette anlæg af motorvejsprojektet og  \r\n\r\n projekteres og udføres ved Vejdirektoratets foranstaltning, men som ovenfor  \r\n\r\n anført i et samarbejde med amtsrådet. </P>  \r\n\r\n<P>Amtsrådet ser helst, at motorvejens krydsning af Åkjær Ådal udføres som  \r\n\r\n broanlæg. Dette spørgsmål vil i det videre projekteringsarbejde blive drøftet  \r\n\r\n med de to amtsråd og Skov- og Naturstyrelsen, der er af samme opfattelse som  \r\n\r\n Vejle Amtsråd. I det projekt, der ligger til grund for lovforslaget, er der  \r\n\r\n regnet med en dæmning med et broanlæg for åen. Broanlægget er som normalt  \r\n\r\n udført i en bredde, som tillader passage for såvel mennesker som dyr. </P>  \r\n\r\n<P>Endelig peger amtsrådet på råstofforekomster i vejlinien. Dette spørgsmål  \r\n\r\n vil blive nærmere drøftet med amtsrådet under den videre projektering. </P>  \r\n\r\n<P>Esbjerg Byråd udtrykker tilfredshed med forslaget, ligesom Kolding Byråd  \r\n\r\n tilslutter sig forslaget. Det samme gør Helle og Lunderskov  \r\n\r\n Kommunalbestyrelser samt Bramming, Holsted og Brørup Byråd. </P>  \r\n\r\n<P>Vejen Byråd er ligeledes positivt indstillet over for forslaget. Byrådet  \r\n\r\n forudsætter, at der udføres en mindre forlægning af landevej 532,  \r\n\r\n Asbo-Skodborghus, således at Asbovej tilsluttes den nuværende hovedlandevej  \r\n\r\n 301 ud for kommunevejen Boulevarden i Vejen bys vestside. Forlægningen er  \r\n\r\n indeholdt i motorvejsprojektet. </P>  \r\n\r\n<P>Byrådet foreslår endvidere, at tilslutningsanlægget for landevej 546,  \r\n\r\n Gestenvej, udformes således, at en påtænkt forlægning af landevej 361 øst om  \r\n\r\n Vejen By senere kan tilsluttes i samme punkt. Også dette imødekommes i  \r\n\r\n motorvejsprojektet. </P>  \r\n\r\n<P>Miljøministeriet tilslutter sig lovforslaget. </P>  \r\n\r\n<P>Landbrugsministeriet har ikke bemærkninger til lovforslaget, idet det  \r\n\r\n forudsætter, at jordfordelingskontoret på sædvanlig måde bliver inddraget i  \r\n\r\n det videre projekteringsarbejde. </P>  \r\n\r\n<P>Overslagssummen for det samlede anlæg incl. udgifter til arealerhvervelse,  \r\n\r\n projektering, tilsyn og administration, men excl. moms, andrager 1.055 mio.  \r\n\r\n kr. i prisniveau januar 1988. </P>  \r\n\r\n<P>Udgifterne excl. moms, projekterings-, tilsyns- og administrationsudgifter  \r\n\r\n andrager 960 mio. kr. </P>  \r\n\r\n<P>Udgiftsforløbet er kun i ringe grad afhængigt af etapeopdelingen og  \r\n\r\n rækkefølgen i udførelsen af de enkelte etaper. Udgiften påregnes at fordele  \r\n\r\n sig således: </P>  \r\n\r\n<PRE>  \r\n\r\n -----------------------  \r\n\r\n Finansår    Mio. kr.  \r\n\r\n -----------------------  \r\n\r\n 1991         40  \r\n\r\n 1992         80  \r\n\r\n 1993        150  \r\n\r\n 1994        190  \r\n\r\n 1995        205  \r\n\r\n 1996        125  \r\n\r\n 1997        100  \r\n\r\n 1998         70  \r\n\r\n</PRE>  \r\n\r\n<P>Vejanlægget forventes i sin helhed åbnet i 1998. </P>  \r\n\r\n<P>Som konsekvens af bestemmelsen i lovforslagets § 1 og § 2 er i forslagets  \r\n\r\n § 3 medtaget bestemmelse om nedklassificering dels af hovedlandevej 301,  \r\n\r\n Esbjerg-Kolding, undtagen delstrækninger ved Korskroen og Holsted (der af  \r\n\r\n hensyn til kontinuiteten i hovedlandevejsnettet må opretholdes som  \r\n\r\n hovedlandeveje) og undtagen delstrækningen fra sydøst for Vejen til syd for  \r\n\r\n Lejrskov (som fortsat vil være en del af hovedlandevejsforbindelsen fra  \r\n\r\n Kolding til Ribe), dels af en delstrækning af hovedlandevej 362,  \r\n\r\n Kalvslund-Grindsted, der afløses af den foreslåede forlægning ved Holsted.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/06/1989"
        },
        {
            "displayName": "Accession",
            "displayValue": "198812K00171"
        },
        {
            "displayName": "Entydig dokumentidentifikation",
            "displayValue": "CL004294"
        },
        {
            "displayName": "Dato for førstegangsindlæggelse",
            "displayValue": "09/06/1989"
        },
        {
            "displayName": "Dato for indlæggelse",
            "displayValue": "09/06/1989"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "171"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}