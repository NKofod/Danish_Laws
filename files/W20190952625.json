{
    "id": 209499,
    "title": "Pressenævnets kendelse i sag nr. 2019-80-0238",
    "documentTypeId": "240",
    "isSagsforlobPeriodValid": true,
    "shortName": "KEN nr 9526 af 18/06/2019",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2019-80-0238</p>\r\n<div class=\"Resume\">\r\n   <p class=\"TekstGenerel\">JydskeVestkysten får ikke kritik for brug af anonymt læserbrev</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En kommune klagede til Pressenævnet over JydskeVestkystens omtale i december 2018 af en omstridt vejsag, herunder en udvalgsformands rolle i sagen. Kommunen klagede over, at artiklen gengav et læserbrev fra en anonym borger, og at JydskeVestkysten ikke havde udvist tilstrækkelig kildekritik over for den anonyme borger. Kommunen klagede også over, at artiklen ikke indeholdt en oplysning om, at udvalgsformanden havde afvist at kommentere artiklens indhold. Da udsagnene i læserbrevet var udtryk for den anonyme borgers subjektive holdning til udvalgsformandens rolle i kommunen, der var sket forelæggelse, og JydskeVestkysten efterfølgende har bragt en beklagelse med udvalgsformandens kommentar, fandt nævnet efter en samlet vurdering ikke grundlag for at udtale kritik.</p>\r\n</div>\r\n<p>[Klager] har klaget til Pressenævnet over artiklen <span class=\"Italic\">”En strid om ord på Skovgårdsvej”</span> bragt af JydskeVestkysten den 7. december 2018 på jv.dk og den 8. december 2018 i Vejen-sektionen i den trykte udgave, idet de mener, at god presseskik er tilsidesat.</p>\r\n<p>\r\n</p>\r\n<p>[Klager] har klaget over JydskeVestkystens brug af en anonym kilde, samt at udvalgsformand [Udvalgsformanden]s svar til artiklen ikke blev bragt i samme artikel.</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">1 Sagsfremstilling</span>\r\n</p>\r\n<p>\r\n   <span class=\"Italic\">Den påklagede artikel</span>\r\n</p>\r\n<p>JydskeVestkysten bragte den 7. december 2018 og den 8. december 2018 artiklen <span class=\"Italic\">”En strid om ord på Skovgårdsvej”</span> på henholdsvis jv.dk og i den trykte udgave af JydskeVestkysten. Artiklen har følgende underrubrik:</p>\r\n<p>\r\n</p>\r\n<p>”Gårdejer [Gårdejeren] finder det utilstedeligt, at udvalgsformand [Udvalgsformanden] beskylder ham for bare at vil i pressen. [Udvalgsformanden] afviser kritikken. ”</p>\r\n<p>\r\n</p>\r\n<p>Over artiklens overskrift er indsat et billede. På billedet ses seks personer stående på en vej, hvoraf fire af personerne er iført orange veste. På billedet ses endvidere fire biler. Billedet er ledsaget af følgende tekst:</p>\r\n<p>\r\n</p>\r\n<p>”Udvalgsformand [Udvalgsformanden] (tv) kritiseres nu af gårdejer [Gårdejeren] (th) for med sine bemærkninger ved åstedsforretningen om pressen at have overtrådt sin rolle som netop udvalgsformand. Det afviser [Udvalgsformanden] blankt. ”</p>\r\n<p>\r\n</p>\r\n<p>Af artiklen fremgår følgende:</p>\r\n<p>\r\n</p>\r\n<p>”VEJEN: Striden om den ulovlige Skovgårdsvej i Vejen går nu fra juridiske tovtrækkeri på højeste plan til også at handle om en udvalgsformands rolle.</p>\r\n<p>- Du er jo ude efter at blive eksponeret i pressen, sagde formand for [Klager]s ekspropriationsudvalg [Udvalgsformanden] (V) to gange til gårdejer [Gårdejeren], mens de ved åstedsforretningen torsdag morgen diskuterede, om pressen måtte deltage i besigtigelsen - en strid som gårdejeren i øvrigt vandt, fordi det er slået fast, at jorden, hvor vejen ulovligt at anlagt, er hans.</p>\r\n<p>[Udvalgsformanden]s udtalelse har fået [Gårdejeren] op i det røde felt.</p>\r\n<p>- For det første er det sagen om vejen fuldstændig uvedkommende, om pressen interesserer sig for den eller ej. For det andet er det en uartighed at sige sådan for en udvalgsformand, mener [Gårdejeren].</p>\r\n<p>- [Udvalgsformanden] har jo fuldstændig misforstået sin rolle som byrådsmedlem og udvalgsformand, når han ikke forstår, at han jo også er udvalgsformand for mig som ejer af et landbrug i [Klager]. Han er i en dobbeltrolle, men varetager kun [Klager]s interesse. Det er jo ynkeligt, for han er vel i sin tid gået ind i politik for at varetage netop borgernes interesser - og ikke [Klager]s. Han er endt som en embedsmand, og det er trist for demokratiet.</p>\r\n<p>- Og så er det jo en flabethed i al almindelighed at sige sådan i en forhandling. Havde det være en af mine medarbejdere, som sagde sådan til en af vores forretningsforbindelser, så havde han fået en voldsom røffel, men det kan man vel ikke forvente i [Byrådet], siger [Gårdejeren].</p>\r\n<p>\r\n   <span class=\"Italic\">Ikke noget at komme efter</span>\r\n</p>\r\n<p>[Udvalgsformanden] mener ikke, han har overtrådt sin opgave som udvalgsformand med udtalelsen.</p>\r\n<p>- Det er jo netop en stor del af sagen, at [Gårdejeren] fører sin sag i pressen. Det var bare det, jeg påpegede, siger [Udvalgsformanden].</p>\r\n<p>En borger, som insisterer på at være anonym, har skrevet til [Udvalgsformanden] og [Klager] og sendt en kopi til JV. Han skriver bl.a.:</p>\r\n<p>”Ligeledes er det en helt utilstedelig kommentar, som du er citeret for i JV. Jeg ville nok straks have bedt min advokat anlægge injuriesag mod dig. Du forstår åbenlyst slet ikke din rolle som offentlighedsperson. Du har som offentlighedsperson absolut ingen ret til nedladende udtalelser mod borgere, som tillader sig at være uenige med dig. Og som i øvrigt har juraen på deres side. Du er stærkt uprofessionel.</p>\r\n<p>Det er lidt ærgerligt for [Klager], at du ikke kan beherske dig og opføre dig anstændigt, og som Folketingets Ombudsmands retningslinjer foreskriver. Jeg foreslår borgmesteren at finde en mere kvalificeret person til din stilling. For [Klager]s omdømmes skyld”. ”</p>\r\n<p>\r\n</p>\r\n<p>Til artiklen er indsat yderligere et billede. På billedes ses et gult skilt med påskriften ”Skovgårdsvej spærret”, og bag skiltet ses et afspærringshegn. På billedet ses endvidere 16 personer, hvoraf ti af personerne er iført orange veste. Billedet er ledsaget af følgende tekst:</p>\r\n<p>\r\n</p>\r\n<p>”Åstedsforretningen på Skovgårdsvej, som [Klager] vil have lovliggjort med en ny ekspropriation, samlede ikke kun et pænt opbud af embedsmænd, politikere og lodsejere. Der var også det sædvanlige fremmøde af pressen foruden to helt almindelige borgere. ”</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Efter offentliggørelsen</span>\r\n</p>\r\n<p>JydskeVestkysten har den 10. januar 2019 bragt følgende beklagelse til den påklagede artikel på jv.dk:</p>\r\n<p>\r\n</p>\r\n<p>”Tilføjelse, 10. januar: Vi har i slutningen af artiklen tilføjet, at [Udvalgsformanden] ikke ønsker at kommentere kritikken fra brevskriveren. Den oplysning var ved en fejl blevet udeladt.</p>\r\n<p>Chefredaktionen.</p>\r\n<p>[…]</p>\r\n<p>[Udvalgsformanden] har ikke ønsket at kommentere kritikken fra afsenderen af mailen. ”</p>\r\n<p>\r\n</p>\r\n<p>JydskeVestkysten har den 11. januar 2019 bragt beklagelsen <span class=\"Italic\">”JV beklager” </span>i den trykte udgave af JydskeVestkysten. Af beklagelsen fremgår følgende:</p>\r\n<p>\r\n</p>\r\n<p>”BEKLAGELSE: Den 8. december bragte JydskeVestkysten på forsiden af Vejen-sektionen artiklen ”En strid om ord på Skovgårdsvej”, som vi afslutter med en kritik fra en anonym kilde rettet mod udvalgsformand [Udvalgsformanden].</p>\r\n<p>Han ønskede over for JydskeVestkysten ikke at kommentere kritikken. Det undlod vi ved en fejl af fortælle i artiklen, hvilket vi beklager.</p>\r\n<p>Chefredaktionen. ”</p>\r\n<p>\r\n</p>\r\n<p>\r\n</p>\r\n<p>[Klager]s klage er modtaget den 14. december 2018 i Pressenævnet.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2 Parternes synspunkter</span>\r\n</p>\r\n<p>\r\n   <span class=\"Bold\">2.1 [Klager]s synspunkter</span>\r\n</p>\r\n<p>\r\n   <span class=\"Italic\">Kildekritik – Den anonyme kilde</span>\r\n</p>\r\n<p>[Klager] har anført, at JydskeVestkysten har anvendt et anonymt debatindlæg i artiklen, og at det er meget svært at se begrundelsen for at lade kilden være anonym. Som læser har man ingen mulighed for at vide, om det, kilden siger, er korrekt, da kildens udsagn ikke er efterprøvet. Det er uigennemskueligt, hvilke motiver kilden har, og der er ingen grund til, at kilden skal være anonym. Kilden har ikke nogen åbenlys og oplagt interesse i sagen, og kildens kritik kommer til at stå fuldstændigt uimodsagt. Det forekommer oplagt, at et medie må citere, herunder fra indsendte breve, men i denne sag er brevet blot klippet ind, uden at det i øvrigt står klart, om det er avisens holdning, eller om der refereres, hvad andre mener. Det er [Klager]s opfattelse, at punkt A. 1 og A. 2 i de vejledende presseetiske regler er overtrådt. Her gengives et anonymt brev uden nærmere research, herunder hvilken relevans Folketingets Ombudsmands retningslinjer har for denne sag.</p>\r\n<p>\r\n</p>\r\n<p>Reglerne for god presseskik forholder sig, som JydskeVestkysten anviser, ganske rigtigt ikke til anonyme kilder, men reglerne forholder sig til kildekritik, og den har været ikke eksisterende i dette tilfælde. Når kildens identitet forbliver ukendt, er det helt ugennemsigtigt, hvad kildens rolle er. Det er heller ikke gennemskueligt, hvilken – hvis nogen – part, kilden har i sagen. Om kilden er ekspert eller part i sagen fremgår ikke. Med anvendelsen af en anonym kilde er der ikke udvist den nødvendige kildekritik i denne sag. Det forhold, at JydskeVestkysten ikke mener, at kilden har en personlig interesse i sagen eller er skadevoldende, er JydskeVestkystens holdning, og er ikke nødvendigvis fakta. JydskeVestkysten fremfører efter [Klager]s mening ikke et eneste godt argument for, at kilden skal være anonym.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Angreb og svar</span>\r\n</p>\r\n<p>[Klager] har anført, at det burde have fremgået af den påklagede artikel, at den indeholdte kritik var blevet forelagt udvalgsformand [Udvalgsformanden].</p>\r\n<p>\r\n</p>\r\n<p>Den anonyme borger, som er citeret i artiklen, har lov til at være utilfreds med udvalgsformand [Udvalgsformanden] og til at give udtryk herfor. Når kritikken bringes som del af en artikel, bør den imidlertid forelægges, jf. punkt A. 3 i de vejledende presseetiske regler.</p>\r\n<p>\r\n</p>\r\n<p>I de grundlæggende synspunkter til de vejledende presseetiske regler fremgår følgende:</p>\r\n<p>\r\n</p>\r\n<p>”Under brug på god presseskik henhører også hindring af berettiget offentliggørelse af informationer af væsentlig betydning for offentligheden, samt eftergivenhed over for udenforståendes krav om indflydelse på mediernes indhold, hvis eftergivenheden kan medføre tvivl om mediernes frie og uafhængige stilling. ”</p>\r\n<p>\r\n</p>\r\n<p>Det er en hindring af berettiget offentliggørelse af informationer, når JydskeVestkysten i artiklen ikke nævner, at kritikken er blevet forelagt udvalgsformanden. Desuden kan det ikke udelukkes, at der med anvendelsen af den anonyme kilde er sket eftergivenhed over for udenforståendes krav om indflydelse på mediernes indhold.</p>\r\n<p>\r\n</p>\r\n<p>Det forhold, at JydskeVestkysten efter offentliggørelsen af artiklen har bragt en rettelse/beklagelse herom, er ikke et argument. Det kunne få den konsekvens, at man som medie kan skrive, hvad man vil, hvis man blot efterfølgende bringer en beklagelse. Reglerne for god presseskik er overtrådt, uanset om der er beklaget eller ej.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2.2.</span> <span class=\"Bold\">JydskeVestkystens synspunkter</span></p>\r\n<p>\r\n   <span class=\"Italic\">Kildekritik – Den anonyme kilde</span>\r\n</p>\r\n<p>JydskeVestkysten har anført, at det fremstår klart i artiklen, at den sidste del af teksten er kritik fremført af den anonyme kilde, idet følgende fremgår <span class=\"Italic\">”Han skriver bl.a:”</span>, hvorefter citatet følger i citationstegn. Det gengivne brev kan således på ingen måde opfattes som JydskeVestkystens holdning.</p>\r\n<p>\r\n</p>\r\n<p>Den anonyme kildes identitet er redaktionen bekendt, og vedkommende har også skrevet sit navn og stillingsbetegnelse i sin mail sendt til borgmester [Borgmesteren] og udvalgsformand [Udvalgsformanden]. Det er redaktionens sikre vurdering, at kilden ikke har en personlig interesse i sagen eller en skadevoldende hensigt, men som borger har en holdning til en sag af overordentlig stor offentlig interesse i lokalsamfundet og i øvrigt også i de nationale medier. JydskeVestkysten har i øvrigt understreget, at de presseetiske regler ikke forholder sig til brugen af anonyme kilder.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Angreb og svar</span>\r\n</p>\r\n<p>JydskeVestkysten har anført, at de efter modtagelsen af klagen fra [Klager] har bragt en beklagelse i JydskeVestkystens trykte avis og på jv.dk om, at [Udvalgsformanden] ikke ønskede at kommentere kritikken, hvilket JydskeVestkysten ved en fejl undlod at oplyse i den påklagede artikel. Chefredaktionen har beklageligvis ikke været opmærksom på denne fejl, før de modtog klagen indsendt til Pressenævnet. Det er dog ikke en overtrædelse af punkt A. 3 i de vejledende regler for god presseskik, som alene forpligter mediet at forelægge kritik for den kritiserede, men ikke til at offentliggøre, at den kritiserede afviser tilbuddet om at kommentere kritikken.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">3 Pressenævnets begrundelse og afgørelse</span>:</p>\r\n<p>I sagens behandling har følgende nævnsmedlemmer deltaget:</p>\r\n<p>Jesper Rothe, Jørn Mikkelsen, Lars Lindskov og John Meinert Jacobsen.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">God presseskik</span>\r\n</p>\r\n<p>\r\n   <span class=\"Italic\">Kildekritik – Den anonyme kilde</span>\r\n</p>\r\n<p>[Klager] har klaget over JydskeVestkystens brug af en anonym kilde, herunder at JydskeVestkysten ikke har udvist tilstrækkelig kildekritik over for den anonyme kilde.</p>\r\n<p>\r\n</p>\r\n<p>Det følger af de vejledende regler for god presseskik, at det er mediernes opgave at bringe korrekt og hurtig information. Så langt det er muligt, bør det kontrolleres, om de oplysninger, der gives eller gengives, er korrekte. Kritik bør udvises over for nyhedskilderne, i særdeleshed når disses udsagn kan være farvet af personlig interesse eller skadevoldende hensigt. Det skal gøres klart, hvad der er faktiske oplysninger, og hvad der er kommentarer, jf. punkt A. 1, A. 2 og A. 5.</p>\r\n<p>\r\n</p>\r\n<p>Pressenævnet bemærker generelt, at redaktøren i overensstemmelse med det almindelige princip om redaktørens ret til at redigere mediet, som udgangspunkt er berettiget til at beslutte, hvad man vil bringe i mediet. Det vil sige, at det ligger inden for grænserne af redaktørens redigeringsret at undlade at omtale forhold, der for en af parterne eller andre forekommer centrale, ligesom det er op til redaktøren at vælge og fravælge materiale og kilder, så længe det samlede indtryk giver et retvisende billede.</p>\r\n<p>\r\n</p>\r\n<p>Pressenævnet finder som udgangspunkt ikke grundlag for at kritisere anvendelsen af anonyme kilder generelt. Kilders ønske om ikke at ville lægge navn til udtalelser eller udleveret</p>\r\n<p>materiale bør imidlertid give et medie anledning til at være særlig opmærksom på at kontrollere rigtigheden af udtalelser eller materiale fra den anonyme kilde.</p>\r\n<p>\r\n</p>\r\n<p>Af artiklen fremgår blandt andet:</p>\r\n<p>\r\n</p>\r\n<p>”[…]</p>\r\n<p>En borger, som insisterer på at være anonym, har skrevet til [Udvalgsformanden] og [Klager] og sendt en kopi til JV. Han skriver bl.a.:</p>\r\n<p>”Ligeledes er det en helt utilstedelig kommentar, som du er citeret for i JV. Jeg ville nok straks have bedt min advokat anlægge injuriesag mod dig. Du forstår åbenlyst slet ikke din rolle som offentlighedsperson. Du har som offentlighedsperson absolut ingen ret til nedladende udtalelser mod borgere, som tillader sig at være uenige med dig. Og som iøvrigt har juraen på deres side. Du er stærkt uprofessionel.</p>\r\n<p>Det er lidt ærgerligt for [Klager], at du ikke kan beherske dig og opføre dig anstændigt, og som Folketingets Ombudsmands retningslinjer foreskriver. Jeg foreslår borgmesteren at finde en mere kvalificeret person til din stilling. For [Klager]s omdømmes skyld”. ”</p>\r\n<p>\r\n</p>\r\n<p>Pressenævnet bemærker indledningsvist, at det ligger inden for redaktørens redigeringsret, at JydskeVestkysten har valgt at bringe et indlæg fra en anonym borger. Nævnet finder videre, at det fremgår tilstrækkelig klart af artiklen, at de påklagede udsagn stammer fra en anonym borger, og at udsagnene er udtryk for den anonyme borgers subjektive holdning til [Udvalgsformanden]s rolle som udvalgsformand i [Klager], samt at den pågældende borgers identitet er [Klager] og udvalgsformanden bekendt. På denne baggrund udtaler nævnet ikke kritik af JydskeVestkystens brug af en anonym kilde.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Angreb og svar</span>\r\n</p>\r\n<p>[Klager] har klaget over, at den påklagede artikel ikke indeholdt en oplysning om, at udvalgsformand [Udvalgsformanden] havde afvist at kommentere artiklens indhold.</p>\r\n<p>\r\n</p>\r\n<p>Det følger af de vejledende regler for god presseskik, at angreb og svar bør, hvor det er rimeligt, bringes i sammenhæng og på samme måde. Dette gælder i særlig grad krænkende eller skadelige udsagn. Berigtigelse af urigtige meddelelser skal finde sted på redaktionens eget initiativ, hvis og så snart kendskab til fejl af betydning i de bragte meddelelser indgår. Berigtigelsen skal foretages i en sådan form, at læserne, lytterne eller seerne får klar mulighed for at blive opmærksom på berigtigelsen, jf. punkt A. 4 og A. 7.</p>\r\n<p>\r\n</p>\r\n<p>På baggrund af sagens oplysninger lægger nævnet til grund, at JydskeVestkysten forelagde indholdet af det anonyme læserbrev for udvalgsformand [Udvalgsformanden] forud for artiklens offentliggørelse.</p>\r\n<p>\r\n</p>\r\n<p>Af JydskeVestkystens beklagelse, der blev bragt den 10. januar 2019 på jv.dk, fremgik følgende:</p>\r\n<p>\r\n</p>\r\n<p>”Tilføjelse, 10. januar: Vi har i slutningen af artiklen tilføjet, at [Udvalgsformanden] ikke ønsker at kommentere kritikken fra brevskriveren. Den oplysning var ved en fejl blevet udeladt.</p>\r\n<p>Chefredaktionen.</p>\r\n<p>[…]</p>\r\n<p>[Udvalgsformanden] har ikke ønsket at kommentere kritikken fra afsenderen af mailen. ”</p>\r\n<p>\r\n</p>\r\n<p>Af JydskeVestkystens beklagelse, der blev bragt den 11. januar 2019 i den trykte avis, fremgik følgende:</p>\r\n<p>\r\n</p>\r\n<p>”BEKLAGELSE: Den 8. december bragte JydskeVestkysten på forsiden af Vejen-sektionen artiklen ”En strid om ord på Skovgårdsvej”, som vi afslutter med en kritik fra en anonym kilde rettet mod udvalgsformand [Udvalgsformanden].</p>\r\n<p>Han ønskede over for JydskeVestkysten ikke at kommentere kritikken. Det undlod vi ved en fejl af fortælle i artiklen, hvilket vi beklager.</p>\r\n<p>Chefredaktionen. ”</p>\r\n<p>\r\n</p>\r\n<p>Pressenævnet finder, at det havde været hensigtsmæssigt, såfremt det af den påklagede artikel havde fremgået, at udvalgsformand [Udvalgsformanden] ikke ønskede at kommentere oplysningerne, men finder efter en samlet vurdering ikke tilstrækkelig anledning til at udtale kritik. Nævnet har i den forbindelse blandt andet lagt vægt på, at der var sket forelæggelse, og at JydskeVestkysten efterfølgende har bragt en beklagelse og indføjet udvalgsformand [Udvalgsformanden]s kommentar i artiklen. Nævnet udtaler ikke kritik.</p>\r\n<p>\r\n</p>\r\n<p>Afgjort den 18. juni 2019</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/06/2019"
        },
        {
            "displayName": "Accession",
            "displayValue": "W20190952625"
        },
        {
            "displayName": "Entydig dokumentidentifikation",
            "displayValue": "AA011474"
        },
        {
            "displayName": "Dato for indlæggelse",
            "displayValue": "25/06/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9526"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "18/06/2019"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2019-80-0238"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}