{
    "id": 105111,
    "title": "Bekendtgørelse om andre aktører m.fl.",
    "documentTypeId": "60",
    "isSagsforlobPeriodValid": true,
    "shortName": "BEK nr 1150 af 04/10/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Anvendelsesområde</p><p class=\"Indholdsfortegnelse\"><a href=\"#Kap2\">Kapitel 2</a>   Inddragelse af andre aktører</p><p class=\"Indholdsfortegnelse\"><a href=\"#Kap3\">Kapitel 3</a>   Underretninger</p><p class=\"Indholdsfortegnelse\"><a href=\"#Kap4\">Kapitel 4</a>   Tilsyn</p><p class=\"Indholdsfortegnelse\"><a href=\"#Kap5\">Kapitel 5</a>   Krav til sagsbehandlingen til anden aktør, der udfører opgaver for staten i jobcenteret</p><p class=\"Indholdsfortegnelse\"><a href=\"#Kap6\">Kapitel 6</a>   Rammeaftaler og kontrakter</p><p class=\"Indholdsfortegnelse\"><a href=\"#Kap7\">Kapitel 7</a>   Samarbejde om andre aktører og udbud</p><p class=\"Indholdsfortegnelse\"><a href=\"#Kap8\">Kapitel 8</a>   Klageadgang</p><p class=\"Indholdsfortegnelse\"><a href=\"#Kap9\">Kapitel 9</a>   Ikrafttræden</p><div class=\"bjelke\">Den fulde tekst</div><p class=\"Titel2\">Bekendtgørelse om andre aktører m.fl.</p><p class=\"Indledning2\">I medfør af § 28, stk. 1, i lov nr. 522 af 24. juni 2005 om ansvaret for og styringen af den aktive beskæftigelsesindsats, som ændret ved § 5 i lov nr. 1545 af 20. december 2006, og i medfør af § 4 c, stk. 3 og 4, § 4 d og § 105 a, stk. 3, i lov om en aktiv beskæftigelsesindsats, jf. lovbekendtgørelse nr. 1074 af 7. september 2007, fastsættes:</p><p class=\"Kapitel\"><a name=\"Kap1\">Kapitel 1</a></p><p class=\"KapitelOverskrift2\">Anvendelsesområde</p><p class=\"Paragraf\"><span class=\"ParagrafNr\">§ 1.</span> Denne bekendtgørelse finder anvendelse for staten og kommunen i jobcenterets inddragelse af andre aktører m.fl. i beskæftigelsesindsatsen.</p><p class=\"Stk2\"><span class=\"StkNr\">Stk. 2.</span> Kapitlerne 2-5 og 8 finder anvendelse, når staten og kommunen overlader opgaven med at træffe afgørelse mv. efter lov om en aktiv beskæftigelsesindsats til andre aktører.</p><p class=\"Stk2\"><span class=\"StkNr\">Stk. 3.</span> Kapitel 6 finder anvendelse for rammeaftaler, delaftaler og andre kontrakter, som andre aktører og staten eller kommunen i jobcenteret indgår om beskæftigelsesindsatsen efter lov om en aktiv beskæftigelsesindsats, lov om aktiv socialpolitik og lov om sygedagpenge.</p><p class=\"Stk2\"><span class=\"StkNr\">Stk. 4.</span> Kapitel 7 finder anvendelse for staten og kommunen i jobcenterets samarbejde om inddragelsen af andre aktører i beskæftigelsesindsatsen og samarbejdet om køb af tilbud om vejledning og opkvalificering efter kapitel 10 i lov om en aktiv beskæftigelsesindsats.</p><p class=\"Kapitel\"><a name=\"Kap2\">Kapitel 2</a></p><p class=\"KapitelOverskrift2\">Inddragelse af andre aktører</p><p class=\"Paragraf\"><span class=\"ParagrafNr\">§ 2.</span> Staten og kommunen i jobcenteret kan overlade det til andre at udføre opgaver og træffe afgørelser efter lov om en aktiv beskæftigelsesindsats. Ansvaret for indsatsen påhviler fortsat staten og kommunen.</p><p class=\"Stk2\"><span class=\"StkNr\">Stk. 2.</span> Hvis enten staten eller kommunen i jobcenteret skønner, at flere aktører er næsten lige effektive i forhold til at bringe personen i ordinær beskæftigelse, skal personen kunne vælge mellem disse aktører.</p><p class=\"Stk2\"><span class=\"StkNr\">Stk. 3.</span> Staten henholdsvis kommunen i jobcenteret kan henvise personen til en anden aktør. Henvisningen til en anden aktør skal være skriftlig. Personen kan klage over henvisningen til andre aktører. Der henvises til §§ 5, stk. 1, og 200, stk. 3, i bekendtgørelse om en aktiv beskæftigelsesindsats.</p><p class=\"Paragraf\"><span class=\"ParagrafNr\">§ 3.</span> Personen skal give den anden aktør oplysninger som nævnt i § 18 i bekendtgørelse om en aktiv beskæftigelsesindsats samt om øvrige forhold af betydning for den anden aktørs mulighed for at varetage indsatsen over for personen, herunder gøre sit CV i Jobnet tilgængeligt for den anden aktør, jf. § 19 i bekendtgørelse om en aktiv beskæftigelsesindsats, samt oplyse om ferie og sygdom, jf. § 52 i bekendtgørelse om en aktiv beskæftigelsesindsats.</p><p class=\"Paragraf\"><span class=\"ParagrafNr\">§ 4.</span> Andre aktører, der af staten eller kommunen i jobcenteret har fået overladt opgaven med at varetage beskæftigelsesindsatsen for en person, forpligter på samme måde som staten og kommunen i jobcenteret personen til at møde til samtaler og deltage i aktiviteter og tilbud efter kapitel 10-12 i lov om en aktiv beskæftigelsesindsats.</p><p class=\"Stk2\"><span class=\"StkNr\">Stk. 2.</span> Andre aktører skal herved overholde samme regler, som gælder for staten og kommunen i jobcenteret i forbindelse med indkaldelse til samtaler, deltagelse i aktiviteter og afgivelse af tilbud efter kapitel 3, 7-14 og 16-18 i lov om en aktiv beskæftigelsesindsats.</p><p class=\"Paragraf\"><span class=\"ParagrafNr\">§ 5.</span> Staten og kommunen skal ved inddragelse af andre aktører i varetagelse af opgaverne efter lov om en aktiv beskæftigelsesindsats udbyde opgaverne i overensstemmelse med de gældende regler for udbudsforretninger. Der er ikke pligt til at udbyde de i 1. pkt. nævnte opgaver, ud over hvad der følger af de gældende regler for udbudsforretninger, jf. dog stk. 2. Staten og kommunen i jobcenteret kan tillige indgå aftale om varetagelse af opgaverne ved samarbejdsaftaler uden betaling, jf. dog stk. 2.</p><p class=\"Stk2\"><span class=\"StkNr\">Stk. 2.</span> Staten kan alene ved udbud overlade til andre aktører at gennemføre det individuelle kontaktforløb.</p><p class=\"Kapitel\"><a name=\"Kap3\">Kapitel 3</a></p><p class=\"KapitelOverskrift2\">Underretninger</p><p class=\"ParagrafGruppeOverskrift\">Andre aktørers underretninger af arbejdsløshedskassen</p><p class=\"Paragraf\"><span class=\"ParagrafNr\">§ 6.</span> Andre aktører, der har fået overladt opgaven med at varetage beskæftigelsesindsatsen for en person, der er omfattet af målgruppen i § 2, nr. 1, i lov om en aktiv beskæftigelsesindsats, skal underrette pågældendes arbejdsløshedskasse, når personen henvises til arbejde, påbegynder tilbud, udebliver fra jobsamtale, tilbud eller andre aktiviteter m.v. Andre aktører skal underrette arbejdsløshedskassen i samme omfang som staten i jobcentret skal underrette arbejdsløshedskassen i henhold til §§ 173, 175 og §§ 180-185 i bekendtgørelse om en aktiv beskæftigelsesindsats.</p><p class=\"Stk2\"><span class=\"StkNr\">Stk. 2.</span> Andre aktører skal anvende den IT-understøtning, der stilles til rådighed af Arbejdsmarkedsstyrelsen til brug for andre aktørers underretninger af arbejdsløshedskasserne.</p><p class=\"Stk2\"><span class=\"StkNr\">Stk. 3.</span> Andre aktører skal på arbejdsløshedskassens anmodning stille den fornødne dokumentation til rådighed, der vedrører en underretning efter stk. 1.</p><p class=\"Stk2\"><span class=\"StkNr\">Stk. 4.</span> Når andre aktører underretter arbejdsløshedskassen, skal andre aktører samtidig sende kopi af underretningen til staten i jobcentret.</p><p class=\"ParagrafGruppeOverskrift\">Andre aktørers underretning af kommunen</p><p class=\"Paragraf\"><span class=\"ParagrafNr\">§ 7.</span> Andre aktører, der af kommunen har fået overladt opgaven med at varetage beskæftigelsesindsatsen for en person, som er omfattet af målgruppen i § 2, nr. 2-8, i lov om en aktiv beskæftigelsesindsats, skal underrette kommunen i samme omfang, som andre aktører skal underrette arbejdsløshedskassen efter § 6.</p><p class=\"Stk2\"><span class=\"StkNr\">Stk. 2.</span> Andre aktører skal endvidere underrette kommunen, hvis personen, som er omfattet af målgruppen i § 2, nr. 2, udebliver fra en CV-samtale.</p><p class=\"Paragraf\"><span class=\"ParagrafNr\">§ 8.</span> Andre aktører, der har fået overladt opgaven med at varetage beskæftigelsesindsatsen for en person under 25 år, der er omfattet af § 21 b i lov om en aktiv beskæftigelsesindsats, skal underrette kommunen, hvis personen ikke søger ind på, ikke påbegynder eller gennemfører en uddannelse.</p><p class=\"Paragraf\"><span class=\"ParagrafNr\">§ 9.</span> Andre aktører, der har fået overladt opgaven med at varetage beskæftigelsesindsatsen for en person mellem 25 og 30 år, der er omfattet af målgruppen i § 91 b i lov om en aktiv beskæftigelsesindsats, skal underrette kommunen, hvis personen ophører med at finde, ikke søger ind på eller ikke påbegynder en uddannelse.</p><p class=\"Paragraf\"><span class=\"ParagrafNr\">§ 10.</span> Andre aktører skal på kommunens anmodning stille den fornødne dokumentation til rådighed, der vedrører en underretning efter §§ 7-9.</p><p class=\"ParagrafGruppeOverskrift\">Andre aktørers underretning af staten i jobcenteret</p><p class=\"Paragraf\"><span class=\"ParagrafNr\">§ 11.</span> Andre aktører, der af kommunen har fået overladt opgaven med at varetage beskæftigelsesindsatsen for en person, som er omfattet af § 2, nr. 2-8, skal underrette staten i jobcenteret, når personen henvises til arbejde, i samme omfang, som kommunen skal underrette staten i jobcenteret i henhold til § 188 i bekendtgørelse om en aktiv beskæftigelsesindsats.</p><p class=\"Stk2\"><span class=\"StkNr\">Stk. 2.</span> Andre aktører skal på staten i jobcenterets anmodning stille den fornødne dokumentation til rådighed, der vedrører en underretning efter stk. 1.</p><p class=\"Kapitel\"><a name=\"Kap4\">Kapitel 4</a></p><p class=\"KapitelOverskrift2\">Tilsyn</p><p class=\"Paragraf\"><span class=\"ParagrafNr\">§ 12.</span> Staten og kommunen har pligt til føre tilsyn med andre aktørers udførelse af opgaver efter lov om en aktiv beskæftigelsesindsats, herunder opgaven med at træffe afgørelse, i det omfang denne opgave har været overladt til anden aktør. Kommunens pligt til at føre tilsyn fremgår også af § 16 i lov om retssikkerhed og administration på det sociale område.</p><p class=\"Stk2\"><span class=\"StkNr\">Stk. 2.</span> Formålet med tilsynet er at sikre, at andre aktører varetager opgaverne efter gældende regler, og at andre aktører forpligter personen på samme måde som staten og kommunen i jobcenteret i varetagelsen af de opgaver, som andre aktører har fået overladt fra staten og kommunen i jobcenteret.</p><p class=\"Kapitel\"><a name=\"Kap5\">Kapitel 5</a></p><p class=\"KapitelOverskrift2\">Krav til sagsbehandlingen til anden aktør, der udfører opgaver for staten i jobcenteret</p><p class=\"Paragraf\"><span class=\"ParagrafNr\">§ 13.</span> Den anden aktør, der har fået overladt opgaver efter lov om en aktiv beskæftigelsesindsats fra staten i jobcenteret, er forpligtet til at iagttage de krav til sagsbehandlingen, der følger af §§ 14 og 15, ved varetagelsen af den opgave, der udføres i forhold til målgruppen i § 2, nr. 1 og 8, i lov om en aktiv beskæftigelsesindsats.</p><p class=\"Stk2\"><span class=\"StkNr\">Stk. 2.</span> Formålet med at fastsætte krav til sagsbehandlingen er, at beskæftigelsesindsatsen bliver varetaget efter samme principper hos anden aktør, som hvis indsatsen var blevet varetaget af staten i jobcenteret.</p><p class=\"Paragraf\"><span class=\"ParagrafNr\">§ 14.</span> Den anden aktør, der udfører opgaver for staten i jobcenteret, skal iagttage reglerne i forvaltningsloven og offentlighedslovens § 6, stk. 1, i sager, hvor den anden aktør efter lov om en aktiv beskæftigelsesindsats har fået overladt kompetence til at træffe afgørelser. Når en anden aktør skal træffe afgørelse efter lov om en aktiv beskæftigelsesindsats, skal anden aktør træffe afgørelse inden rimelig tid.</p><p class=\"Stk2\"><span class=\"StkNr\">Stk. 2.</span> Den anden aktør skal i forbindelse med behandling af sager, der er overladt efter lov om en aktiv beskæftigelsesindsats, iagttage de almindelige forvaltningsretslige principper, herunder principperne om saglighed, lighed og proportionalitet.</p><p class=\"Paragraf\"><span class=\"ParagrafNr\">§ 15.</span> Anden aktør skal ved indkaldelse af den ledige til samtale eller aktiviteter, samt ved afgivelse af tilbud efter kapitel 10-12 i lov om en aktiv beskæftigelsesindsats, oplyse den ledige skriftligt om, at der ved udeblivelse, manglende medvirken eller afslag vil ske en underretning til den lediges arbejdsløshedskasse, og at det vil kunne få konsekvenser for den lediges ydelser.</p><p class=\"ParagrafGruppeOverskrift\">Krav til sagsbehandlingen til anden aktør, der udfører opgaver for kommunen i jobcenteret</p><p class=\"Paragraf\"><span class=\"ParagrafNr\">§ 16.</span> Anden aktør, der udfører opgaver for kommunen i jobcenteret, er omfattet af forvaltningsloven og offentlighedsloven, jf. § 43, stk. 2, i lov om retssikkerhed og administration på det sociale område.</p><p class=\"Kapitel\"><a name=\"Kap6\">Kapitel 6</a></p><p class=\"KapitelOverskrift2\">Rammeaftaler og kontrakter</p><p class=\"Paragraf\"><span class=\"ParagrafNr\">§ 17.</span> For alle rammeaftaler, som andre aktører og staten eller kommunen i jobcenteret indgår om beskæftigelsesindsatsen efter lov om en aktiv beskæftigelsesindsats, lov om aktiv socialpolitik og lov om sygedagpenge skal gælde følgende betingelser:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Rammeaftaler må højst gælde for en periode på 4 år.</p><p class=\"Liste1\"><span class=\"Liste1Nr\">2)</span> Rammeaftaler kan opsiges med 6 måneders varsel til udgangen af en måned af begge parter.</p><p class=\"Liste1\"><span class=\"Liste1Nr\">3)</span> Rammeaftaler omfatter en ret men ikke en pligt til at bestille de af rammeaftalen omfattede ydelser hos anden aktør.</p><p class=\"Liste1\"><span class=\"Liste1Nr\">4)</span> Rammeaftaler giver ikke anden aktør krav på eller garanti for tildeling af et bestemt antal konkrete opgaver.</p><p class=\"Liste1\"><span class=\"Liste1Nr\">5)</span> Staten og kommunen forbeholder sig ret til i hele aftaleperioden at afholde nye udbud af de opgaver, der er omfattet af rammeaftalen.</p><p class=\"Liste1\"><span class=\"Liste1Nr\">6)</span> Staten og kommunen forbeholder sig ret til i hele aftaleperioden at anvende andre aktører, end de aktører, der er omfattet af rammeaftalen, til opgaver, der er omfattet af rammeaftalen, hvis staten eller kommunen skal anvende andre aktører omfattet af et statsligt rammeudbud, jf. § 9 i lov om ansvaret for og styringen af den aktive beskæftigelsesindsats.</p><p class=\"Liste1\"><span class=\"Liste1Nr\">7)</span> Staten og kommunen forbeholder sig ret til i hele aftaleperioden at anvende andre aktører, end de aktører, der er omfattet af rammeaftalen, til de opgaver, der er omfattet af rammeaftalen, hvis staten eller kommunen får pålæg fra beskæftigelsesministeren om at anvende andre aktører, jf. § 11 i lov om ansvaret for og styringen af den aktive beskæftigelsesindsats.</p></div></p><p class=\"Stk2\"><span class=\"StkNr\">Stk. 2.</span> Betingelserne i stk. 1 skal indsættes i rammeaftalerne.</p><p class=\"Stk2\"><span class=\"StkNr\">Stk. 3.</span> I alle rammeaftaler indgået mellem staten i jobcenteret og andre aktører, jf. stk. 1, skal indsættes følgende betingelser:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Andre aktører forpligtes til at overholde lov om betaling for visse uddannelsesaktiviteter i forbindelse med lov om en aktiv beskæftigelsesindsats m.m., herunder at foretage tilmelding, iagttage aftalte betalingsfrister og overholde deres betalingsforpligtelser over for uddannelsesinstitutionerne.</p><p class=\"Liste1\"><span class=\"Liste1Nr\">2)</span> Andre aktørers manglende betaling efter lov om betaling for visse uddannelsesaktiviteter i forbindelse med lov om en aktiv beskæftigelsesindsats m.m. kan medføre delvis misligholdelse af rammeaftalen.</p><p class=\"Liste1\"><span class=\"Liste1Nr\">3)</span> Staten eller kommunen vil kunne foretage modregning i andre aktørers tilgodehavender, hvis andre aktører ikke overholder deres betalingsforpligtelse over for uddannelsesinstitutionerne.</p></div></p><p class=\"Stk2\"><span class=\"StkNr\">Stk. 4.</span> Stk. 3 finder tilsvarende anvendelse for rammeaftaler indgået mellem kommuner og andre aktører, der vil omfattes af lov om betaling for visse uddannelsesaktiviteter i forbindelse med lov om en aktiv beskæftigelsesindsats m.m.</p><p class=\"Paragraf\"><span class=\"ParagrafNr\">§ 18.</span> For alle delaftaler, der indgås i henhold til en rammeaftale, skal gælde, at delaftalen kan opsiges af den ansvarlige for beskæftigelsesindsatsen med 8 ugers varsel. Betingelsen skal indsættes i delaftalen.</p><p class=\"Paragraf\"><span class=\"ParagrafNr\">§ 19.</span> For andre kontrakter indgået mellem staten eller kommunen og andre aktører om beskæftigelsesindsatsen end de, der er nævnt i §§ 17 og 18, skal gælde, at kontrakten kan opsiges af den ansvarlige for beskæftigelsesindsatsen med 8 ugers varsel. Betingelsen skal indsættes i kontrakten.</p><p class=\"Paragraf\"><span class=\"ParagrafNr\">§ 20.</span> Hvis de ansvarlige for beskæftigelsesindsatsen i jobcenteret skal anvende andre aktører omfattet af et statsligt rammeudbud, jf. § 9 i lov om ansvaret for og styringen af den aktive beskæftigelsesindsats, end de aktører, der allerede er omfattet af en rammeaftale, skal delaftaler og andre kontrakter opsiges senest fra det tidspunkt, hvor det statslige rammeudbud træder i kraft. Forløb, der er begyndt før det statslige rammeudbud er trådt i kraft, kan fortsætte.</p><p class=\"Stk2\"><span class=\"StkNr\">Stk. 2.</span> Stk. 1, 1. pkt., finder ikke anvendelse, når staten eller kommunen i jobcenteret er blevet fritaget for pligten til at anvende de andre aktører omfattet af det statslige rammeudbud. Fritagelsen skal dog senest være givet på det tidspunkt, hvor det statslige rammeudbud træder i kraft.</p><p class=\"Paragraf\"><span class=\"ParagrafNr\">§ 21.</span> Hvis de ansvarlige for beskæftigelsesindsatsen i jobcenteret får pålæg fra beskæftigelsesministeren om at anvende andre aktører, jf. § 11 i lov om ansvaret for og styringen af den aktive beskæftigelsesindsats, end de aktører, der allerede er omfattet af en rammeaftale, skal delaftaler og andre kontrakter opsiges med 8 ugers varsel, jf. §§ 18 og 19, senest fra tidspunktet for pålægget. Forløb, der er begyndt forud for pålægget, kan fortsætte.</p><p class=\"Kapitel\"><a name=\"Kap7\">Kapitel 7</a></p><p class=\"KapitelOverskrift2\">Samarbejde om andre aktører og udbud</p><p class=\"Paragraf\"><span class=\"ParagrafNr\">§ 22.</span> Staten og kommunen i jobcenteret skal samarbejde om inddragelsen af andre aktører i beskæftigelsesindsatsen, bl.a. ved at beskæftigelsesplanen skal indeholde strategi og mål for inddragelsen, jf. § 23 i lov om ansvaret for og styringen af den aktive beskæftigelsesindsats.</p><p class=\"Stk2\"><span class=\"StkNr\">Stk. 2.</span> Staten og kommunen i jobcenteret kan gennemføre udbud sammen.</p><p class=\"Stk2\"><span class=\"StkNr\">Stk. 3.</span> Staten og kommunen i jobcenteret kan indgå delaftaler sammen.</p><p class=\"Stk2\"><span class=\"StkNr\">Stk. 4.</span> Staten og kommunen i jobcenteret skal stille de rammeaftaler, der indgås med andre aktører om beskæftigelsesindsatsen, til rådighed for hinanden.</p><p class=\"Stk2\"><span class=\"StkNr\">Stk. 5.</span> Staten og kommunen i jobcenteret kan ikke byde på hinandens udbud.</p><p class=\"Paragraf\"><span class=\"ParagrafNr\">§ 23.</span> Staten og kommunen i et jobcenter kan samarbejde med staten og kommunen i andre jobcentre om inddragelsen af andre aktører i beskæftigelsesindsatsen.</p><p class=\"Stk2\"><span class=\"StkNr\">Stk. 2.</span> Staten og kommunen i et jobcenter kan gennemføre udbud sammen med andre jobcentre.</p><p class=\"Stk2\"><span class=\"StkNr\">Stk. 3.</span> Staten og kommunen i et jobcenter kan indgå delaftaler med andre jobcentre.</p><p class=\"Stk2\"><span class=\"StkNr\">Stk. 4.</span> Staten og kommunen i jobcentrene skal stille de rammeaftaler, der indgås med andre aktører om beskæftigelsesindsatsen, til rådighed for staten og kommunen i de andre jobcentre i beskæftigelsesregionen.</p><p class=\"Stk2\"><span class=\"StkNr\">Stk. 5.</span> Hvis en rammeaftale skal omfatte staten og kommunen i jobcentre i andre beskæftigelsesregioner, skal det fremgå af rammeaftalen hvilke jobcentre, der er omfattet.</p><p class=\"Stk2\"><span class=\"StkNr\">Stk. 6.</span> Der kan i rammeaftalerne indsættes et forbehold om, at rammeaftalerne stilles til rådighed under forudsætning af, at anden aktør har den fornødne kapacitet til at varetage indsatsen over for andre jobcentre.</p><p class=\"Stk2\"><span class=\"StkNr\">Stk. 7.</span> Staten og kommunen i jobcentre kan ikke byde ind på udbud fra staten og kommunen i andre jobcentre.</p><p class=\"Kapitel\"><a name=\"Kap8\">Kapitel 8</a></p><p class=\"KapitelOverskrift2\">Klageadgang</p><p class=\"Paragraf\"><span class=\"ParagrafNr\">§ 24.</span> Klage over en afgørelse fra anden aktør efter lov om en aktiv beskæftigelsesindsats kan inden 4 uger indbringes for staten eller kommunen i jobcenteret af den, som afgørelsen vedrører. Klagen skal sendes til anden aktør, som genvurderer sagen. Hvis afgørelsen fastholdes videresendes klagen til staten eller kommunen i jobcenteret med anden aktørs eventuelle bemærkninger.</p><p class=\"Stk2\"><span class=\"StkNr\">Stk. 2.</span> Ved klager over en afgørelse efter kapitel 9-12 i lov om en aktiv beskæftigelsesindsats, skal jobcenteret modtage klagen og anden aktørs genvurdering af sagen senest 5 arbejdsdage efter, at klagen er modtaget hos anden aktør, medmindre anden aktør ved genvurderingen har givet klageren fuldt ud medhold.</p><p class=\"Stk2\"><span class=\"StkNr\">Stk. 3.</span> Ved klager over afgørelser efter kapitel 9-12 i lov om en aktiv beskæftigelsesindsats, hvor afgørelsen er begrundet i personens ønsker og forudsætninger og arbejdsmarkedets behov, skal staten i jobcenteret træffe afgørelse i sagen inden 4 uger efter, at klagen er modtaget i jobcenteret, hvis afgørelsen er truffet af en anden aktør, som af staten i jobcenteret har fået overladt opgaven med at varetage beskæftigelsesindsatsen for personen.</p><p class=\"Stk2\"><span class=\"StkNr\">Stk. 4.</span> Når staten og kommunen har truffet afgørelse i en sag om klage over en afgørelse fra anden aktør efter lov om en aktiv beskæftigelsesindsats, gælder reglerne om klageadgang over afgørelser fra staten og kommunen i jobcenteret, jf. § 128 i lov om en aktiv beskæftigelsesindsats.</p><p class=\"Kapitel\"><a name=\"Kap9\">Kapitel 9</a></p><p class=\"KapitelOverskrift2\">Ikrafttræden</p><p class=\"Paragraf\"><span class=\"ParagrafNr\">§ 25.</span> Bekendtgørelsen træder i kraft den 1. januar 2008.</p><p class=\"Stk2\"><span class=\"StkNr\">Stk. 2.</span> Bekendtgørelsen finder anvendelse for samtaler, aktiviteter eller tilbud, som andre aktører indkalder til eller afgiver efter den 31. december 2007.</p><p class=\"Stk2\"><span class=\"StkNr\">Stk. 3.</span> Bestemmelserne i § 17, stk. 1 og 2, og §§ 18-21 finder ikke anvendelse for rammeaftaler, delaftaler og andre kontrakter, der er indgået før den 1. januar 2007.</p><p class=\"Stk2\"><span class=\"StkNr\">Stk. 4.</span> § 17, stk. 3 og 4, finder anvendelse for rammeaftaler, der indgås efter den 30. juni 2007.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Arbejdsmarkedsstyrelsen, den 4. oktober 2007</I></P><P CLASS=SIGN1 ALIGN=\"CENTER\">Marie Hansen</P><P CLASS=SIGN2 ALIGN=\"RIGHT\">/ Stig Martin Nørgaard</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/10/2007"
        },
        {
            "displayName": "Accession",
            "displayValue": "B20070115005"
        },
        {
            "displayName": "Entydig dokumentidentifikation",
            "displayValue": "BE002563"
        },
        {
            "displayName": "Dato for førstegangsindlæggelse",
            "displayValue": "12/10/2007"
        },
        {
            "displayName": "Dato for indlæggelse",
            "displayValue": "12/10/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1150"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "04/10/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedsstyrelsen, j.nr. 06-200-418"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}