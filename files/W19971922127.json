{
    "id": 40597,
    "title": "Kommentar til SM-afgørelser Bistandslovens § 46 - babyudstyr - SM O-40-97 (* 1)",
    "documentTypeId": "980",
    "isSagsforlobPeriodValid": false,
    "shortName": "KOM nr 19221 af 31/05/1997",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En ansøgning om hjælp efter bistandslovens § 46 kan ikke afslås alene  \r\n\r\n med henvisning til, at udgiften har været forudsigelig. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kommentar til SM-afgørelser Bistandslovens § 46  \r\n\r\n - babyudstyr - SM O-40-97 (* 1) </H1>  \r\n\r\n<P></P>  \r\n\r\n<P>I efteråret 1996 var der i dagspressen flere artikler om kommunernes  \r\n\r\n administration af bistandslovens § 46 efter den ændring af bestemmelsen, der  \r\n\r\n trådte i kraft pr. 1. april 1995. Det blev anført, at det efter ændringen var  \r\n\r\n umuligt at få hjælp f.eks. til babyudstyr, fordi udgiften var forudsigelig.  \r\n\r\n</P>  \r\n\r\n<P>Efter ændringen af bestemmelsen i bistandslovens § 46 kan der ydes en  \r\n\r\n person, som kommer ud for ændringer i sine forhold, hjælp til dækning af  \r\n\r\n rimeligt begrundede enkeltudgifter, såfremt pågældendes egen afholdelse af  \r\n\r\n disse i afgørende grad vil vanskeliggøre pågældendes og familiens økonomiske  \r\n\r\n muligheder for fremtidig at kunne klare sig selv. Hjælpen kan normalt kun  \r\n\r\n ydes, hvis udgiften er opstået som følge af behov, der ikke har kunnet  \r\n\r\n forudsiges. Der kan dog efter en konkret vurdering undtagelsesvis ydes hjælp  \r\n\r\n til udgifter, der har kunnet forudsiges, hvis deres afholdelse er af helt  \r\n\r\n afgørende betydning for familiens livsførelse. </P>  \r\n\r\n<P>Ankestyrelsen har i begyndelsen af 1997 behandlet 3 sager om hjælp efter  \r\n\r\n bistandslovens § 46 til udgifter, der må betegnes som forudsigelige, idet der  \r\n\r\n var tale om hjælp til anskaffelse af babyudstyr. </P>  \r\n\r\n<P>Ankestyrelsen fandt i 2 af sagerne, at der ved afgørelsen af om der var  \r\n\r\n grundlag for at yde hjælp efter bistandslovens § 46 til rimeligt begrundede  \r\n\r\n enkeltudgifter, ikke alene kunne gives afslag med begrundelsen, at udgiften  \r\n\r\n havde været forudsigelig. Der skulle ved afgørelsen tillige tages stilling  \r\n\r\n til, om den, der ansøgte om hjælpen efter oplysningerne om de økonomiske  \r\n\r\n forhold,havde haft mulighed for at spare op til anskaffelse af det ansøgte.  \r\n\r\n</P>  \r\n\r\n<P>Den 3. sag adskilte sig fra de to første, idet der i denne sag blev ansøgt  \r\n\r\n om hjælp til babyudstyr i september 1996. Hustruen havde termin i februar  \r\n\r\n 1997. </P>  \r\n\r\n<P>Ankestyrelsen tiltrådte såvel kommunens som nævnets afgørelse om afslag på  \r\n\r\n hjælp til anskaffelse af babyudstyr. </P>  \r\n\r\n<P>Der blev lagt vægt på, at der på ansøgningstidspunktet var 5 måneder til  \r\n\r\n forventet fødsel. </P>  \r\n\r\n<P>Ankestyrelsen var på denne baggrund enig med kommunen og nævnet i, at det  \r\n\r\n ikke kunne udelukkes, at ansøgers situation i denne periode kunne ændre sig  \r\n\r\n således, at ansøger selv ville have mulighed for at anskaffe nødvendigt  \r\n\r\n babyudstyr. </P>  \r\n\r\n<P>Kommunens og nævnets afgørelse kunne således ikke anses for ulovlig eller  \r\n\r\n åbenbart urimelig. </P>  \r\n\r\n<P>Afgørelserne er offentliggjort som SM O-40-97. </P>  \r\n\r\n<P>Ved behandling af ansøgninger om hjælp efter bistandslovens § 46 er det  \r\n\r\n således nødvendigt i hver enkelt tilfælde at tage stilling til, om ansøger  \r\n\r\n konkret ud fra oplysningerne om pågældendes indtægter sammenholdt med  \r\n\r\n oplysningerne om de godkendte faste udgifter har haft mulighed for at  \r\n\r\n foretage opsparing. </P>  \r\n\r\n<P>Der kan ikke gives afslag på en ansøgning alene med henvisning til, at  \r\n\r\n udgiften har været forudsigelig. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Offentliggjort i Nyt fra Ankestyreslen, nr. 2 maj 1997.",
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/07/1998"
        },
        {
            "displayName": "Accession",
            "displayValue": "W19971922127"
        },
        {
            "displayName": "Entydig dokumentidentifikation",
            "displayValue": "CA008567"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Kommentar"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19221"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "31/05/1997"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "Socialministeriet, Den Sociale Ankestyrelse"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}