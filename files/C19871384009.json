{
    "id": 78943,
    "title": "Cirkulære angående blodprøvning af fjerkræ (Til samtlige dyrlæger) ",
    "documentTypeId": "140",
    "isSagsforlobPeriodValid": false,
    "shortName": "CIR nr 13840 af 02/12/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære angående blodprøvning af fjerkræ (Til  \r\n\r\n samtlige dyrlæger) </H1>  \r\n\r\n<P></P>  \r\n\r\n<BR>  \r\n\r\n<P>Veterinærdirektoratet finder det fortsat forsvarligt, at der indtil videre  \r\n\r\n opretholdes visse lempelser i omfanget af de i medfør af bekendtgørelse af  \r\n\r\n 29. maj 1963 om salmonellainfektioner hos husdyr m.v. og bekendtgørelse af 7.  \r\n\r\n december 1964 om rugerier påbudte blodprøver af fjerkræ, jfr. cirkulære af  \r\n\r\n 17. juni 1981, men fra 1. januar 1988 foretages en omlægning af indsendelsen  \r\n\r\n af de pågældende prøver. </P>  \r\n\r\n<P>Udtagning, indsendelse og undersøgelse af blodprøver af fjerkræ skal  \r\n\r\n således foretages efter følgende retningslinier: </P>  \r\n\r\n<P> Høns: </P>  \r\n\r\n<P>Avlsvirksomheder: Hønsetyfus og Newcastle disease: Blodundersøgelsen skal  \r\n\r\n omfatte 10 %, dog højst 300 stamdyr. Der udtages blodprøver een gang pr.  \r\n\r\n generation, når mindst halvdelen af flokken er i lægning. Dyrene skal ved  \r\n\r\n blodudtagelsen være mærket med fodring eller vingemærke med individuelt  \r\n\r\n nummer, der skal anføres på blodglasset. </P>  \r\n\r\n<P>Opdrætningsvirksomheder: Newcastle disease: Blodundersøgelsen skal omfatte  \r\n\r\n hvert hold, dvs. dyr af samme alder og afstamning. Blodprøverne skal omfatte  \r\n\r\n 10 %, dog højst 300 dyr. Prøver udtages tidligst ved 12 ugers alderen og  \r\n\r\n senest 3 uger før første levering af dyr til formeringsvirksomheder. Der  \r\n\r\n kræves ikke individuel mærkning af dyr eller glas. </P>  \r\n\r\n<P>Formeringsvirksomheder: Er fortsat fritaget for blodprøvning. </P>  \r\n\r\n<P> Kalkuner, ænder og gæs: </P>  \r\n\r\n<P>Avlsvirksomheder: Fjerkræsalmonellose: Blodundersøgelsen skal omfatte 10  \r\n\r\n %, dog højst 300 stamdyr. Der udtages blodprøver een gang pr. generation, når  \r\n\r\n mindst halvdelen af flokken er i lægning. Dyrene skal ved blodudtagelsen være  \r\n\r\n mærket med fodring eller vingemærke med individuelt nummer, der skal anføres  \r\n\r\n på blodglasset. </P>  \r\n\r\n<P>Formeringsvirksomheder: Er fortsat fritaget for blodprøvning. </P>  \r\n\r\n<P> Fasaner og agerhøns: Er fortsat fritaget for blodprøvning. </P>  \r\n\r\n<P>Hvis blodprøverne omfatter flere flokke, skal prøverne udgøre et  \r\n\r\n repræsentativt antal fra de enkelte flokke. </P>  \r\n\r\n<P>Blodprøverne indsendes til nærmeste afdeling af Institut for  \r\n\r\n Fjerkræsygdomme: København, Middelfart eller Langå. </P>  \r\n\r\n<P>Undersøgelse for hønsetyfus og for Newcastle disease vil blive foretaget  \r\n\r\n på samme blodprøve, såfremt dyrlægen anmoder derom. </P>  \r\n\r\n<P>Ved indsendelse skal det i øvrigt tydeligt angives, hvilke </P>  \r\n\r\n<P>undersøgelser der ønskes foretaget. </P>  \r\n\r\n<P>Vedrørende definitioner for avls- og formeringsvirksomheder henvises til  \r\n\r\n Landbrugsministeriets bekendtgørelse nr. 442 af 27. juli 1973 om  \r\n\r\n fjerkrævirksomheder m.v., som ændret ved bekendtgørelse nr. 238 af 29. maj  \r\n\r\n 1978. </P>  \r\n\r\n<P>En opdrætningsvirksomhed defineres som: </P>  \r\n\r\n<P>En virksomhed, hvis aktivitet består i at opdrætte formeringskyllinger.  \r\n\r\n</P>  \r\n\r\n<P>(Centralopdræt af høns til produktion af konsumæg henregnes ikke til en  \r\n\r\n opdrætningsvirksomhed). </P>  \r\n\r\n<P>De ændrede bestemmelser vedrørende blodprøvning bevirker ikke  \r\n\r\n tilbagekaldelse af eksisterende rugerigodkendelser. Salgserklæring (jfr. § 4  \r\n\r\n i rugeribekendtgørelsen) skal fortsat anvendes, idet det udelades at  \r\n\r\n attestere for bestået blodprøvning i de tilfælde, hvor leverandøren til  \r\n\r\n rugeriet ikke er omfattet af blodprøvepligt. </P>  \r\n\r\n<P>De i bekendtgørelsen om salmonellainfektioner § 5 fastsatte bestemmelser  \r\n\r\n for salg (udlevering) og køb (modtagelse) af gæs, ænder og kalkuner samt  \r\n\r\n rugeæg af disse dyr bortfalder, men den i § 7 i samme bekendtgørelse  \r\n\r\n omhandlede oplysningspligt vedrørende salg (udlevering) og køb (modtagelse)  \r\n\r\n af dyr eller produkter af dyr er fortsat gældende. </P>  \r\n\r\n<P>Dette cirkulære træder i kraft den 1. januar 1988 og afløser cirkulære af  \r\n\r\n 17. juni 1981. </P>  \r\n\r\n<P>P. V. V. </P>  \r\n\r\n<P>M. Warming </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19871384009"
        },
        {
            "displayName": "Entydig dokumentidentifikation",
            "displayValue": "CM038153"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "05/10/2006"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13840"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "02/12/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "132-03/87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}