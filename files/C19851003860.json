{
    "id": 66848,
    "title": "Vejledning vedrørende årsregnskabet for 1985 (JULEBREV) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 10038 af 09/12/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning vedrørende årsregnskabet for 1985  \r\n\r\n</H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(JULEBREV) </P>  \r\n\r\n<BR>  \r\n\r\n<P>VEJLEDNING VEDRØRENDE ÅRSREGNSKABET FOR 1985. </P>  \r\n\r\n<P>I forbindelse med aflæggelse af årsregnskabet for 1985, herunder  \r\n\r\n indsendelse af foreløbig resultatopgørelse og status m.v., skal man henlede  \r\n\r\n opmærksomheden på følgende: </P>  \r\n\r\n<P CLASS=PUNKT> <B>1.</B> GENERELT VEDRØRENDE ÅRSREGNSKABET FOR 1985. </P>  \r\n\r\n<P>1.1. INDSENDELSE TIL TILSYNET: </P>  \r\n\r\n<P>Et af formålene med indsendelse af foreløbig resultatopgørelse og status  \r\n\r\n er at give tilsynet mulighed for at gennemse, om opstillingen er i  \r\n\r\n overensstemmelse med de fastsatte fællesformer og god regnskabsskik. Det er  \r\n\r\n derfor vigtigt, at FB-formularerne er forsynet med de noter ud over  \r\n\r\n standardnoterne, som pengeinstuttet agter at medtage i det endelige  \r\n\r\n årsregnskab. </P>  \r\n\r\n<P>Tilsynet vil inden 8 hverdage efter at have modtaget materialet optage  \r\n\r\n forhandlinger med pengeinstituttet, såfremt der skal foretages ændringer i  \r\n\r\n resultatopgørelse og status. Dette gælder, uanset om årsregnskabet måtte være  \r\n\r\n offentliggjort. </P>  \r\n\r\n<P>Såfremt pengeinstituttet udarbejder koncernregnskab, skal også dette  \r\n\r\n indsendes til forudgående gennemgang. </P>  \r\n\r\n<P>Et eventuelt trykt årsregskab skal, hvis der foreliger koncernforhold,  \r\n\r\n indeholde en koncernbalance eller en koncernredegørelse, jfr. tilsynets  \r\n\r\n bekendtgørelse nr. 598 af 5. december 1975 vedrørende bankers og sparekassers  \r\n\r\n aflæggelse af koncernregnskab. </P>  \r\n\r\n<P>Det henstilles, at alle underskrifter i det endelige årsregnskab suppleres  \r\n\r\n med navnet i maskinskrift. </P>  \r\n\r\n<P>I øvrigt henvises til bestemmelserne i regnskabsbekendtgørelsen. </P>  \r\n\r\n<P>1.2. AFSKRIVNINGER OG HENSÆTTELSER. </P>  \r\n\r\n<P>1.2.1 Tilsynet har ved inspektioner i 1985 konstateret, at der i en række  \r\n\r\n pengeinstitutter skal foretages væsentlige yderligere reservationer til  \r\n\r\n imødegåelse af tab på udlån og garantier. Tilsynet skal på baggrund heraf  \r\n\r\n alvorligt indskærpe nødvendigheden af, at engagementerne nøje gennemgås med  \r\n\r\n henblik på at vurdere, hvilken risiko for tab, der hviler på dem. </P>  \r\n\r\n<P>Ved vurderingen skal der ikke alene tages hensyn til den øjeblikkelige  \r\n\r\n situation, men også virksomhedens/låntagerens fremtidsudsigter. </P>  \r\n\r\n<P>Hensættelsesbehovet skal særligt nøje vurderes i situationer, hvor  \r\n\r\n pengeinstituttet har nedsat eller nulstillet renten på kreditter m.v. som  \r\n\r\n følge af debitors økonomiske problemer. Dette gælder, hvad enten kunden har  \r\n\r\n fået meddelelse om denne nedsættelse eller ej. Indberetning om sådanne  \r\n\r\n tilgodehavender med nedsat rente skal ske på vedlagte skema FB 34. </P>  \r\n\r\n<P>1.2.2 VEDRØRENDE KONSTATEREDE TAB: </P>  \r\n\r\n<UL CLASS=PLAIN-LIST>  \r\n\r\n<LI>1) Beløbet vil kunne fjernes fra hensættelseskonti efter konstatering af  \r\n\r\n tab. </LI>  \r\n\r\n<LI>2) Ved anvendelse af begrebet &#187;konstatering af tab&#171; forstår  \r\n\r\n tilsynet, at det enkelte pengeinstitut efter en konkret vurdering af et givet  \r\n\r\n engagement når frem til den opfattelse, at det på hensættelseskontoen stående  \r\n\r\n beløb (eller en del heraf) aldrig vil indgå til dækning af det lidte tab -  \r\n\r\n det være sig ved realisationen af pant, udbetaling af dividende eller  \r\n\r\n lignende. </LI>  \r\n\r\n<LI>3) Det er efter tilsynets opfattelse ikke et ubetinget krav, at der forud  \r\n\r\n for tabskonstateringen foreligger konkurs, betalingsstandsning, eller om der  \r\n\r\n er indgået akkord eller lignende. </LI>  \r\n\r\n<LI>4) Det er fra tilsynets side et krav, at der fra pengeinstituttets side  \r\n\r\n efterfølgende skal kunne redegøres for de beløb, der er fjernet fra  \r\n\r\n hensættelseskonti som endeligt tabt. En sådan redegørelse skal rumme  \r\n\r\n oplysning om beløb, debitors navn, tidspunkt for debitering af  \r\n\r\n hensættelseskonto samt begrundelsen for konstatering af tabet. </LI>  \r\n\r\n</UL>  \r\n\r\n<P>1.2.3 Pengeinstitutter med tilgodehavende i udlandet skal gennemgå disse  \r\n\r\n fordringer for at afdække en eventuel risiko på den enkelte korrespondent og  \r\n\r\n det enkelte land med henblik på at foretage de nødvendige hensættelser. </P>  \r\n\r\n<P>1.2.4 Ifølge regnskabsbekendtgørelsen må tilbageføring af tilskrevne  \r\n\r\n renter ikke finde sted, idet beløbet skal tages til indtægt i  \r\n\r\n resultatopgørelsen. For debitorer, der har standset betalingerne eller er  \r\n\r\n erklæret konkurs, bør indtægtsføring af renter dog ophøre i det omfang,  \r\n\r\n renten kan anses for uerholdelig. Indgår renten alligevel på et senere  \r\n\r\n tidspunkt, skal den indtægtsføres under post 1.1 Rente og provision af udlån  \r\n\r\n - jfr. regnskabsbekendtgørelsens bestemmelser. </P>  \r\n\r\n<P>1.2.5 Afskrivninger og hensættelser på aktivpost 6 Uopsigelige pantebreve  \r\n\r\n til fast rente og aktivpost 7.6 Ansvarlig indskudskapital i andre  \r\n\r\n virksomheder skal udgiftsføres under driftspost 6.1 afskrivninger og  \r\n\r\n hensættelser på udlån og garantidebitorer. De respektive aktivposter skal  \r\n\r\n reduceres med hensættelserne, og de hensatte beløb skal includeres i post  \r\n\r\n</P>  \r\n\r\n<P>8.5 ANDRE UDLÅN, SKEMA F.B. 6. </P>  \r\n\r\n<P>Hensættelser vedrørende pantebreve og ansvarlig indskudskapital skal  \r\n\r\n fremgå af en note på FB 6, der dels angiver årets hensættelse og dels den  \r\n\r\n samlede hensættelse på disse poster. </P>  \r\n\r\n<P>1.3 UDTRUKNE OBLIGATIONER. </P>  \r\n\r\n<P>For de pengeinstitutter, der har en vedtægtshjemlet kusreguleringsfond,  \r\n\r\n accepterer tilsynet, at gevinsten ved udtrukne obligationer, der forfalder  \r\n\r\n til indfrielse den 2. januar, betragtes som en realiseret gevinst, jfr. i  \r\n\r\n øvrigt regnskabsbekendtgørelsens bilag s. 14 f.n. og 15 f.o. </P>  \r\n\r\n<P>&#187;1.4 Værdiansættelsen af obligationer. </P>  \r\n\r\n<P>Obligationer kan ifølge bank- og sparekasselovens § 32, stk. 1, højst  \r\n\r\n optages til kursværdien ultimo. </P>  \r\n\r\n<P>Ved beregning af kursreguleringer skal der i henhold til  \r\n\r\n regnskabsbekendtgørelsen tages udgangspunkt i køberkursen ultimo, uanset om  \r\n\r\n denne måtte være over indfrielseskursen. Ønsker pengeinstituttet at foretage  \r\n\r\n en kursreservation, f.eks. ned til indfrielseskursen, skal denne reservation  \r\n\r\n foretages under resultatopgørelsens post 11. </P>  \r\n\r\n<P>For så vidt angår udtrukne obligationer respektive obligationer solgt på  \r\n\r\n termin, henvises til bemærkningerne i bilaget til regnskabsbekendtgørelsen  \r\n\r\n (s. 14).&#171; </P>  \r\n\r\n<P>1.5 VÆRDIANSÆTTELSEN AF PANTEBREVE. </P>  \r\n\r\n<P>Pantebreve skal ifølge bank- og sparekasselovens § 32, stk. 5, optages til  \r\n\r\n deres værdi i handel og vandel. En vejledning til værdiansættelsen kan findes  \r\n\r\n i pengeinstitutternes pantebrevsstatistik, der oplyser om effektive  \r\n\r\n rentesatser for nyudstedte standardpantebreve. Statistikken udsendes gennem  \r\n\r\n Bankforeningen og Sparekasseforeningen. </P>  \r\n\r\n<P>1.6 INDESTÅELSE M.V./GARANTIER. </P>  \r\n\r\n<P>Samtlige indeståelser afgivet af et pengeinstitut skal bogføres i status  \r\n\r\n under garantier med deres fulde beløb. Tilsvarende gælder for &#187;letter of  \r\n\r\n intend&#171; og lign. hensigtserklæringer i det omfang, der er tale om  \r\n\r\n erklæringer, der er juridisk forpligtende for pengeinstituttet. </P>  \r\n\r\n<P>1.7 FASTE EJENDOMME. </P>  \r\n\r\n<P>M.h.t. vurderingen af ejendomme henvises til BSL § 31, herunder  \r\n\r\n bestemmelsen i stk. 1, hvorefter en ejendom ikke må optages til en højere  \r\n\r\n værdi end anskaffelsesprisen med tillæg af beløb, der er anvendt til  \r\n\r\n forbedringer, og stk. 3, hvorefter &#187;god regnskabsskik&#171; er afgørende  \r\n\r\n for, om en ejendom skal nedskrives. </P>  \r\n\r\n<P>1.8 FINANCIAL FUTURES (RENTETERMINSFORRETNINGER) </P>  \r\n\r\n<P>I tilfælde, hvor et pengeinstitut indgår i &#187;financial futures&#171;,  \r\n\r\n vil tilsynet ikke stille krav om bogføring udover de krævede  \r\n\r\n maginindbetalinger og de daglige kontantreguleringer (bogføres under  \r\n\r\n korrespondenter) forudsat, at forretningen indgås for at dække  \r\n\r\n pengeinstituttets renterisiko. I alle øvrige tilfælde kræves bogføring af den  \r\n\r\n indgåede forpligtelse. </P>  \r\n\r\n<P>1.9 VALUTAOPTIONSFORRETNINGER. </P>  \r\n\r\n<P>I tilfælde, hvor et pengeinstitut indgår i valutaoptionsforretninger, skal  \r\n\r\n disse bogføres efter følgende regler: </P>  \r\n\r\n<P>Udækkede valutaoptionsforretninger skal bogføres efter samme regler, som  \r\n\r\n gælder for udækkede valutaterminsforretninger. En valutaoptionsforretning  \r\n\r\n anses for dækket af en modgående valutaterminsforretning eller modtaget eller  \r\n\r\n afgivet deposit, såfremt den tidsmæssige forskel mellem de to forretningers  \r\n\r\n løbetid ikke overstiger et år. </P>  \r\n\r\n<P>Dækkes en valutaoptionsforretning af en modgående valutaterminsforretning,  \r\n\r\n anses valutaterminsforretningen derimod for udækket. </P>  \r\n\r\n<P>1.10 INDLÅN </P>  \r\n\r\n<P>Kursregulering af uopsigelige indlån til fast rente må ikke finde sted.  \r\n\r\n</P>  \r\n\r\n<P>Valutakursregulering skal finde sted som anført i  \r\n\r\n regnskabsbekendtgørelsens bilag side 20. </P>  \r\n\r\n<P>1.11 AVANCE OG KURSREGULERING AF FREMMED VALUTA (AGIO) </P>  \r\n\r\n<P>Under resultatopgørelsens post 3 Avance og kursregulering af fremmed  \r\n\r\n valuta posteres alle kursavancer/-tab på handel med fremmed valuta,  \r\n\r\n kurssikringsfradrag/-tillæg i forbindelse med valutaterminsforretninger samt  \r\n\r\n valutareguleringer af aktiver og passiver. Det understreges, at provisioner i  \r\n\r\n forbindelse med disse forretninger posteres under post 4.3 Øvrige ordinære  \r\n\r\n indtægter. </P>  \r\n\r\n<P>I årsregnskabet angives avance og kursregulering af fremmed valuta med et  \r\n\r\n samlet beløb. I en note til resultatopgørelsen angives avance og  \r\n\r\n kursregulering af fremmed valuta henholdsvis valutakursregulering af egen  \r\n\r\n ansvarlig indskudskapital. Med hensyn til udfyldelsen af skemaer henvises til  \r\n\r\n afsnit 2. </P>  \r\n\r\n<P>1.12 PULJEORDNINGER </P>  \r\n\r\n<P>I vedlagte skema FB 35 skal pengeinstituttet give oplysninger om  \r\n\r\n eksisterende puljeordninger. </P>  \r\n\r\n<P>I årsregnskabet skal puljeordninger bogføres efter følgende  \r\n\r\n retningslinier: </P>  \r\n\r\n<P>Indlånsrenten, som skal tilskrives puljeordningerne, opdeles i 2 poster.  \r\n\r\n</P>  \r\n\r\n<P>Den ene post, der beløbsmæssigt svarer til den nominelle rente samt den  \r\n\r\n løbetidsafhængige kursregulering på de obligationer, der ligger til grund for  \r\n\r\n den pågældende puljeordning, og som er indtægtsført under post 1.3,  \r\n\r\n udgiftsføres under resultatopgørelsens post 2.1 Rente til indlån. Udbytter  \r\n\r\n respektive øvrige renter (aktier, pantebreve m.v.), der indgår i  \r\n\r\n puljeordninger, posteres på tilsvarende måde. </P>  \r\n\r\n<P>Den anden post, der svarer til den renteniveauafhængige del af  \r\n\r\n kursudviklingen på de obligationer, der ligger til grund for den pågældende  \r\n\r\n puljeordning, og som er bogført under post 8, posteres som ekstraordinær  \r\n\r\n udgift (resultatopgørelsens post 7.3) i tilfælde af kursgevinst og som en  \r\n\r\n ekstraordinær indtægt (resultatopgørelsens post 7.2) i tilfælde af kurstab.  \r\n\r\n På tilsvarende måde posteres kursregulering af øvrige værdipapirer, der  \r\n\r\n indgår i puljeordningerne. </P>  \r\n\r\n<P>I en note til resultatopgørelsen i såvel det foreløbige som det endelige  \r\n\r\n årsregnskab angives hvor stort et beløb under de ekstra ordinære poster, der  \r\n\r\n vedrører puljeordningerne. Denne note skal henvise både til post 2.1 og de  \r\n\r\n ekstraordinære poster. </P>  \r\n\r\n<P>1.13 UDSKUDT SKAT </P>  \r\n\r\n<P>Udskudte skattebyrder, der hviler på urealiserede børsnoterede  \r\n\r\n værdipapirer, skal i resultatopgørelsen udgiftsføres under post 9.3 Udskudt  \r\n\r\n skat af årets indkomst og skal passiveres i statusopgørelsen underpost 6.3.5  \r\n\r\n Akkumuleret udskudt skat. </P>  \r\n\r\n<P>Opmærksomheden skal henledes på, at den gennemførte forhøjelse af  \r\n\r\n selskabsskatten fra 40 pct. til 50 pct. med virkning fra regnskabsåret 1985  \r\n\r\n for mange pengeinstitutter indebærer, at den udskudte skat vedrørende de  \r\n\r\n foregående år skal reguleres. I lighed med, hvad der har været gældende under  \r\n\r\n tidligere forhøjelser af selskabsskatten, skal pengeinstitutterne i 1985 i  \r\n\r\n stedet for at udgiftsføre denne forøgelse af den udskudte skat postere  \r\n\r\n beløbet under resultatopgørelsens post 12.4 Øvrige beløb, der skal henlægges  \r\n\r\n forlods med en tilsvarende modpostering under post 13.2. Til passivering af  \r\n\r\n tidligere års udskudt skat. </P>  \r\n\r\n<P>I tilfælde af urealiseret kurstab kan et &#187;udskudt  \r\n\r\n skattetilgodehavende&#171; indtægtsføres under post 9.3 Udskudt skat af årets  \r\n\r\n indkomst i det omfang, det kan dækkes af tidligere års akkumuleret udskudt  \r\n\r\n skat post 6.3.5. </P>  \r\n\r\n<P>Et &#187;udskudt skattetilgodehavende&#171; må således ikke aktiveres.  \r\n\r\n</P>  \r\n\r\n<P>Pengeinstitutter, der gennem aftaler med skattemyndighederne vedrørende  \r\n\r\n den skattemæssige behandling af pengeinstituttets indlåns- og udlånsrenter  \r\n\r\n har oparbejdet en udskudt skattebyrde, skal bogføre denne efter ovennævnte  \r\n\r\n regler. </P>  \r\n\r\n<P>1.14 HONORARER TIL BESTYRELSESMEDLEMMER. </P>  \r\n\r\n<P>Honorarer til bestyrelsesmedlemmer skal udgiftsføres under  \r\n\r\n resultatopgørelsens post 5.1 Lønninger og vederlag til bestyrelse og  \r\n\r\n direktion samt til repræsentantskab i banker (jfr. s. 22 i bilaget til  \r\n\r\n regnskabsbekendtgørelsen). </P>  \r\n\r\n<P>Ovenstående bemærkninger gælder også for udgiftsføringen af  \r\n\r\n &#187;ekstra&#171; honorarer, som bestyrelsesmedlemmer måtte oppebære i  \r\n\r\n forbindelse med udførelse af særlige bestyrelsesopgaver. </P>  \r\n\r\n<P>1.15 ÅRSBERETNINGEN </P>  \r\n\r\n<P>Opmærksomheden skal henledes på, at der ved den seneste ændring af bank-  \r\n\r\n og sparekasseloven (lov nr. 154 af 24. april 1985) skete en ændring af lovens  \r\n\r\n § 35. </P>  \r\n\r\n<P>I årsberetningen skal angives det gennemsnitlige antal beskæftigede i  \r\n\r\n regnskabsåret omregnet til heltidsbeskæftigede. Samtlige personer, der er  \r\n\r\n ansat direkte i pengeinstituttet, skal medregnes. </P>  \r\n\r\n<P>I noter til resultatopgørelsen gives følgende oplysninger: </P>  \r\n\r\n<P>a. Pengeinstituttets pensionsforpligtelser samt det samlede beløb til  \r\n\r\n lønninger og vederlag m.v. angivet for hver enkelt af følgende 3 grupper:  \r\n\r\n medlemmer af bestyrelse, medlemmer af direktion samt medlemmer af  \r\n\r\n repræsentantskab i banker og andelskasser. </P>  \r\n\r\n<P>b. Lønninger, pensioner og udgifter til andre i pengeinstituttet ansatte  \r\n\r\n personer. </P>  \r\n\r\n<P>c. Tantieme til bestyrelsen i banker. </P>  \r\n\r\n<P>1.16 KONCERNREGNSKAB </P>  \r\n\r\n<P>Selskaber, der i henhold til bekendtgørelse om bankers- og sparekassers  \r\n\r\n aflæggelse af koncernregnskab omfattes af koncernbegrebet, skal medtages i  \r\n\r\n koncernregnskabet. For så vidt angår selskaber, der overtages i henhold til  \r\n\r\n BSL § 1, stk. 4, er tilsynets praksis, at disse kun kan holdes udenfor  \r\n\r\n koncernregnskabet i det regnskabsår, hvori de overtages. </P>  \r\n\r\n<P>1.17 BANK- OG SPAREKASSELOVENS § 48a </P>  \r\n\r\n<P>Efter bank- og sparekasselovens § 48a, stk. 3, finder de for  \r\n\r\n pengeinstitutterne gældende regnskabsbestemmelser tillige anvendelse på  \r\n\r\n pengeinstitutternes datterselskaber, medmindre der i henhold til  \r\n\r\n bestemmelsens stk. 6, er givet dispensatiion. </P>  \r\n\r\n<P>Tilsynet vil være velvilligt indstillet over for ansøgninger om  \r\n\r\n dispensation fra bestemmelserne i kapitel 7 i bank- og sparekasseloven om  \r\n\r\n regnskab for datterselskaber, der er ejendomsselskaber og selskaber omfattet  \r\n\r\n af bank- og sparekasselovens § 1, stk. 4. (Midlertidigt drevne virksomheder).  \r\n\r\n</P>  \r\n\r\n<P>Såfremt der gives dispensation, skal datterselskabet aflægge årsregnskab  \r\n\r\n efter årsregnskabsloven. Tilsynet vil betinge dispensationen af, at bank- og  \r\n\r\n sparekasselovens regler om værdioptagelsen af faste ejendomme anvendes for så  \r\n\r\n vidt angår ejendomsselskaberne. </P>  \r\n\r\n<P>Tilsynet er endvidere indstillet på at give dispensation fra kravet i  \r\n\r\n bank- og sparekasseloven § 26 om to revisorer, når der er tale om  \r\n\r\n datterselskaber af ubetydelig størrelse i forhold til moderselskabet  \r\n\r\n (pengeinstituttet) under forudsætning af, at datterselskabets regnskab  \r\n\r\n revideres af en af pengeinstituttets statsautoriserede revisorer. </P>  \r\n\r\n<P>Andre ansøgninger om dispensation fra bank- og sparekasselovens § 48a,  \r\n\r\n stk. 3, vil tilsynet tage stilling til ud fra en nærmere vurdering af de  \r\n\r\n enkelte ansøgninger. </P>  \r\n\r\n<P>Ved alle dispensationsansøgninger skal datterselskabets vedtægter og  \r\n\r\n seneste årsregnskab bilægges. </P>  \r\n\r\n<P>1.18 DEN EKSTERNE REVISION. </P>  \r\n\r\n<P>Revisionens opmærksomhed skal henledes på, at eventuelle mangler i  \r\n\r\n forretningsgang, kontrol- og sikkerhedsforanstaltninger i relation til  \r\n\r\n værdipapircentralen skal omtales i revisionsprotokollatet. </P>  \r\n\r\n<P>1.19 DEN INTERNE REVISION </P>  \r\n\r\n<P>Såfremt de valgte revisorer bygger på den interne revision, skal følgende  \r\n\r\n forudsætninger være opfyldt - jfr. bekendtgørelse nr. 585 af 29. november  \r\n\r\n 1974 om revisionens gennemførelse i banker og sparekasser: </P>  \r\n\r\n<P CLASS=PUNKT> <B>1.</B> Den interne revisions arbejdsmetode og arbejde skal  \r\n\r\n være betryggende og i overensstemmelse med en af de valgte revisorer godkendt  \r\n\r\n revisionsinstruks. </P>  \r\n\r\n<P CLASS=PUNKT> <B>2.</B> Lederen af den interne revisionsafdeling skal være  \r\n\r\n ansat af pengeinstituttets bestyrelse og kan kun afskediges af denne. </P>  \r\n\r\n<P CLASS=PUNKT> <B>3.</B> Lederen og personalet i den interne  \r\n\r\n revisionsafdeling må ikke deltage i andet arbejde i pengeinstituttet end  \r\n\r\n revisionsarbejde. </P>  \r\n\r\n<P CLASS=PUNKT> <B>4.</B> Lederen af den interne revisionsafdeling skal føre  \r\n\r\n særskilt revisionsportokol, som skal forelægges for og underskrives af  \r\n\r\n bestyrelsen og af de valgte revisorer. </P>  \r\n\r\n<P CLASS=PUNKT> <B>5.</B> De valgte revisorer skal i revisionsprotokollen  \r\n\r\n oplyse, hvorvidt den interne revision har fungeret tilfredstillende. </P>  \r\n\r\n<P CLASS=PUNKT> <B>2.</B> VEJLEDNING VEDRØRENDE UDFYLDELSE AF FORELØBIGT  \r\n\r\n ÅRSREGNSKAB (Fællesform B). </P>  \r\n\r\n<P>Man skal gøre opmærksom på, at kun de i bekendtgørelsen af 2. marts 1981  \r\n\r\n anviste formularer med senere ændringer vedrørende foreløbigt årsregnskab  \r\n\r\n (Fællesform B) må benyttes. </P>  \r\n\r\n<P>De i afsnit 1 beskrevne noter til resultatopgørelsen, som indgår i såvel  \r\n\r\n det foreløbige som det endelige årsregnskab, kan enten påføres nederst på de  \r\n\r\n relevante FB-sider respektive FC-sider eller anføres på et særligt ark, som  \r\n\r\n indsendes til tilsynet sammen med det foreløbige henholdsvis det endelige  \r\n\r\n regnskab. </P>  \r\n\r\n<P>Følgende bedes iagttaget: </P>  \r\n\r\n<P>FB 1 Post 3. &#187;Avance og kursregulering af fremmed valuta&#171;.  \r\n\r\n Totalbeløbet anføres dels på linie 15 og dels på linie 17. På linie 16  \r\n\r\n anføres et 0. </P>  \r\n\r\n<P>På FC 1 foretages posteringerne på samme måde. </P>  \r\n\r\n<P>I det offentliggjorte regnskab skal pengeinstitutterne derimod kun angive  \r\n\r\n totalposten &#187;Avance og kursregulering af fremmed valuta&#171;. </P>  \r\n\r\n<P>I noter til resultatopgørelsen i såvel det foreløbige som det endelige  \r\n\r\n årsregnskab angives dels &#187;avance og kursregulering af fremmed valuta  \r\n\r\n (plus/minus)&#187; og dels &#187;valutakursregulering af egen ansvarlig  \r\n\r\n indskudskapital (plus/minus)&#187;. </P>  \r\n\r\n<P>FB 5 Post 1.3 &#187;Rente af obligationer og udbytte af aktier m.v. er fra  \r\n\r\n og med 1. januar 1985 opdelt i 3 poster, hvoraf post 1.3.2 er ny. </P>  \r\n\r\n<P>Med hensyn til beregningen af den løbetidsafhængige kursregulering af  \r\n\r\n obligationer henvises til de af tilsynet den 9. november 1984 udsendte  \r\n\r\n retningslinier vedrørende opdeling af kursregulering i løbetidsafhængig  \r\n\r\n kursregulering og renteniveauafhængig kursregulering for børsnoterede  \r\n\r\n obligationer. </P>  \r\n\r\n<P>FB 23 Post 1.2 &#187;Andre beløb til forlods henlæggelse&#171; skal stemme  \r\n\r\n med posterne 13.4 + 13.5 + 13.6 på FB 4. </P>  \r\n\r\n<P>Post 2 &#187;Overført til resultatopgørelse&#171; skal stemme med posterne  \r\n\r\n 12.3 og 12.4 og FB 3 og &#187;I alt overførsler&#171; på FB 4. </P>  \r\n\r\n<P>Posterne 3 &#187;Anden tilgang&#171; på 3 &#187;Anden afgang&#171; skal  \r\n\r\n kun benyttes ved ekstraordinære forhold, og posten skal da forsynes med  \r\n\r\n forklarende note. </P>  \r\n\r\n<P>FB 19 Post 8 &#187;Antal konti&#171; skal stemme med udlånskonti i alt FB  \r\n\r\n 29. </P>  \r\n\r\n<P>FB 21 Post 1.1 &#187;Antal konti&#171; skal stemme med summen af posterne  \r\n\r\n 1., 2. og 3. FB 29. </P>  \r\n\r\n<P>Post 1.2 &#187;Antal konti&#171; skal stemme med post 4 FB 29. </P>  \r\n\r\n<P>Post 1.3 &#187;Antal konti&#171; skal stemme med post 5 FB 29. </P>  \r\n\r\n<P>Post 1.5 &#187;Antal konti&#171; skal stemme med post 7 FB 29. </P>  \r\n\r\n<P>FB 30 &#187;Fondsekspeditioner&#171; vedrører kun køb og salg af  \r\n\r\n værdipapirer for kunder. </P>  \r\n\r\n<P>FB 35 I afsnit 3 &#187;Resultatposter, der kan henføres til  \r\n\r\n puljeordningen&#171; er udgiftsposten opsplittet i 2 dele, således at under  \r\n\r\n post 3.3. bogføres det beløb vedrørende puljeordningerne, som er ført til  \r\n\r\n udgift under resultatopgørelsens post 2.1. Under post 3.4. bogføres det beløb  \r\n\r\n vedrørende puljeordningerne, som i resultatopgørelsen er bogført under de  \r\n\r\n ekstraordinære poster, således at de ekstraordinære indtægter angives med  \r\n\r\n negativt fortegn og ekstraordinære udgifter med positivt fortegn. I øvrigt  \r\n\r\n skal man henvise til det under vejledningen afsnit 1.12 anførte. </P>  \r\n\r\n<P>FB-generelt: </P>  \r\n\r\n<P>Anførte fortegn &#187;(plus/minus)&#187; skal påføres umiddelbart foran  \r\n\r\n det pågældende beløb. </P>  \r\n\r\n<P>Ch.reg.nr. og navn skal påføres alle FB-siderne. </P>  \r\n\r\n<P>FØLGESKRIVELSE VEDR. FORELØBIGT ÅRSREGNSKAB </P>  \r\n\r\n<P>Den vedhæftede følgeskrivelse vedr. foreløbigt årsregnskab (Fællesform B)  \r\n\r\n m.m. skal vedlægges i udfyldt stand. </P>  \r\n\r\n<P>FØLGESKRIVELSE VEDR. ENDELIGT ÅRSREGNSKAB. </P>  \r\n\r\n<P>Den vedhæftede følgeskrivelse vedr. endeligt årsregnskab (Fællesform C)  \r\n\r\n m.m. skal vedlægges i udfyldt stand. </P>  \r\n\r\n<P CLASS=PUNKT> <B>3.</B> VEDRØRENDE MÅNEDESBALANCER </P>  \r\n\r\n<P>Tilsynet udsender senere en vejledning vedrørende månedsbalancer. </P>  \r\n\r\n<P>VIGTIGT </P>  \r\n\r\n<P>Man skal gøre opmærksom på, at kun FB-blanketter med tydeligt læsbare  \r\n\r\n tastenumre (cifrene foran beløbet) må benyttes. </P>  \r\n\r\n<P>For god ordens skyld skal tilsynet endvidere henlede opmærksomheden på, at  \r\n\r\n ved ændringen af bank- og sparekasseloven den 24. april 1985 bortfaldt 2.  \r\n\r\n pkt. og 3. pkt. i § 24, stk. 3. Dette indebærer, at pengeinstitutterne ved  \r\n\r\n udarbejdelsen af det foreløbige regnskab ikke skal udfylde linierne 12-16 på  \r\n\r\n FB 27. </P>  \r\n\r\n<P>Endelig behøver pengeinstitutterne ikke på FB 32 at udfylde søjlen  \r\n\r\n &#187;Lånebeløb (evt. anslået,&#187; i &#187;Fortegnelse over aktiver og  \r\n\r\n garantibeviser m.v. i andre banker eller sparekasser, belånt eller deponeret  \r\n\r\n til sikkerhed.&#171; </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19851003860"
        },
        {
            "displayName": "Entydig dokumentidentifikation",
            "displayValue": "CM026026"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10038"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "09/12/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Tilsynet med banker og sparekasser"
        },
        {
            "displayName": "Ressortministeriets journalnummer",
            "displayValue": "A.30.3."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}