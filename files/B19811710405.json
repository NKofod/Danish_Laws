{
    "id": 50535,
    "title": "Bestemmelser om landbrugsflyvning ",
    "documentTypeId": "60",
    "isSagsforlobPeriodValid": false,
    "shortName": "BEK nr 17104 af 01/10/1981",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om landbrugsflyvning </H1>  \r\n\r\n<P></P>  \r\n\r\n<P>I medfør af §§ 75, stk. 2 og stk. 3, 149, stk. 4 og stk. 10, og 153, stk.  \r\n\r\n 2, i lov om luftfart, jf. lovbekendtgørelse nr. 381 af 10. juni 1969, som  \r\n\r\n ændret ved lov nr. 94 af 29. marts 1972, fastsætter luftfartsdirektoratet,  \r\n\r\n efter bemyndigelse fra ministeriet for offentlige arbejder, følgende  \r\n\r\n bestemmelser om landbrugsflyvning. </P>  \r\n\r\n<P CLASS=PUNKT> <B>1.</B> Definition </P>  \r\n\r\n<P>1.1 Ved landbrugsflyvning forstås i denne bestemmelse sprøjtning, pudring,  \r\n\r\n tilsåning og gødskning af skov- og landbrugsarealer fra luftfartøj. </P>  \r\n\r\n<P CLASS=PUNKT> <B>2.</B> Tilladelse til at udføre landbrugsflyvning </P>  \r\n\r\n<P>2.1 Landbrugsflyvning må kun udføres efter tilladelse fra  \r\n\r\n luftfartsdirektoratet. </P>  \r\n\r\n<P>2.1.1 For at have tilladelse til at udføre landbrugsflyvning skal  \r\n\r\n luftfartsforetagendet være registreret som ejer af mindst et til formålet  \r\n\r\n egnet luftfartøj. </P>  \r\n\r\n<P CLASS=PUNKT> <B>3.</B> Materiel </P>  \r\n\r\n<P>3.1 Til landbrugsflyvning må kun anvendes dansk registreret luftfartøj,  \r\n\r\n der af luftfartsdirektoratet er godkendt hertil. </P>  \r\n\r\n<P>3.2 Forinden et luftfartøj anvendes til landbrugsflyvning, skal der  \r\n\r\n foreligge gyldig sikkerhedsattest udstedt i henhold til BL 1-1. </P>  \r\n\r\n<P CLASS=PUNKT> <B>4.</B> Flyvepladser </P>  \r\n\r\n<P>4.1 Landbrugsflyvning kan udføres fra følgende flyvepladser: </P>  \r\n\r\n<UL CLASS=PLAIN-LIST>  \r\n\r\n<LI>a) lufthavne og offentligt godkendte flyvepladser, </LI>  \r\n\r\n<LI>b) andre pladser under forudsætning af, at ejerens tilladelse til  \r\n\r\n benyttelse af vedkommende areal til dette formål er indhentet. </LI>  \r\n\r\n</UL>  \r\n\r\n<P>4.1.1 Ved anvendelse af de under b) nævnte landingspladser skal start,  \r\n\r\n landing og manøvrering i forbindelse hermed udføres på en sådan måde, at der  \r\n\r\n ikke opstår risiko for tredjemand eller tredjemands ejendom, herunder skal  \r\n\r\n der træffes sådanne foranstaltninger, at uvedkommende færdsel i  \r\n\r\n landingsområdet forhindres. </P>  \r\n\r\n<P>4.1.2 Fartøjschefen skal overbevise sig om, at de i luftfartøjets  \r\n\r\n flyvehåndbog opgivne krav for start og landing kan opfyldes, samt at start og  \r\n\r\n landing i øvrigt kan foregå sikkerhedsmæssigt forsvarligt. </P>  \r\n\r\n<P CLASS=PUNKT> <B>5.</B> Operationshåndbog </P>  \r\n\r\n<P>5.1 Luftfartsforetagendet er ansvarlig for udarbejdelse og vedligeholdelse  \r\n\r\n af en operationshåndbog, som skal indeholde sådanne informationer og  \r\n\r\n instruktioner, som er nødvendige, for at det beskæftigede personel kan løse  \r\n\r\n de pålagte opgaver sikkerhedsmæssigt forsvarligt. Operationshåndbogen skal  \r\n\r\n som minimum indeholde følgende afsnit: </P>  \r\n\r\n<UL CLASS=PLAIN-LIST>  \r\n\r\n<LI>a) retningslinier for udvælgelse og etablering af landingspladser, </LI>  \r\n\r\n<LI>b) bestemmelser for underflyvning af el-ledninger, </LI>  \r\n\r\n<LI>c) flyve- og tjenestetidsbestemmelser, </LI>  \r\n\r\n<LI>d) sikkerhedsbestemmelser for omgang med kemikalier og brændstof, </LI>  \r\n\r\n<LI>e) forholdsordre vedrørende flyvehavari, flyvehændelse, utilsigtet  \r\n\r\n sprøjtning samt uheld ved omgang med kemikalier, herunder detaljeret instruks  \r\n\r\n for melding og rapportering, </LI>  \r\n\r\n<LI>f) kopi af relevante myndighedsbestemmelser. </LI>  \r\n\r\n</UL>  \r\n\r\n<P>5.1.1 Operationshåndbogen skal være umiddelbart tilgængelig for alt  \r\n\r\n peronel samt være affattet på et sprog, som kan forstås af alle ansatte. </P>  \r\n\r\n<P>5.1.2 Operationshåndbogen samt alle rettelser hertil er gyldige ved  \r\n\r\n flyvechefens godkendelse heraf. Et eksemplar af operationshåndbogen indsendes  \r\n\r\n til luftfartsdirektoratet til information. </P>  \r\n\r\n<P>5.1.2.1 Luftfartsdirektoratet kan kræve ændringer og tilføjelser i  \r\n\r\n håndbogen af betydning for sikkerheden. </P>  \r\n\r\n<P CLASS=PUNKT> <B>6.</B> Personel </P>  \r\n\r\n<P>6.1 Luftfartsforetagendet skal udpege en flyvechef, som er ansvarlig for,  \r\n\r\n at den af foretagendet udførte landbrugsflyvning udføres sikkerhedsmæssigt  \r\n\r\n forsvarligt og i øvrigt i overensstemmelse med de i denne BL anførte  \r\n\r\n bestemmelser samt andre myndigheders bestemmelser for området. </P>  \r\n\r\n<P>6.2 Flyvechefen skal være godkendt af luftfartsdirektoratet. </P>  \r\n\r\n<P>6.3 En person skal for at kunne godkendes af luftfartsdirektoratet som  \r\n\r\n flyvechef opfylde følgende betingelser: </P>  \r\n\r\n<P>6.3.1 Vedkommende skal have eller have haft landbrugsflyvningsbevis samt  \r\n\r\n have erhvervet en sådan erfaring inden for landbrugsflyvning, at vedkommende  \r\n\r\n har et gennemgribende kendskab til alle spørgsmål af sikkerhedsmæsig  \r\n\r\n betydning i forbindelse med udøvelse af landbrugsflyvevirksomhed. </P>  \r\n\r\n<P>6.3.2 Vedkommende skal - efter en samlet bedømmelse af alle relevante  \r\n\r\n forhold - af luftfartsdirektoratet anses for egnet til at varetage hvervet i  \r\n\r\n det pågældende foretagende. </P>  \r\n\r\n<P>6.3.3 Godkendelsen bortfalder, såfremt luftfartsdirektoratet i medfør af  \r\n\r\n luftfartslovens § 79 tilbagekalder foretagendets tilladelse til  \r\n\r\n landbrugsflyvning. Tilladelsen vil blive tilbagekaldt, såfremt flyvechefen  \r\n\r\n groft eller gentagne gange tilsidesætter sine pligter efter denne BL. </P>  \r\n\r\n<P>6.3.4 Godkendelsen ophører ligeledes, når retten til at udøve virksomheden  \r\n\r\n som flyvechef frakendes den pågældende i medfør af straffelovens § 79. </P>  \r\n\r\n<P>6.4 Føreren af et luftfartøj, der anvendes til landbrugsflyvning, skal  \r\n\r\n være i besiddelse af gyldigt trafikflyvercertifikat og gyldigt  \r\n\r\n landbrugsflyvningsbevis, jf. BL 6-46, subsidiært udenlandsk certifikat med  \r\n\r\n tilsvarende rettighed og med dansk validering, jf. BL 6-69. </P>  \r\n\r\n<P CLASS=PUNKT> <B>7.</B> Planlægning af landbrugsflyvning </P>  \r\n\r\n<P>7.1 Forinden en landbrugsflyvning påbegyndes, påhviler det  \r\n\r\n luftfartsdirektoratet at forsyne fartøjschefen med kortmateriale i passende  \r\n\r\n målestoksforhold, hvorpå det eller de områder, der skal behandles, start- og  \r\n\r\n landingsplads samt eventuelle luftledninger og andre hindringer er angivet.  \r\n\r\n</P>  \r\n\r\n<P>7.2 Fartøjschefen har, forinden en landbrugsflyvning påbegyndes, pligt til  \r\n\r\n at inspicere såvel de områder, der skal behandles, som den påtænkte start og  \r\n\r\n landingsplads. </P>  \r\n\r\n<P>7.3 Under hensyntagen til vind- og vejrforhold m.m. er fartøjschefen  \r\n\r\n ansvarlig for, at flyvningen tilrettelægges på en sikkerhedsmæssig forsvarlig  \r\n\r\n måde, herunder at der træffes sådanne forholdsregler, at omliggende arealer,  \r\n\r\n bebyggelse, personer, dyr og køretøjer i videst muligt omfang sikres mod  \r\n\r\n utilsigtet sprøjtning m.v. </P>  \r\n\r\n<P CLASS=PUNKT> <B>8.</B> Udførelse af landbrugsflyvning </P>  \r\n\r\n<P>8.1 Landbrugsflyvning skal udføres således, at der ikke på noget tidspunkt  \r\n\r\n opstår unødig risiko for prsoner eller ejendom på jorden eller vandet. </P>  \r\n\r\n<P>8.2 Landbrugsflyvning skal foregå under overholdelse af de til enhver tid  \r\n\r\n gældende lufttrafikregler, for tiden ministeriet for offentlige arbejders  \r\n\r\n bekendtgørelse nr. 108 af 7. april 1967, som ændret ved bekendtgørelse nr.  \r\n\r\n 175 af 24. maj 1968. </P>  \r\n\r\n<P>8.2.1 Den i lufttrafikreglerne angivne minimumsflyvehøjde må underskrides,  \r\n\r\n når det er nødvendigt for at udføre opgaven. Fravigelse af de gældende regler  \r\n\r\n vedrørende flyvehøjde, for så vidt angår tæt bebyggede områder, herunder  \r\n\r\n sommerhusområder, beboede campingpladser og områder, hvor et større antal  \r\n\r\n mennesker er samlet i fri luft, må dog ikke finde sted. </P>  \r\n\r\n<P>Overflyvning af offentlig vej og jernbane må ikke finde sted i lavere  \r\n\r\n højde end 15 meter. </P>  \r\n\r\n<P>8.2.2 Luftledninger kan underflyves, når fartøjschefen på forhånd fra  \r\n\r\n jorden har konstateret eller på baggrund af andre oplysninger har vished for,  \r\n\r\n at dette kan ske uden risiko for kollision. </P>  \r\n\r\n<P>8.3 Landbrugsflyvning skal udføres, så omgivelserne forstyrres mindst  \r\n\r\n muligt. Såfremt det konstateres, at flyvningen er til gene, skal der straks  \r\n\r\n træffes sådanne rimelige forholdsregler, som kan begrænse generne. </P>  \r\n\r\n<P>8.4 Landbrugsflyvning skal udføres således, at utilsigtet sprøjtning m.v.  \r\n\r\n af omliggende arealer, bebyggelse, personer, dyr og køretøjer i videst muligt  \r\n\r\n omfang undgås. </P>  \r\n\r\n<P>8.4.1 Såfremt det konstateres, at utilsigtet sprøjtning m.v. har fundet  \r\n\r\n sted, skal udbringningen straks afbrydes og må først genoptages, når der er  \r\n\r\n sikkerhed for, at gentagelse kan undgås. </P>  \r\n\r\n<P>8.5 Under udførelse af landbrugsflyvning og enhver manøvre i forbindelse  \r\n\r\n hermed, herunder start og landing, må luftfartøjet på intet tidspunkt komme  \r\n\r\n bygninger eller græssende tamdyr nærmere end 25 meter, medmindre de  \r\n\r\n pågældende ejere har givet tilladelse hertil. </P>  \r\n\r\n<P CLASS=PUNKT> <B>9.</B> Særlige regler </P>  \r\n\r\n<P>9.1 Under landbrugsflyvning skal enhver ombordværende bære egnet  \r\n\r\n beskyttelseshjelm og være fastspændt med skulder- og lændesele. </P>  \r\n\r\n<P>9.2 Under landbrugsflyvning må ikke medføres passagerer. Dette gælder dog  \r\n\r\n ikke personel under uddannelse til landbrugsflyvning, personel, der har til  \r\n\r\n opgave at afprøve eller kontrollere piloten, eller luftfartsdirektoratets  \r\n\r\n inspektører. </P>  \r\n\r\n<P CLASS=PUNKT> <B>10.</B> Dispensation </P>  \r\n\r\n<P>10.1 Luftfartsdirektoratet kan i særlige tilfælde dispensere fra de i  \r\n\r\n denne BL fastsatte bestemmelser. </P>  \r\n\r\n<P CLASS=PUNKT> <B>11.</B> Straf </P>  \r\n\r\n<P>11.1 Overtrædelse af denne BL straffes i medfør af luftfartslovens § 149,  \r\n\r\n stk. 4 og stk. 10, med bøde eller hæfte. </P>  \r\n\r\n<P CLASS=PUNKT> <B>12.</B> Ikrafttræden </P>  \r\n\r\n<P>12.1 Denne BL træder i kraft den 1. oktober 1981. Samtidig ophæves BL 5-2,  \r\n\r\n 3. udgave, af 1. august 1966. </P>  \r\n\r\n<P>V. K. H. Eggers </P>  \r\n\r\n<P>/ B. Helmø Larsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19811710405"
        },
        {
            "displayName": "Entydig dokumentidentifikation",
            "displayValue": "CM009358"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "21/01/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17104"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "01/10/1981"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen"
        },
        {
            "displayName": "Ressortministeriets journalnummer",
            "displayValue": "14-4/5-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}