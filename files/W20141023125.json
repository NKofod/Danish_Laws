{
    "id": 166186,
    "title": "Ligebehandlingsnævnets afgørelse om køn - forskellige priser - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10231 af 12/06/2013",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - forskellige priser - medhold</p>\r\n<div class=\"Resume\">\r\n   <p class=\"TekstGenerel\">Det var i strid med ligestillingsloven, at et værtshus holdt \"Ladies Night\" med fri entré og halv pris for gæster iført dametøj.</p>\r\n   <p class=\"TekstGenerel\">Klager fik derfor medhold i klagen.</p>\r\n</div>\r\n<p>Klagen drejer sig om påstået forskelsbehandling på grund af køn i forbindelse med, at et værtshus har fri entré for kvinder, mens mænd skal betale for at komme ind. Kvinder kan desuden købe drikkevarer til halv pris.</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Det er i strid med ligestillingsloven, at indklagede afholder \"Ladies Night\" med fri entré og halv pris for gæster, der er iført dametøj.</p>\r\n<p>Klager har ikke ret til godtgørelse.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Det indklagede værtshus averterer ifølge et af klager fremlagt Facebook-opslag med \"Ladies Night\" hver fredag. Der er fri entré og halv pris i baren for gæster iført dametøj. Der er desuden konkurrencer for damerne.</p>\r\n<p>Det er også fremlagt opslag dateret den 9. november 2012 fra indklagedes Facebook-side, hvoraf fremgår:</p>\r\n<p>\" Så genopliver vi den gamle [indklagede] tradition!</p>\r\n<p>Hver fredag er Ladies Night!</p>\r\n<p>Med fri entré til alle iført kvindetøj fra 21-01</p>\r\n<p>. . .</p>\r\n<p>P.s. Mænd er også velkomne! \"</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager </span>gør gældende, at han en fredag sammen med to andre mænd og to kvinder var inde på det indklagede værtshus. De tre mænd blev afkrævet entré, mens de to kvinder kom gratis ind. Kvinderne fik desuden 50 procent på drikkevarerne, mens mændene måtte betale fuld pris.</p>\r\n<p>Efterfølgende har klager på indklagedes Facebook-side fundet et opslag, hvoraf fremgår, at kvinder kommer gratis ind og får halv pris i baren.</p>\r\n<p>Klager og hans kammerater henvendte sig og fik at vide, at det kun var kvinder, der havde disse fordele, da det var dameaften.</p>\r\n<p>Klager mener, at indklagede forsøger at omgå loven ved at skrive \"iført dametøj\", men der skelnes mellem køn, og den ene af kvinderne var iført unisex-tøj og havde hverken høje hæle eller andet, der indikerede, at der var tale om dametøj.</p>\r\n<p>Det passer ikke, at det omtalte Facebook-opslag først blev offentliggjort den 6. januar 2013. Det er klagers opfattelse, at indklagede i hvert fald siden november har haft tilbud om fri entré til alle i dametøj. Indklagede havde fortsat opslaget på Facebook, da det i svaret til nævnet var oplyst, at der var tale om en fejl. Klager mener derfor, at der har været tale om diskrimination på grund af køn i mindst 3-4 måneder.</p>\r\n<p>Klager fastholder, at han er blevet udsat for kønsdiskrimination, og han ønsker at få en godtgørelse.</p>\r\n<p>\r\n   <span class=\"Bold\">Indklagede </span>mener, at sagen er et led i klagers chikane af indklagedes forretning.</p>\r\n<p>Indklagede anfører, at det opslag på Facebook, som klager henviser til, ved en misforståelse mellem indklagede og den PR-ansvarlige blev oploadet til indklagedes facebook-galleri, men aldrig sendt videre til gæsterne.</p>\r\n<p>Opslaget blev lavet og oploadet til indklagedes Facebook-galleri søndag den 6. januar 2013, og at klagen er indgivet mandag den 7. januar 2013. Klager kan ikke i dette tidsrum være blevet udsat for diskrimination, da plakaten ikke var aktuel.</p>\r\n<p>Indklagede henviser i øvrigt til, at det omtalte tilbud med gratis entré samt halv pris i baren til alle iført kvindetøj kun gælder i tidsrummet fra kl. 21 til kl. 1. Dørmændene, der tager imod entré ved indgangen, møder først ind kl. 24, og indkrævning af entré fastlægges af den ansvarlige den pågældende aften på baggrund af besøgstallet. Der er i hele januar ikke blevet opkrævet entré i tidsrummet fra kl. 21 til kl. 5, hvilket er i strid med klagers påstand.</p>\r\n<p>Indklagede afviser i øvrigt, at klager har været på det indklagede værtshus. Da klager allerede har chikaneret forretningen, kender indklagede ham af udseende. Hverken indklagede, dørmændene eller overvågningen har i øvrigt set klager på værtshuset.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Ligebehandlingsnævnet behandler klager over forskelsbehandling på grund af køn efter ligestillingsloven.</p>\r\n<p>Det fremgår af ligestillingsloven, at ingen må udsætte en person for direkte eller indirekte forskelsbehandling på grund af køn. Forbuddet mod forskelsbehandling gælder blandt andet for alle organisationer og personer, der leverer varer og tjenesteydelser, som er tilgængelige for offentligheden.</p>\r\n<p>Ligebehandlingsnævnet vurderer, at klager med de fremlagte opslag fra Facebook har påvist faktiske omstændigheder, som giver anledning til at formode, at indklagede udøver indirekte forskelsbehandling på grund af køn ved at tilbyde gratis entré og halv pris for baren til gæster, der møder op i dametøj. Dette tilbud er i al væsentlighed rettet mod kvinder, og der er derfor tale om indirekte forskelsbehandling.</p>\r\n<p>Indklagede har ikke bevist, at ligebehandlingsprincippet ikke er krænket.</p>\r\n<p>Klager får derfor medhold i, at indklagede overtræder ligestillingsloven.</p>\r\n<p>\r\n   <span class=\"Bold\">Godtgørelse</span>\r\n</p>\r\n<p>Ligebehandlingsnævnet finder ikke grundlag for at tilkende klager en godtgørelse.</p>\r\n<p>Nævnet har herved lagt vægt på, at der ud fra parternes forklaring ikke er den fornødne sikkerhed for, at klager rent faktisk har været på diskoteket ved den pågældende lejlighed og i den forbindelse er blevet afkrævet entré.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/11/2014"
        },
        {
            "displayName": "Accession",
            "displayValue": "W20141023125"
        },
        {
            "displayName": "Entydig dokumentidentifikation",
            "displayValue": "CF000550"
        },
        {
            "displayName": "Dato for indlæggelse",
            "displayValue": "28/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10231"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "12/06/2013"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "7100003-13"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}