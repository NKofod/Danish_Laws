{
    "id": 107864,
    "title": "1987 BTL 101   BETÆNKNING OVER FORSLAG TIL LOV OM ÆNDRING AF LOV OM BOLIGBYGGERI OG LOV   OM BOLIGER FOR ÆLDRE OG PERSONER MED HANDICAP (KVOTER FOR 1988, UDVIDET   MEDBESTEMMELSE, TILSKUD TIL FORSØG M.V.)    NR L 101 1987-88, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1987/1 BTL 101",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 101 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om boligbyggeri og lov  \r\n\r\n om boliger for ældre og personer med handicap (Kvoter for 1988, udvidet  \r\n\r\n medbestemmelse, tilskud til forsøg m.v.) <BR>  \r\n\r\n Nr L 101 1987-88, 1. samling </P>  \r\n\r\n<P></P>  \r\n\r\n<P>Afgivet af Boligudvalget </P>  \r\n\r\n<P></P>  \r\n\r\n<P>Afgivet: 19871210 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til boligministeren, som denne har besvaret dels </P>  \r\n\r\n<P>skriftligt, dels i samråd. </P>  \r\n\r\n<P>Udvalget har endvidere modtaget mundtlige og/eller skriftlige </P>  \r\n\r\n<P>henvendelser fra: </P>  \r\n\r\n<P>Boligselskabernes Landsforening, </P>  \r\n\r\n<P>Dansk Flygtningehjælp, </P>  \r\n\r\n<P>Lejernes Landsorganisation, </P>  \r\n\r\n<P>Lejernes LO - Kollegiesektionen og </P>  \r\n\r\n<P>Andelsboligforeningernes Fællesrepræsentation. </P>  \r\n\r\n<P>Boligministeren har under et samråd tilkendegivet, at han ikke agter </P>  \r\n\r\n<P>at gennemføre de i bemærkningerne til lovforslaget nævnte </P>  \r\n\r\n<P>administrative ændringer i henholdsvis arealgrænser og tillæg til </P>  \r\n\r\n<P>rammebeløb for almennyttigt og privat andelsboligbyggeri. </P>  \r\n\r\n<P>Der er af boligministeren og af et mindretal stillet </P>  \r\n\r\n<P>ændringsforslag, hvorom henvises til de ledsagende bemærkninger. </P>  \r\n\r\n<P>Et <B>flertal</B> (Socialdemokratiets, Det Konservative Folkepartis, </P>  \r\n\r\n<P>Venstres, Det Radikale Venstres, Centrum-Demokraternes og </P>  \r\n\r\n<P>Kristeligt Folkepartis medlemmer af udvalget) indstiller herefter </P>  \r\n\r\n<P>lovforslaget til <B>vedtagelse</B> med de af boligministeren stillede </P>  \r\n\r\n<P>ændringsforslag. </P>  \r\n\r\n<P>Et <B>mindretal inden for flertallet</B> (Socialdemokratiets medlemmer af  \r\n\r\n</P>  \r\n\r\n<P>udvalget) skal udtrykke tilfredshed med, at der under forhandling </P>  \r\n\r\n<P>om finansloven er opnået tilslutning til at hæve byggekvoten fra </P>  \r\n\r\n<P>9.000 til 10.000 boliger i 1988. </P>  \r\n\r\n<P>Socialdemokratiet vil fortsat arbejde for, at fremskaffelse af </P>  \r\n\r\n<P>boliger til flygtninge ikke alene pålægges den almennyttige </P>  \r\n\r\n<P>sektor, men at det private udlejningsbyggeri også inddrages. </P>  \r\n\r\n<P>Af hensyn til fordelingen af flygtninge mellem kommunerne og af </P>  \r\n\r\n<P>hensyn til en ligelig byrdefordeling mellem kommunerne af løsning </P>  \r\n\r\n<P>af boligsociale problemer er Socialdemokratiet af den opfattelse, </P>  \r\n\r\n<P>at det almennyttige byggeri bør fordeles mere hensigtsmæssigt </P>  \r\n\r\n<P>mellem kommunerne. </P>  \r\n\r\n<P>Et <B>andet mindretal inden for flertallet</B> (Det Radikale Venstres </P>  \r\n\r\n<P>medlem af udvalget) beklager, at det ikke har været muligt at </P>  \r\n\r\n<P>give lovforslaget en tilfredsstillende udvalgsbehandling. Det </P>  \r\n\r\n<P>skyldes dels forslagets sene fremkomst, dels udvalgsflertallets </P>  \r\n\r\n<P>krav om hastebehandling. Reelt har der været mindre end 1 uge til </P>  \r\n\r\n<P>udvalgsarbejdet. </P>  \r\n\r\n<P>På baggrund af de oplysnigner, som det har været muligt at </P>  \r\n\r\n<P>fremskaffe, må mindretallet imidlertid skønne, at de af </P>  \r\n\r\n<P>boligministeren foreslåede ændringer i rammebeløbene er ganske </P>  \r\n\r\n<P>uhensigtsmæssige. Dette bestyrkes af henvendelsen af 9. december </P>  \r\n\r\n<P>1987 fra Andelsboligforeningernes Fællesrepræsentation (ABF), der </P>  \r\n\r\n<P>er optrykt som bilag. Det må derfor hilses velkomment, at </P>  \r\n\r\n<P>boligministeren har opgivet de planlagte ændringer af </P>  \r\n\r\n<P>rammebeløbene. </P>  \r\n\r\n<P>Det er ligeledes en følge af det forhastede udvalgsarbejde, at det </P>  \r\n\r\n<P>ikke har været muligt at tage stilling til det af ABF i </P>  \r\n\r\n<P>ovennævnte henvendelse rejste spørgsmål om en udvidelse af </P>  \r\n\r\n<P>andelsboligkvoten. Det er mindretallets opfattelse, at den </P>  \r\n\r\n<P>stigning i den almennyttige kvote på 1.000 enheder, som nu </P>  \r\n\r\n<P>gennemføres, med fordel kunne være delt ligeligt mellem </P>  \r\n\r\n<P>almennyttigt og andelsboligbyggeri. Derved kunne såvel behovet </P>  \r\n\r\n<P>hos &#187;selvgroende&#171; andelsboligforeninger som hensynet til en mere  \r\n\r\n</P>  \r\n\r\n<P>ligelig geografisk fordeling af flygtninge, specielt i </P>  \r\n\r\n<P>hovedstadsområdet, være tilgodeset. </P>  \r\n\r\n<P>Et <B>mindretal</B> (Socialistisk Folkepartis medlemmer af udvalget) </P>  \r\n\r\n<P>indstiller lovforslaget til <B>vedtagelse</B> med de af mindretallet </P>  \r\n\r\n<P>stillede ændringsforslag nr. 1 og 3 samt det af boligministeren </P>  \r\n\r\n<P>stillede ændringsforslag nr. 4. </P>  \r\n\r\n<P>Et <B>andet mindretal</B> (Fremskridtspartiets medlem af udvalget) </P>  \r\n\r\n<P>indstiller lovforslaget til <B>forkastelse</B> ved 3. behandling, men </P>  \r\n\r\n<P>kan dog tiltræde ændringsforslag nr. 4. </P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af et <B>mindretal</B> (SF): </P>  \r\n\r\n<P>1) <B>Nr. 6</B> affattes således: </P>  \r\n\r\n<P>&#187; <B>6.</B> I <B>§ 48, stk. 2,</B> ændres &#187;9.000&#171; til:  \r\n\r\n &#187;12.000&#171; og &#187;1987&#171; til: </P>  \r\n\r\n<P>&#187;1988&#171;.' </P>  \r\n\r\n<P>Af <B>boligministeren,</B> tiltrådt af et <B>flertal</B> (udvalget med  \r\n\r\n undtagelse </P>  \r\n\r\n<P>af SF og FP): </P>  \r\n\r\n<P>2) <B>Nr. 6</B> affattes således: </P>  \r\n\r\n<P>&#187; <B>6.</B> I <B>§ 48, stk. 2,</B> ændres &#187;9.000&#171; til:  \r\n\r\n &#187;10.000&#171; og &#187;1987&#171; til: </P>  \r\n\r\n<P>&#187;1988&#171;.' </P>  \r\n\r\n<P>Af et <B>mindretal</B> (SF): </P>  \r\n\r\n<P>3) <B>Nr. 12</B> affattes således: </P>  \r\n\r\n<P>&#187; <B>12.</B> I <B>§ 67, stk. 2,</B> ændres i <B>1. pkt.</B>  \r\n\r\n &#187;3.000&#171; til: &#187;5.000&#171; og </P>  \r\n\r\n<P>&#187;1987&#171; til: &#187;1988&#171;, og i <B>2. pkt.</B> ændres  \r\n\r\n &#187;finansåret 1986&#171; til: </P>  \r\n\r\n<P>&#187;finansårene 1986-87&#171;.' </P>  \r\n\r\n<P>Ny paragraf </P>  \r\n\r\n<P>Af <B>boligministeren,</B> tiltrådt af <B>udvalget: </B></P>  \r\n\r\n<P>4) Efter § 2 indsættes som ny paragraf: </P>  \r\n\r\n<P>&#187; <B>§ 01 </B></P>  \r\n\r\n<P>Lovforslaget kan stadfæstes straks efter vedtagelsen.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Det voksende pres på den almennyttige boligsektor i form af lange </P>  \r\n\r\n<P>ventelister samt den forventede nedgang i det private </P>  \r\n\r\n<P>boligbyggeri nødvendiggør en forøgelse af kvoten. </P>  \r\n\r\n<P>Til nr. 2 </P>  \r\n\r\n<P>Det foreslås, at kvoten for almennyttigt boligbyggeri for finansåret </P>  \r\n\r\n<P>1988 forhøjes med 1.000 lejligheder til i alt 10.000 lejligheder. </P>  \r\n\r\n<P>Forhøjelsen af kvoten med 1.000 lejligheder betyder merudgifter til </P>  \r\n\r\n<P>kapitalindskud på 56 mio. kr. for staten og 25 mio. kr. for </P>  \r\n\r\n<P>kommunerne. Der vil desuden være tale om merudgifter til </P>  \r\n\r\n<P>rentebidrag på 5 mio. kr. i 1989 og 18 mio. kr. i 1990 og 1991. </P>  \r\n\r\n<P>Merudgifterne til afdragsbidrag udgør 3 mio. kr. i 1990 og 5 mio. </P>  \r\n\r\n<P>kr. i 1991. </P>  \r\n\r\n<P>Til nr. 3 </P>  \r\n\r\n<P>Det ekstraordinære behov for ungdomsboliger begrunder en forøget </P>  \r\n\r\n<P>indsats. </P>  \r\n\r\n<P>Til nr. 4 </P>  \r\n\r\n<P>Da ændringsforslaget bl.a. indeholder bevillingskvoterne for det </P>  \r\n\r\n<P>støttede byggeri for 1988 og derfor som foreslået bør træde i </P>  \r\n\r\n<P>kraft senest den 1. januar 1988, foreslås mulighed for </P>  \r\n\r\n<P>stadfæstelse umiddelbart efter vedtagelsen. </P>  \r\n\r\n<P>Svend Andersen ( S ) Baadsgaard ( S ) Pia Gjellerup ( S ) Torben </P>  \r\n\r\n<P>Lund ( S) fmd. <B>Lissa Mathiasen ( S ) Tastesen ( S ) Jørn </B></P>  \r\n\r\n<P>Jespersen ( SF ) Pelle Voigt ( SF ) Engell ( KF ) Svend Åge </P>  \r\n\r\n<P>Petersen ( KF ) Merete Aarup ( KF ) Pernille Sams ( KF ) Mejdahl </P>  \r\n\r\n<P>( V ) Bollmann ( CD) nfmd. <B>Pia Kjærsgaard ( FP ) Glønborg ( KRF )  \r\n\r\n</B></P>  \r\n\r\n<P>Jørgen Estrup ( RV) </P>  \r\n\r\n<P>Partiet FK havde ikke medlemmer i udvalget. </P>  \r\n\r\n<P>ANDELBOLIGFORENINGERNES FÆLLESREPRÆSENTATION  <B>Bilag </B></P>  \r\n\r\n<P>9. december 1987 </P>  \r\n\r\n<P>Folketingets Boligudvalg </P>  \r\n\r\n<P>Christiansborg Slot </P>  \r\n\r\n<P>1240 København K </P>  \r\n\r\n<P>Vedr.: L 101 - Lov om ændring af lov om boligbyggeri og lov om </P>  \r\n\r\n<P>boliger for ældre og personer med handicap </P>  \r\n\r\n<P>I forbindelse med fremsættelse af ændringer til </P>  \r\n\r\n<P>&#187;Boligbyggeriloven&#171;, skal Andelsboligforeningernes </P>  \r\n\r\n<P>Fællesrepræsentation - ABF - opfordre Folketingets Boligudvalg, </P>  \r\n\r\n<P>til at tage hensyn til følgende synspunkter i udvalgets videre </P>  \r\n\r\n<P>behandling af det fremsatte forslag. </P>  \r\n\r\n<P>ABF finder fortsat, at en kvote på 4.000 private andelsboliger er </P>  \r\n\r\n<P>for lille, set i forhold til den store efterspørgsel, der er </P>  \r\n\r\n<P>efter denne 3. boligmulighed. </P>  \r\n\r\n<P>Det kan f.eks. ikke være rimeligt, at en gruppe personer, der går </P>  \r\n\r\n<P>sammen med henblik på opførelse af andelsboliger til eget brug </P>  \r\n\r\n<P>(selvgroede andelsboligforening), fortsat skal vente ca. 2 år, </P>  \r\n\r\n<P>før der bliver &#187;plads på kvoten&#171; og byggeriet kan påbegyndes. En  \r\n\r\n</P>  \r\n\r\n<P>ventetid af den længde virker dræbende på ethvert initiativ af </P>  \r\n\r\n<P>denne karakter. </P>  \r\n\r\n<P>I bemærkningerne til lovforslaget fremgår det, at Boligministeriet </P>  \r\n\r\n<P>vil foretage visse administrative ændringer i </P>  \r\n\r\n<P>rammebeløbsordningen. ABF må kraftigt opponere imod, at </P>  \r\n\r\n<P>ministeriet vil nedsætte det maksimale gennemsnitlige boligareal </P>  \r\n\r\n<P>for lavt byggeri fra 95 m2 til 85 m2. Hvis man nedsætter </P>  \r\n\r\n<P>gennemsnitsstørrelsen i en forening til 85 m2, frygter ABF, at </P>  \r\n\r\n<P>børnefamilier ikke længere vil opfatte den private andelsbolig </P>  \r\n\r\n<P>som et alternativ til det øvrige boligudbud. ABF frygter med </P>  \r\n\r\n<P>andre ord, at de private andelsboligforeninger ikke længere får </P>  \r\n\r\n<P>den blandede sammensætnming af befolkningsgrupper, der betyder </P>  \r\n\r\n<P>uendelig meget for den inspiration og det fællesskab, man kan </P>  \r\n\r\n<P>opleve i en privat andelsboligforening. Fællesrepræsentationen </P>  \r\n\r\n<P>skal derfor meget kraftigt opfordre Folketingets Boligudvalg til </P>  \r\n\r\n<P>at tage hensyn til disse argumenter. </P>  \r\n\r\n<P>Endelig har Boligministeriet tilkendegivet i sine bemærkninger til </P>  \r\n\r\n<P>lovforslaget, at man fremover ønsker at beregne tillægget til </P>  \r\n\r\n<P>rammebeløbet, som gives for lavt gennemsnitligt boligareal, ens </P>  \r\n\r\n<P>for højt og tæt/lavt byggeri. Såfremt denne ændring gennemføres, </P>  \r\n\r\n<P>vil det betyde en yderligere reducering af rammebeløbet for </P>  \r\n\r\n<P>tæt/lavt byggeri. </P>  \r\n\r\n<P>ABF finder, at denne politik harmonerer meget dårligt med de </P>  \r\n\r\n<P>intentioner, Folketinget generelt har haft omkring </P>  \r\n\r\n<P>kvalitetssikring af det offentligt støttede boligbyggeri. En </P>  \r\n\r\n<P>reducering af rammebeløbet vil efter ABFs opfattelse øge risikoen </P>  \r\n\r\n<P>for besparelser ved valg af byggematerialer - besparelser der kan </P>  \r\n\r\n<P>føre til generel forringelse af nybyggeriet. </P>  \r\n\r\n<P>Med venlig hilsen </P>  \r\n\r\n<P>p.f.v. </P>  \r\n\r\n<P>Jan Hansen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198714K00101"
        },
        {
            "displayName": "Entydig dokumentidentifikation",
            "displayValue": "CL004583"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "101"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}