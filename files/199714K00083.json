{
    "id": 109597,
    "title": "1997 BTL 83   BETÆNKNING OVER FORSLAG TIL LOV OM ÆNDRING AF LIGNINGSLOVEN   (SKATTEFRITAGELSE FOR MELLEMSTATSLIGE HÆDERSPRISER)    NR L 83 1997-98. 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1997/1 BTL 83",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 83 </P>  \r\n\r\n<P></P>  \r\n\r\n<P>Betænkning over Forslag til lov om ændring af ligningsloven  \r\n\r\n (Skattefritagelse for mellemstatslige hæderspriser) <BR>  \r\n\r\n Nr L 83 1997-98. 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19971210 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Venstres, Det Konservative  \r\n\r\n Folkepartis, Fremskridtspartiets og Centrum-Demokraternes medlemmer af  \r\n\r\n udvalget) lovforslaget til <I>vedtagelse</I> med de stillede ændringsforslag.  \r\n\r\n</P>  \r\n\r\n<P>Et <I>mindretal</I> (Socialdemokratiets, Socialistisk Folkepartis og Det  \r\n\r\n Radikale Venstres medlemmer af udvalget) indstiller lovforslaget til  \r\n\r\n<I>vedtagelse uændret.</I>  </P>  \r\n\r\n<P>Et <I>andet mindretal</I> (Enhedslistens medlem af udvalget) indstiller  \r\n\r\n lovforslaget til <I>forkastelse</I> ved 3. behandling. Mindretallet stemmer  \r\n\r\n imod de stillede ændringsforslag. </P>  \r\n\r\n<P>Æ n d r i n g s f o r s l a g </P>  \r\n\r\n<P>Af et <I>mindretal</I> (FP), tiltrådt af et <I>mindretal</I> (V, KF og  \r\n\r\n CD): </P>  \r\n\r\n<P>Til titlen </P>  \r\n\r\n<P> <B>1)</B> Titlen affattes således: </P>  \r\n\r\n<P>&#187;Skattefritagelse for mellemstatslige hæderspriser og legater fra  \r\n\r\n Carnegies Belønningsfond for Heltemod.&#171; </P>  \r\n\r\n<P>Til § 1 </P>  \r\n\r\n<P> <B>2)</B> I den foreslåede affattelse af § 7, litra v, indsættes som 2.  \r\n\r\n pkt.: </P>  \r\n\r\n<P>&#187;Legater fra Carnegies Belønningsfond for Heltemod.&#171; </P>  \r\n\r\n<P>B e m æ r k n i n g e r </P>  \r\n\r\n<P>Til nr. 1 og 2 </P>  \r\n\r\n<P>Ændringsforslagene har til formål at fritage legater fra Carnegies  \r\n\r\n Belønningsfond for Heltemod for beskatning. Ændringsforslagene bygger på  \r\n\r\n Fremskridtspartiets lovforslag nr. L 32 fra folketingsåret 1996-97: Forslag  \r\n\r\n til lov om ændring af ligningsloven (Skattefritagelse for legater fra  \r\n\r\n Carnegies Belønningsfond for Heltemod). Der henvises vedrørende L 32 til  \r\n\r\n Folketingstidende, 1996-97, tillæg A 1159, 1158, tillæg B 313 og  \r\n\r\n forhandlingerne 1835, 4176 og 4471. </P>  \r\n\r\n<P>Fremskridtspartiet finder det principielt uacceptabelt, at almindelige  \r\n\r\n mennesker, der i en ekstraordinær situation udviser et personligt heltemod,  \r\n\r\n efterfølgende må opleve, at en belønning herfor beskattes. Forslagsstillerne  \r\n\r\n er indstillet på, såfremt der opstår tilsvarende legatformer for personligt  \r\n\r\n heltemod eller lignende, at udvide skattefritagelsesbestemmelsen til også at  \r\n\r\n omfatte disse. </P>  \r\n\r\n<P>Carnegies Belønningsfond for Heltemod uddeler ca. 25 legatportioner,  \r\n\r\n sædvanligvis i størrelsesordenen 5.000-15.000 kr. om året, i alt ca. en kvart  \r\n\r\n mio. kr. Med penge eller medaljer hædrer fonden hverdagens helte.  \r\n\r\n Heltegerningen kan f.eks. bestå i at hente mennesker ud af brændende  \r\n\r\n bygninger eller redde dem fra druknedøden. Der eksisterer tilsvarende fonde i  \r\n\r\n en række andre lande. </P>  \r\n\r\n<P>Legaterne beskattes på nuværende tidspunkt som personlig indkomst efter  \r\n\r\n reglerne i ligningsloven § 7 O, således at 85 pct. af legatet, der overstiger  \r\n\r\n et grundbeløb på 10.200 kr. (1996-niveau) medregnes til den skattepligtige  \r\n\r\n indkomst. En fuldstændig skattefritagelse for legaterne, som lovforslaget  \r\n\r\n indebærer, vil bl.a. give Carnegies Belønningsfond mulighed for i de  \r\n\r\n situationer, hvor der udvises usædvanligt heltemod, at uddele større legater,  \r\n\r\n end tilfældet er i dag, hvor konsekvensen for modtageren af et legat over  \r\n\r\n 10.200 kr. er beskatning. </P>  \r\n\r\n<P>I et svar til Kirsten Jacobsen (FP) på et spørgsmål efter Folketingets  \r\n\r\n forretningsordens § 20 (S 11, 1996-97), jf. Folketingstidende, 1996-97,  \r\n\r\n forhandlingerne 603, har skatteministeren oplyst, at udbetalinger fra  \r\n\r\n Carnegies Fonden ikke beskattes i Norge, og at belønninger for heltemodige  \r\n\r\n gerninger ikke beskattes i Sverige, Tyskland og England. </P>  \r\n\r\n<P> <I>Jacob Buksti (S)</I> nfmd. <I>Lis Greibe (S) Klaus Hækkerup (S)  \r\n\r\n Anna-Marie Hansen (S) Per Kaalund (S) Jes Lunde (SF) Elisabeth Arnold (RV)  \r\n\r\n Frank Aaen (EL) Sonja Albrink (CD) Peter Brixtofte (V) Svend Aage Jensby (V)  \r\n\r\n Charlotte Antonsen (V) Mariann Fischer Boel (V) Flemming Hansen (KF)</I> fmd.  \r\n\r\n<I>Gitte Seeberg (KF) Brian Mikkelsen (KF) Kim Behnke (FP)</I>  </P>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/01/1998"
        },
        {
            "displayName": "Accession",
            "displayValue": "199714K00083"
        },
        {
            "displayName": "Entydig dokumentidentifikation",
            "displayValue": "CL008244"
        },
        {
            "displayName": "Dato for førstegangsindlæggelse",
            "displayValue": "09/01/1998"
        },
        {
            "displayName": "Dato for indlæggelse",
            "displayValue": "09/01/1998"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "83"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}