{
    "id": 108581,
    "title": "1995 BTL 12   BETÆNKNING OVER FORSLAG TIL LOV OM ÆNDRING AF LOV OM ARBEJDSMARKEDETS   TILLÆGSPENSION OG FORSKELLIGE ANDRE LOVE (FORHØJELSE M.V. AF ATP-BIDRAG AF   DAGPENGE OG KURSUSGODTGØRELSE M.V., REGULERING SAMT FRIVILLIG INDBETALING AF   BIDRAG)    NR L 12 1995-96, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1995/1 BTL 12",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 12 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om Arbejdsmarkedets  \r\n\r\n Tillægspension og forskellige andre love (Forhøjelse m.v. af ATP-bidrag af  \r\n\r\n dagpenge og kursusgodtgørelse m.v., regulering samt frivillig indbetaling af  \r\n\r\n bidrag) <BR>  \r\n\r\n Nr L 12 1995-96, 1. samling </P>  \r\n\r\n<P></P>  \r\n\r\n<P>Afgivet af Arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19951208 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til arbejdsministeren, som denne har besvaret skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>AMP-samarbejdet, </P>  \r\n\r\n<P>Arbejdsmarkedspensionsrådet og </P>  \r\n\r\n<P>Rasmussen, Solveig, Rødovre. </P>  \r\n\r\n<P>Der er af arbejdsministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Det  \r\n\r\n Konservative Folkepartis, Det Radikale Venstres og Centrum-Demokraternes  \r\n\r\n medlemmer af udvalget) lovforslaget til <I>vedtagelse</I> med de stillede  \r\n\r\n ændringsforslag. </P>  \r\n\r\n<P>Et <I>mindretal</I> (Venstres medlemmer af udvalget) indstiller  \r\n\r\n lovforslaget til <I>forkastelse</I> ved 3. behandling. Mindretallet kan dog  \r\n\r\n tiltræde de stillede ændringsforslag. Mindretallet støtter ændringsforslaget  \r\n\r\n om at lade den automatiske satsregulering af ATP-bidragene udgå af  \r\n\r\n lovforslaget, fordi en enkelt af lovforslagets negative konsekvenser for  \r\n\r\n løndannelsen på det private arbejdsmarked dermed fjernes. Lovforslaget vil  \r\n\r\n dog fortsat vælte yderligere omkostninger - anslået 263,4 mio. kr. - over på  \r\n\r\n det private erhvervsliv og dermed forringe erhvervslivets konkurrenceevne.  \r\n\r\n Bl.a. af den grund stemmer Venstre imod lovforslaget. Dertil kommer, at  \r\n\r\n lovforslaget fundamentalt ændrer ATP fra at være en tillægspensionsordning  \r\n\r\n for personer på arbejdsmarkedet til at være en social foranstaltning, der nu  \r\n\r\n også vil omfatte en personkreds helt uden tilknytning til arbejdsmarkedet.  \r\n\r\n Lovforslaget modvirker derudover incitamentet til at være aktivt jobsøgende,  \r\n\r\n fordi arbejdsløshed udløser en automatisk fordobling af ATP-indbetalingerne.  \r\n\r\n På den måde vil en fremtidig pensionist uden - eller med kun en periodisk -  \r\n\r\n tilknytning til arbejdsmarkedet få udbetalt en betydeligt højere  \r\n\r\n tillægspension end en person, der gennem hele livet har været i  \r\n\r\n beskæftigelse. Det er Venstre afgørende imod, da det i alle forhold bør kunne  \r\n\r\n betale sig at arbejde. </P>  \r\n\r\n<P>Venstre mener endvidere, at statens udgifter i forbindelse med en  \r\n\r\n vedtagelse af lovforslaget vil blive dramatisk højere end forudsat, da  \r\n\r\n muligheden for frivillige ATP-indbetalinger i forbindelse med efterløn m.v.  \r\n\r\n med stor sandsynlighed vil blive anvendt i et betydeligt større omfang end  \r\n\r\n det i bemærkningerne forudsatte. Statens omkostninger kan meget vel blive  \r\n\r\n flerdoblet i forhold til det forudsatte. Venstre er ikke bare imod at lovgive  \r\n\r\n med så elastiske økonomiske konsekvenser for statens finanser, men er også  \r\n\r\n principielt af den opfattelse, at tidlig tilbagetrækning fra arbejdsmarkedet  \r\n\r\n er noget, man bør spare op til - ikke spare op af! </P>  \r\n\r\n<P>Et <I>andet mindretal</I> (Socialistisk Folkepartis og Enhedslistens  \r\n\r\n medlemmer af udvalget) indstiller lovforslaget til <I>vedtagelse</I> med det  \r\n\r\n under nr. 11 stillede ændringsforslag. </P>  \r\n\r\n<P>En del af mindretallet (Enhedslistens medlem af udvalget) finder modsat  \r\n\r\n af, hvad der foregår i øjeblikket, at en høj fast folkepension for alle er  \r\n\r\n perspektivet for ændringer på pensionsområdet. </P>  \r\n\r\n<P>Men det her foreliggende lovforslag lapper på de værste sociale skævheder  \r\n\r\n i den eksisterende ATP-lovgivning, hvorfor Enhedslisten kan støtte  \r\n\r\n lovforslaget, idet Enhedslisten samtidig understreger, at dette under ingen  \r\n\r\n omstændigheder må føre til udhulning af folkepensionen. </P>  \r\n\r\n<P>Et <I>tredje mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling.  \r\n\r\n Mindretallet finder, at hele institutionen omkring ATP-lovgivningen virker  \r\n\r\n som en stor pengetank til glæde for administratorerne i stedet for den  \r\n\r\n enkelte opsparer. Det ses tydeligt ved de sidste ændringer af loven, hvor det  \r\n\r\n nu gælder om at få flest muligt tvangsudskrevne penge ind i tanken, medens  \r\n\r\n det ikke gøres lettere for den enkelte at få udbetalt sine egne penge.  \r\n\r\n Regeringens intention om, at ATP skal være et tvungent supplement til  \r\n\r\n pensionen, kan kun bestyrke Fremskridtspartiet i mistanken om, at man  \r\n\r\n påtænker at undergrave folkepensionen. Fremskridtspartiet ønsker frivillighed  \r\n\r\n for den enkelte borger, hvorfor privat opsparing og forsikring er den eneste  \r\n\r\n tilfredsstillende løsning for et frit folk. </P>  \r\n\r\n<P>ÆndringsforslagAf <I>arbejdsministeren,</I> tiltrådt af et <I>flertal</I>  \r\n\r\n (S, V, KF, RV og CD): </P>  \r\n\r\n<P>Til § 1 <B>1)</B> Det under <I>nr. 4</I> foreslåede <I>§ 4 a, stk. 6,</I>  \r\n\r\n udgår. </P>  \r\n\r\n<P> <B>2)</B>  <I>Nr. 5</I> udgår. </P>  \r\n\r\n<P>Til § 2 <B>3)</B> I den under <I>nr. 1</I> foreslåede affattelse af <I>§  \r\n\r\n 85 c, stk. 1,</I> udgår &#187;jf. stk 7,&#187;. </P>  \r\n\r\n<P> <B>4)</B> I det under <I>nr. 2</I> foreslåede <I>§ 85 d, stk. 1,</I>  \r\n\r\n udgår &#187;jf. stk. 7,&#187;. </P>  \r\n\r\n<P>Til § 3 <B>5)</B> I den under <I>nr. 1</I> foreslåede affattelse af <I>§  \r\n\r\n 38 a, stk. 1,</I> udgår &#187;jf. stk. 7,&#187;. </P>  \r\n\r\n<P>Til § 4 <B>6)</B> I det under <I>nr. 1</I> foreslåede <I>§ 41 b, stk.  \r\n\r\n 1,</I> udgår &#187;jf. stk. 7,&#187;. </P>  \r\n\r\n<P>Til § 5 <B>7)</B> I den under <I>nr. 1</I> foreslåede affattelse af <I>§  \r\n\r\n 30 a</I> udgår &#187;jf. stk. 7,&#187;. </P>  \r\n\r\n<P>Til § 6 <B>8)</B> I det under <I>nr. 2</I> foreslåede <I>§ 16 a, stk.  \r\n\r\n 2,</I> udgår &#187;jf. stk. 7,&#187;. </P>  \r\n\r\n<P>Til § 7 <B>9)</B> I det under <I>nr. 1</I> foreslåede <I>§ 33 a, stk.  \r\n\r\n 1,</I> udgår &#187;jf. stk. 7,&#187;. </P>  \r\n\r\n<P>Til § 8 <B>10)</B> I det under <I>nr. 1</I> foreslåede <I>§ 45 b, stk.  \r\n\r\n 2,</I> udgår &#187;jf. stk. 7,&#187;. </P>  \r\n\r\n<P>Til § 10Af <I>arbejdsministeren,</I> tiltrådt af et <I>flertal</I>  \r\n\r\n (udvalget med undtagelse af FP): </P>  \r\n\r\n<P> <B>11)</B> I <I>stk. 1</I> indsættes efter 1. pkt. som nyt punktum: </P>  \r\n\r\n<P>&#187;Dog træder § 1, nr. 4, i kraft den 1. januar 1996.&#171; </P>  \r\n\r\n<P>Af <I>arbejdsministeren,</I> tiltrådt af et <I>flertal</I> (S, V, KF, RV  \r\n\r\n og CD): </P>  \r\n\r\n<P> <B>12)</B> I <I>stk. 2</I> og <I>3</I> udgår &#187;jf. stk. 7,&#187;.  \r\n\r\n</P>  \r\n\r\n<P>Bemærkninger </P>  \r\n\r\n<P>Til nr. 1-10 og nr. 12 Ændringsforslagene er en følge af den indgåede  \r\n\r\n aftale om finansloven for 1996 mellem Socialdemokratiet, Det Radikale  \r\n\r\n Venstre, Centrum-Demokraterne og Det Konservative Folkeparti. </P>  \r\n\r\n<P>Til nr. 11 I forbindelse med overenskomstforhandlingerne i 1987 blev  \r\n\r\n ATP-bidraget fastfrosset for visse lønmodtagergrupper ansat inden for det  \r\n\r\n offentlige. </P>  \r\n\r\n<P>Denne bestemmelse foreslås nu ændret, således at parterne på de enkelte  \r\n\r\n overenskomstområder kan aftale, at fremtidige forhøjelser af det normale  \r\n\r\n ATP-bidrag for fremtiden også skal finde anvendelse på det pågældende område.  \r\n\r\n</P>  \r\n\r\n<P>Det er foreslået, at lovforslaget skal træde i kraft den 1. januar 1997,  \r\n\r\n men der er imidlertid et ønske på det statslige område fra  \r\n\r\n Centralorganisationernes Fællesudvalg og med tilslutning fra  \r\n\r\n Finansministeriet om, at bestemmelsen skal træde i kraft allerede den 1.  \r\n\r\n januar 1996. </P>  \r\n\r\n<P>Baggrunden herfor er, at der i indeværende overenkomstperiode er aftalt  \r\n\r\n mulighed for at forhøje ATP-bidraget, hvilket man muligvis ønsker at udnytte.  \r\n\r\n</P>  \r\n\r\n<P>Ændringsforslaget åbner således op for, at de pågældende områder nu som  \r\n\r\n ønsket allerede i indeværende overenskomstperiode kan forhøje ATP-bidraget.  \r\n\r\n</P>  \r\n\r\n<P>Ændringsforslaget vil ikke medføre merudgifter for det offentlige, idet en  \r\n\r\n forhøjelse af ATP-bidraget vil blive modregnet i den reguleringsordning, der  \r\n\r\n er indeholdt i overenskomsterne, og som skulle anvendes til pensionsformål.  \r\n\r\n</P>  \r\n\r\n<P>Børge Bakholt (S) fmd. <I>Ole Vagn Christensen (S) Poul Erik Dyrlund (S)  \r\n\r\n Lone Møller (S) Jens Peter Vernersen (S) Aage Frandsen (SF)</I> nfmd.  \r\n\r\n<I>Vibeke Peschardt (RV) Jette Gottlieb (EL) Peter Duetoft (CD) Helge Sander  \r\n\r\n (V) Charlotte Antonsen (V) Flemming Oppfeldt (V) Ulla Tørnæs (V) Bendt  \r\n\r\n Bendtsen (KF) Frank Dahlgaard (KF) Brian Mikkelsen (KF) Annette Just (FP)  \r\n\r\n</I></P>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/01/1996"
        },
        {
            "displayName": "Accession",
            "displayValue": "199514K00012"
        },
        {
            "displayName": "Entydig dokumentidentifikation",
            "displayValue": "CL000137"
        },
        {
            "displayName": "Dato for førstegangsindlæggelse",
            "displayValue": "02/01/1996"
        },
        {
            "displayName": "Dato for indlæggelse",
            "displayValue": "02/01/1996"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "12"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}