{
    "id": 107434,
    "title": "1997 BTB 14   BETÆNKNING OVER FORSLAG TIL FOLKETINGSBESLUTNING OM TILTRÆDELSE AF   PARTNERSKABS- OG SAMARBEJDSAFTALEN OM OPRETTELSE AF ET PARTNERSKAB MELLEM DE   EUROPÆISKE FÆLLESSKABER OG DERES MEDLEMSSTATER PÅ DEN ENE SIDE OG REPUBLIKKEN   GEORGIEN PÅ DEN ANDEN SIDE AF 22. APRIL 1996    NR B 14 1997-98. 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1997/1 BTB 14",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 14 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om tiltrædelse af  \r\n\r\n partnerskabs- og samarbejdsaftalen om oprettelse af et partnerskab mellem De  \r\n\r\n Europæiske Fællesskaber og deres medlemsstater på den ene side og Republikken  \r\n\r\n Georgien på den anden side af 22. april 1996 <BR>  \r\n\r\n Nr B 14 1997-98. 1. samling </P>  \r\n\r\n<P></P>  \r\n\r\n<P>Afgivet af Europaudvalget </P>  \r\n\r\n<P></P>  \r\n\r\n<P>Afgivet: 19971212 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i 2 møder. Herefter indstiller  \r\n\r\n et <I>flertal</I> (udvalget med undtagelse af Enhedslistens medlem)  \r\n\r\n beslutningsforslaget til <I>vedtagelse uændret.</I>  </P>  \r\n\r\n<P>Et <I>mindretal</I> (Enhedslistens medlem af udvalget) indstiller  \r\n\r\n beslutningsforslaget til <I>forkastelse,</I> idet mindretallet ikke kan  \r\n\r\n stemme for tiltrædelsen af EU-partnerskabsaftalen med Georgien, ikke fordi  \r\n\r\n Enhedslisten mener, at de rige vesteuropæiske lande ikke skal indgå  \r\n\r\n handelsaftaler m.v. med lande som Georgien, men fordi Enhedslisten opfatter  \r\n\r\n en sådan EU-aftale som en måde at lægge landets økonomi ind under den  \r\n\r\n vestlige økonomiske markedsmodel på, og fordi der herved stilles krav om, at  \r\n\r\n landet skal tilpasse sin økonomi og struktur til det indre marked, til hele  \r\n\r\n EU's regelsæt. Det står klart formuleret i aftalen, at der skal ske en  \r\n\r\n tilnærmelse af landets lovgivning til EU som en forudsætning for en styrkelse  \r\n\r\n af de økonomiske relationer mellem EU-landene og partnerskabslandet. </P>  \r\n\r\n<P>Ud over de mere detaljerede afsnit indeholder aftalen også en passus om,  \r\n\r\n at parternes samarbejde skal sigte mod, at aftalelandets internationale  \r\n\r\n handel skal være i overensstemmelse med WTO-reglerne. </P>  \r\n\r\n<P>Alt i alt opfatter Enhedslisten disse aftaler som en form for frivillig  \r\n\r\n tvang. Georgien og andre partnerskabslande i det tidligere Sovjetunion har  \r\n\r\n intet alternativ til at samhandle med EU-landene. Dette udnytter EU og Vesten  \r\n\r\n til at presse den vestlige økonomiske markedsmodel ned over disse lande.  \r\n\r\n Denne situation udnytter EU, den vestlige verden til at kræve privatiseringer  \r\n\r\n af landbrug og industri i disse lande, til at få integreret disse lande i den  \r\n\r\n vestlige økonomi. </P>  \r\n\r\n<P>Samtidig vil EU bruge denne og partnerskabsaftalerne med Armenien (B 12),  \r\n\r\n Aserbajdsjan (B 13) og Usbekistan (B 15) til at styrke Unionen som sådan i  \r\n\r\n økonomisk og politisk forstand. Unionen vil bruge disse aftaler til at styrke  \r\n\r\n sin autoritet over for dels medlemslandene i EU, dels omverdenen. </P>  \r\n\r\n<P>Som sædvanlig står der i sådanne partnerskabsaftaler, at  \r\n\r\n menneskerettighederne skal overholdes, og at dette er en af forudsætningerne  \r\n\r\n for aftalen. Under 1. behandling af dette beslutningsforslag, der jo blev  \r\n\r\n behandlet sammen med lignende forslag vedrørende henholdsvis Armenien,  \r\n\r\n Aserbajdsjan og Usbekistan (B 12, B 13 og B 15), gjorde Enhedslisten  \r\n\r\n opmærksom på, at der i alle 4 lande sker grove overtrædelser af  \r\n\r\n menneskerettighederne, og bl.a. Amnesty International har i deres seneste  \r\n\r\n rapport beskrevet dette udførligt. Disse hensigtserklæringer har ingen værdi,  \r\n\r\n da EU aldrig i praksis har gjort overholdelsen af menneskerettighederne til  \r\n\r\n en betingelse for at indlede eller fortsætte den økonomiske integrering af  \r\n\r\n aftalelandene i Unionen. Tværtimod virker indgåelsen af aftalerne som en  \r\n\r\n blåstempling af menneskerettighedssituationen i disse lande. </P>  \r\n\r\n<P> <I>Ove Fich (S)</I> fmd. <I>Torben Lund (S) Jacob Buksti (S) Klaus  \r\n\r\n Hækkerup (S) Jens Peter Vernersen (S) Holger K. Nielsen (SF) Elisabeth Arnold  \r\n\r\n (RV) Keld Albrechtsen (EL) Addi Andersen (CD) Charlotte Antonsen (V) Svend  \r\n\r\n Erik Hovmand (V) Eva Kjer Hansen (V) Jens Kirk (V) Kent Kirk (KF) Lene  \r\n\r\n Espersen (KF) Knud Erik Kirkegaard (KF) Kristian Thulesen Dahl (DF)</I>  </P>  \r\n\r\n<P>Fremskridtspartiet havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "14/01/1998"
        },
        {
            "displayName": "Accession",
            "displayValue": "19971DA00014"
        },
        {
            "displayName": "Entydig dokumentidentifikation",
            "displayValue": "CL008268"
        },
        {
            "displayName": "Dato for førstegangsindlæggelse",
            "displayValue": "14/01/1998"
        },
        {
            "displayName": "Dato for indlæggelse",
            "displayValue": "14/01/1998"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "14"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}