{
    "id": 55142,
    "title": "Cirkulæreskrivelse til samtlige kommunalbestyrelser vedr. kravet om autorisation som kloakmester for så vidt angår afløbsanlæg på landbrugsejendomme ",
    "documentTypeId": "210",
    "isSagsforlobPeriodValid": false,
    "shortName": "CIS nr 4021 af 13/12/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse til samtlige  \r\n\r\n kommunalbestyrelser vedr. kravet om autorisation som kloakmester for så vidt  \r\n\r\n angår afløbsanlæg på landbrugsejendomme </H1>  \r\n\r\n<P></P>  \r\n\r\n<BR>  \r\n\r\n<P>Til samtlige kommunalbestyrelser. </P>  \r\n\r\n<P>I forbindelse med udarbejdelsen af lov nr. 250 af 8. juni 1978 om  \r\n\r\n gasinstallationer og installationer i forbindelse med vand- og  \r\n\r\n afløbsledninger blev det overvejet, om der burde fastsættes særlige  \r\n\r\n undtagelser fra autorisationskravet for så vidt angår afløbsanlæg på  \r\n\r\n landbrugsejendomme. </P>  \r\n\r\n<P>Bl.a. af hensyn til faren for forurening af grundvandet fandtes det  \r\n\r\n imidlertid ikke forsvarligt at foretage sådanne undtagelser. Det fremgår  \r\n\r\n derfor klart af lovens forarbejder, at alle afløbsanlæg på  \r\n\r\n landbrugsejendomme, herunder lukkede §afløbssystemer (ajle- og gylleanlæg) er  \r\n\r\n omfattet af autorisationskravet. </P>  \r\n\r\n<P>På baggrund af en henvendelse fra landbrugsrådet finder ministeriet for  \r\n\r\n offentlige arbejder imidlertid, at der er behov for en præcisering af, hvilke  \r\n\r\n dele af de lukkede gødningsanlæg, der er omfattet af autorisationskravet, og  \r\n\r\n hvilke dele, der falder udenfor. </P>  \r\n\r\n<P>Efter ministeriet for offentlige arbejders opfattelse, kan grebninger,  \r\n\r\n rensegange, gødningskanaler og gødningskældre ikke betragtes som egentlige  \r\n\r\n afløbsanlæg, men må snarere henregnes til en del af gulvet i bygningen.  \r\n\r\n Endvidere må ajle- og gødningsbeholdere snarere betegnes som beholdere til  \r\n\r\n opbevaring af ajle eller gylle med henblik på genanvendelse end som en del af  \r\n\r\n afløbsanlægget. </P>  \r\n\r\n<P>Ingen af de nævnte anlæg kan sidestilles med de anlæg, der indgår i  \r\n\r\n kloakmesteruddannelsen, og ministeriet finder herefter ikke, at der er  \r\n\r\n grundlag for at betragte dem som en del af afløbsanlægget og dermed som  \r\n\r\n omfattet af autorisationskravet. </P>  \r\n\r\n<P>Derimod må det fastholdes, at gulvafløb, ledningsanlæg og pumpebrønde, der  \r\n\r\n indgår i de pågældende anlæg ikke adskiller sig fra andre afløbsanlæg af  \r\n\r\n samme art, og at autorisationskravet derfor må opretholdes for disses anlægs  \r\n\r\n vedkommende. </P>  \r\n\r\n<P>Dette indebærer følgende afgrænsning af autorisationskravet for lukkede  \r\n\r\n afløbsanlæg: </P>  \r\n\r\n<P>I. Følgende anlægsdele er omfattet af kravet om autorisation for  \r\n\r\n kloakmestre: </P>  \r\n\r\n<P>a. Afløb for møddingsvand: Gulvafløb og rørledninger fra og med  \r\n\r\n gulvafløbets overkant på møddingsplads til og med rørledningens tilslutning  \r\n\r\n til ajlebeholder. </P>  \r\n\r\n<P>b. Ajleafløb: Gulvafløb, slambrønd og rørledninger fra og med gulvafløbets  \r\n\r\n overkant i grebning eller rensegang til og med rørledningens tilslutning til  \r\n\r\n ajlebeholder. </P>  \r\n\r\n<P>c. Afløb for flydende gødning (gylle): Gulvafløb og rørledninger, herunder  \r\n\r\n vakuum-udslusning, fra og med gulvafløbets eller rørledningens overkant i  \r\n\r\n gødningskanaler eller gødningskældre til og med rørledningens tilslutning til  \r\n\r\n gødningsbeholder. </P>  \r\n\r\n<P>d. Pumpebrønde: Dersom rørledning for ajle eller flydende gødning ledes  \r\n\r\n til pumpebrønd, er også selve pumpebrønden omfattet af autorisationskravet.  \r\n\r\n</P>  \r\n\r\n<P>II. Følgende anlægsdele er ikke omfattet af autorisationskravet: </P>  \r\n\r\n<P>- møddingspladser </P>  \r\n\r\n<P>- grebninger og rensegange </P>  \r\n\r\n<P>- drænede gulve </P>  \r\n\r\n<P>- gødningskanaler og gødningskældre </P>  \r\n\r\n<P>- ajlebeholdere </P>  \r\n\r\n<P>- gødningsbeholdere. </P>  \r\n\r\n<P>Det skal for en god ordens skyld præciseres, at almindelige, sanitære  \r\n\r\n afløbsinstallationer på landbrugsejendomme er omfattet af autorisationskravet  \r\n\r\n ligesom på alle andre ejendomme. </P>  \r\n\r\n<P>P. M. V. </P>  \r\n\r\n<P>E.B. </P>  \r\n\r\n<P>Erling Christensen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19830402110"
        },
        {
            "displayName": "Entydig dokumentidentifikation",
            "displayValue": "CM014030"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "31/01/2018"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "4021"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "13/12/1983"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Min.f.off.arb. j.nr. R. Alm. 15.89."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}