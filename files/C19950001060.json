{
    "id": 76592,
    "title": "Vejledning om tilsyn med folkeskolens elever i skoletiden ",
    "documentTypeId": "180",
    "isSagsforlobPeriodValid": false,
    "shortName": "VEJ nr 10 af 10/01/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om tilsyn med folkeskolens elever i  \r\n\r\n skoletiden </H1>  \r\n\r\n<P></P>  \r\n\r\n<BR>  \r\n\r\n<P>I tilslutning til den samtidigt udstedte bekendtgørelse nr. 38 af 10.  \r\n\r\n januar 1995 om tilsyn med folkeskolens elever i skoletiden, jf.  \r\n\r\n folkeskolelovens § 30a og § 52, meddeles følgende: </P>  \r\n\r\n<P>Bekendtgørelsen vedrører kun skolens tilsyn med eleverne i skoletiden,  \r\n\r\n dvs. i den skemalagte undervisningstid samt de arrangementer mv., som skolen  \r\n\r\n forestår i forbindelse hermed. Skolens tilsyn med elever, der er optaget i en  \r\n\r\n skolefritidsordning eller som deltager i fritidsundervisning eller andre  \r\n\r\n arrangementer på skolen uden for skoletiden er ikke direkte omfattet af  \r\n\r\n bekendtgørelsen. De generelle bemærkninger, der er anført nedenfor, er  \r\n\r\n imidlertid alment gældende, ligesom bekendtgørelsen kan være vejledende for  \r\n\r\n etablering af tilsyn i forbindelse med skolens øvrige virksomhed. En  \r\n\r\n skolefritidsordning skal derfor også etableres på en sådan måde, at den er  \r\n\r\n fuldt betryggende for børnene. </P>  \r\n\r\n<P>Den nærmere fastlæggelse af tilsynsansvarets indhold og udstrækning må  \r\n\r\n udledes af retspraksis, dvs. på grundlag af afsagte domme. Heraf fremgår, at  \r\n\r\n ansvaret er et sædvanligt culpaansvar. Dvs. at det skal kunne bebrejdes den  \r\n\r\n tilsynspligtige, at skaden er indtruffet. Hvorvidt der er noget af bebrejde  \r\n\r\n den pågældende, hænger nøje sammen med den konkrete situation.  \r\n\r\n Tilsynspligtens indhold og udstrækning er derfor forskellig alt efter, hvilke  \r\n\r\n faremomenter undervisningen mv. frembyder. </P>  \r\n\r\n<P>Tilsynsforpligtelsen indebærer ikke nødvendigvis lærerens konstante  \r\n\r\n tilstedeværelse. Hvis der fx i en undervisningstime er dannet hold eller  \r\n\r\n grupper, jf. bekendtgørelsens § 5, stk. 2, kan tilsynsforpligtelsen opfyldes  \r\n\r\n dels gennem forudgående instruktion, dels ved, at læreren ser til eleverne  \r\n\r\n ind imellem. </P>  \r\n\r\n<P>Nogle fag indeholder særlige risikomomenter. Det gælder fx sløjd, idet et  \r\n\r\n naturligt led bl.a. i dette fag er, at eleverne betjener maskiner og værktøj,  \r\n\r\n der indebærer en øget risiko for skader. Derfor har læreren en skærpet  \r\n\r\n tilsynsforpligtelse, ligesom tilsynsforpligtelsen i dette fag er tæt  \r\n\r\n forbundet med en pligt til at instruere eleverne og til at føre tilsyn med,  \r\n\r\n om instruktionerne bliver overholdt. </P>  \r\n\r\n<P>Ved vurderingen af, om der er noget at bebrejde den pågældende lærer i den  \r\n\r\n konkrete situation, opstilles den pågældende lærers handling/undladelse over  \r\n\r\n for, hvad en almindelig og fornuftig lærer ville have gjort i samme  \r\n\r\n situation. Fører denne vurdering til, at den pågældende i skadessituationen  \r\n\r\n ikke har levet op til den standard, der gælder for en omhyggelig og fornuftig  \r\n\r\n lærer (bonus pater familias) taler dette for pålæggelse af et  \r\n\r\n erstatningsansvar. </P>  \r\n\r\n<P>Forskrifter og vejledninger vil aldrig kunne forudse alle situationer,  \r\n\r\n hvorfor bekendtgørelsen og vejledningen kun angiver mere generelt formulerede  \r\n\r\n anvisninger. Læreren må derfor altid foretage en forsvarlig afvejning af  \r\n\r\n normalt forekommende risici i situationer af den pågældende art, hvor målet  \r\n\r\n er, at formålet med undervisningen fuldt ud imødekommes under størst mulig  \r\n\r\n hensyntagen til elevernes sikkerhed. Uanset om alle sikkerhedshensyn er  \r\n\r\n taget, vil hændelige uheld alligevel kunne ske. </P>  \r\n\r\n<P>Generelt vil kommunen som lærerens arbejdsgiver være ansvarlig for  \r\n\r\n følgerne af svigtende tilsyn. Derfor er det også kommunens pligt og i dennes  \r\n\r\n interesse at sikre sig, at betingelserne for at føre et tilstrækkeligt tilsyn  \r\n\r\n er til stede. </P>  \r\n\r\n<P>Derimod vil kommunen normalt ikke kunne blive ansvarlig for skader, som  \r\n\r\n elever forvolder på hinanden, eller skader, som eleverne forvolder på skolens  \r\n\r\n bygninger og inventar, medmindre skaden kunne have været afværget, hvis der  \r\n\r\n havde været fornødent tilsyn. </P>  \r\n\r\n<P> <I>Skolens tilsynspligt</I>  </P>  \r\n\r\n<P>Ad § 1 </P>  \r\n\r\n<P>Der påhviler kommunen et ansvar for, at der på den enkelte skole etableres  \r\n\r\n tilsyn i tilstrækkeligt omfang. Fastlæggelsen af retningslinjer for omfanget  \r\n\r\n af skolens tilsyn bør derfor finde sted i samarbejde mellem  \r\n\r\n kommunalbestyrelsen og skolerne inden for de af kommunalbestyrelsen fastsatte  \r\n\r\n rammer. </P>  \r\n\r\n<P>Skolen (kommunen) kan drages til ansvar for skader, der sker i  \r\n\r\n undervisningstiden og i frikvarterer og andre pauser i undervisningen,  \r\n\r\n såfremt skaderne kunne have været forhindret, hvis tilsynet havde fungeret  \r\n\r\n tilfredsstillende. Hvis tilsynet har været rimeligt og forsvarligt, må det  \r\n\r\n antages, at skolen ikke ifalder erstatningsansvar, selv om det ikke er  \r\n\r\n lykkedes at forhindre skadens indtræden. Endvidere kan et erstatningsansvar  \r\n\r\n nedsættes eller bortfalde på grundlag af egen skyld hos skadelidte. </P>  \r\n\r\n<P>I henhold til folkeskolelovens § 44, stk. 1 og 2, påhviler det  \r\n\r\n skolebestyrelsen at føre tilsyn med og fastsætte principper for skolens  \r\n\r\n virksomhed. Det forudsættes herved, at pædagogisk råd og skolens elevråd får  \r\n\r\n adgang til at udtale sig, inden den endelige fastsættelse af principper for  \r\n\r\n tilsynet finder sted. Der er intet til hinder for, at skolebestyrelsen  \r\n\r\n fastsætter principper for tilsyn, der i stedlig henseende ikke ligger  \r\n\r\n umiddelbart ud for skolen. </P>  \r\n\r\n<P>Inden for de afstukne rammer udøves det umiddelbare tilsyn med eleverne i  \r\n\r\n skoletiden af lærerne efter anvisning fra skolelederen, der i henhold til  \r\n\r\n folkeskolelovens § 45, stk. 1, har den administrative og pædagogiske ledelse  \r\n\r\n af skolen. </P>  \r\n\r\n<P>Med hensyn til adgangen til at gribe ind med magt i tilfælde, hvor elever  \r\n\r\n udøver vold eller hærværk, henvises til ministeriets bekendtgørelse om  \r\n\r\n foranstaltninger til fremme af god orden i folkeskolen. </P>  \r\n\r\n<P>Ad § 2 </P>  \r\n\r\n<P>Det påhviler skolen at drage omsorg for, at der er tilsyn med de fremmødte  \r\n\r\n elever senest 10 minutter før den skemalagte undervisning begynder. Der  \r\n\r\n påhviler lærerne en generel forpligtelse til at føre tilsyn med eleverne i  \r\n\r\n skoletiden. Derimod er der ikke nogen generel forpligtelse for lærerne eller  \r\n\r\n skolens øvrige personale til at blive på skolen, indtil alle elever har  \r\n\r\n forladt den. </P>  \r\n\r\n<P>Hvis eleverne bliver på skolen ud over det tidsrum, der er nævnt i stk. 1  \r\n\r\n som følge af en tilrettelagt befordringsordning eller som følge af  \r\n\r\n skolefritidsordningens åbningstid eller andre særlige forhold, må der indgås  \r\n\r\n en særlig aftale om tilsynets udøvelse, i det omfang tilsyn anses for  \r\n\r\n påkrævet. </P>  \r\n\r\n<P> <I>Tilsynspligtens område</I>  </P>  \r\n\r\n<P>Ad § 3 </P>  \r\n\r\n<P>I henhold til færdselsloven påhviler det politi og vejmyndighed efter  \r\n\r\n samråd med skolerne at træffe foranstaltninger til at beskytte eleverne mod  \r\n\r\n farerne fra den kørende trafik på deres vej til og fra skole. Der tænkes her  \r\n\r\n fx på lysreguleringer, fodgængerovergange og cykelstier. Hvis de trafikale  \r\n\r\n forhold nødvendiggør en nærmere opsigt med eller regulering af elevernes  \r\n\r\n færden, kan der oprettes en skolepatrulje. Der henvises til  \r\n\r\n Undervisningsministeriets vejledning om skolepatruljers oprettelse og  \r\n\r\n funktion. </P>  \r\n\r\n<P>Ud over det tilsyn, der er begrundet i rent færdselsmæssige forhold,  \r\n\r\n påhviler der skolen et begrænset tilsyn med elevernes færden ud for skolen,  \r\n\r\n således at skolen har pligt til at gribe ind i tilfælde, hvor elever, på  \r\n\r\n området umiddelbart ud for skolen, tilsidesætter skolens forskrifter. </P>  \r\n\r\n<P>Derimod har skolen ikke pligt til at føre tilsyn med elevernes færden til  \r\n\r\n og fra skole. Specielt for så vidt angår de af skolevæsenet etablerede  \r\n\r\n befordringsordninger, må skolen, som værende en del af skolevæsenet, dog være  \r\n\r\n opmærksom på, om befordringsordningen fungerer tilfredsstillende. Skolen skal  \r\n\r\n fx påtale, hvis mindre elever forulempes eller udsættes for unødig risiko,  \r\n\r\n samt påse, at elevernes ind- og udstigning af skolebussen tilrettelægges  \r\n\r\n således, at den medfører mindst mulig risiko for eleverne, og at de ikke skal  \r\n\r\n krydse kørebanen i videre omfang end højst nødvendigt. </P>  \r\n\r\n<P>Vedrørende tilsyn i forbindelse med elevernes befordring til og fra skole  \r\n\r\n henvises til bekendtgørelse om befordring af elever i folkeskolen. </P>  \r\n\r\n<P>Ad § 4 </P>  \r\n\r\n<P>Som anført, er elevernes skolevej ikke omfattet af skolens  \r\n\r\n tilsynsforpligtelse. Derimod har skolen en tilsynsforpligtelse, når eleverne  \r\n\r\n færdes til og fra et undervisningssted, fx et sportsanlæg, der ligger uden  \r\n\r\n for skolens område, med mindre risikoen for eleverne ved et sådant  \r\n\r\n lokaleskift ikke er større end den, eleverne sædvanligvis er udsat for. Det  \r\n\r\n er således en forudsætning, at vejens farlighed ikke overstiger, hvad elever  \r\n\r\n med den givne alder og modenhed er vant til. </P>  \r\n\r\n<P>Skolen har endvidere en forpligtelse til at føre tilsyn under en eventuel  \r\n\r\n fælles transport af eleverne til arrangementer, som skolen forestår, fx  \r\n\r\n ekskursioner, virksomhedsbesøg og idrætsarrangementer. </P>  \r\n\r\n<P>Det bør ved tilsynet påses, at enhver befordring af eleverne (herunder  \r\n\r\n også evt. befordring i private biler) sker under betryggende forhold. Om de  \r\n\r\n forsikringsmæssige forhold kan henvises til Forsikringsoplysningen. </P>  \r\n\r\n<P> <I>Tilsynets nærmere indhold</I>  </P>  \r\n\r\n<P>Ad § 5 </P>  \r\n\r\n<P>Arten og omfanget af lærerens tilsyn kan ikke på forhånd fastlægges,  \r\n\r\n hvorfor den pågældende lærer skal afpasse tilsynet efter de konkrete  \r\n\r\n situationer. </P>  \r\n\r\n<P>Det følger af hovedreglen, at læreren må være til stede i klassen for at  \r\n\r\n kunne udøve tilsynet. Det kan dog ikke udelukkes, at der kan være  \r\n\r\n uopsættelige grunde til, at læreren i enkelte situationer bliver nødsaget til  \r\n\r\n at forlade undervisningen. I så tilfælde skal læreren, såfremt tiden tillader  \r\n\r\n det, instruere eleverne om, hvorledes de skal forholde sig under lærerens  \r\n\r\n fravær. Ved længerevarende fravær skal skolens leder underrettes om fraværet.  \r\n\r\n</P>  \r\n\r\n<P>Tilrettelægges undervisningen således, at en klasse deles i flere hold  \r\n\r\n eller grupper, der opholder sig i flere lokaler, kan tilsynet for nogle af  \r\n\r\n elevernes vedkommende dels udøves gennem forudgående instruktion, dels ved at  \r\n\r\n læreren med mellemrum ser til eleverne. </P>  \r\n\r\n<P>Tilsynsforpligtelsen udelukker ikke, at elever, der i særlig grad  \r\n\r\n forstyrrer undervisningen udelukkes fra resten af timen. Tilsynsforpligtelse  \r\n\r\n påhviler i så tilfælde fortsat den pågældende lærer. Derimod udelukker  \r\n\r\n tilsynsforpligtelsen, at en elev som led i en diciplinær foranstaltning kan  \r\n\r\n sendes hjem i undervisningstiden, med mindre det sker efter aftale med  \r\n\r\n forældrene. </P>  \r\n\r\n<P>Forpligtelsen til at føre tilsyn med eleverne i undervisningstiden  \r\n\r\n forhindrer derimod ikke, at en elev, såfremt det findes ønskeligt, kan  \r\n\r\n forlade klassen for at udføre ærinder i undervisningsøjemed, eller at en elev  \r\n\r\n fx af helbredsmæssige grunde eller for at udføre nødvendige ærinder at privat  \r\n\r\n karakter, som ikke eller kun vanskeligt kan udføres på et andet tidspunkt,  \r\n\r\n kan forlade klassen. </P>  \r\n\r\n<P>Ad § 6 </P>  \r\n\r\n<P>Som nævnt i indledningen stilles der krav til læreren om skærpet tilsyn  \r\n\r\n med eleverne i fag, der indeholder særlige faremomenter. Endvidere vil der i  \r\n\r\n en række fag være krav om, at læreren instruerer eleverne med deraf følgende  \r\n\r\n krav om at føre kontrol med, at eleverne følger instruktionen. </P>  \r\n\r\n<P>I forbindelse med kravet om iagttagelse af særlige sikkerhedsforskrifter  \r\n\r\n skal opmærksomheden henledes på arbejdsmiljølovgivningen. </P>  \r\n\r\n<P>Ad § 7 </P>  \r\n\r\n<P>Omfatter undervisningen i idræt også svømning, skal den lærer, der  \r\n\r\n forestår undervisningen have kvalifikationer, der svarer til uddannelsen til  \r\n\r\n svømmelærer. Det påhviler skolen at sikre sig, at de fornødne sikkerhedskrav  \r\n\r\n i svømmehallen er opfyldt. Samtidig påhviler det læreren at have fornødent  \r\n\r\n kendskab til svømmehallens sikkerhedsudstyr. </P>  \r\n\r\n<P>Det anbefales, at der for hver påbegyndt 15 elever skal være en lærer  \r\n\r\n eller anden voksen person, der opfylder sikkerhedsbestemmelserne, dvs. kan  \r\n\r\n foretage livredning og betjene genoplivningsudstyr. Såfremt eleverne  \r\n\r\n undervises i udspring, skal vanddybden være så stor, at der ikke opstår fare  \r\n\r\n for eleverne, dvs. en dybde på mindst 1,5 til 2 m ved siddende stilling og  \r\n\r\n mindst 2 til 2,5 m ved stående stilling. </P>  \r\n\r\n<P>Ad § 8 </P>  \r\n\r\n<P>Ved ældre elever forstås normalt elever på 8.-10. klassetrin, men det er  \r\n\r\n overladt til skolebestyrelsen gennem fastsættelsen af ordensregler at træffe  \r\n\r\n beslutning om, hvilke klassetrin ordningen skal omfatte. </P>  \r\n\r\n<P>Ved tilfældigt opståede mellemtimer ved forældrene normalt ikke på  \r\n\r\n forhånd, at deres børn i disse timer er uden undervisning. Imidlertid kan  \r\n\r\n skolens leder, efter principperne fastsat at skolebestyrelsen, og efter en  \r\n\r\n vurdering af mulighederne for vikarindsættelse, træffe afgørelse om, at  \r\n\r\n eleverne må forlade skolen i disse timer. Kompetencen til over for den  \r\n\r\n enkelte elev at nedlægge et forbud mod at forlade skolen, er tillagt skolens  \r\n\r\n leder. Elevens forældre bør i så fald orienteres herom. Endvidere har lederen  \r\n\r\n pligt til at nedlægge forbud efter stk. 1 og 2, såfremt  \r\n\r\n forældremyndighedsindehaveren eller den, der faktisk sørger for barnet, jf.  \r\n\r\n folkeskolelovens § 54, stiller krav herom. </P>  \r\n\r\n<P>Spørgsmålet om, hvorvidt der i øvrigt bør gives en elev tilladelse til at  \r\n\r\n forlade skolen i et frikvarter, bør afgøres af den lærer, som eleven  \r\n\r\n henvender sig til, inden for de principper, der er fastsat af  \r\n\r\n skolebestyrelsen. Endvidere kan det af skolens ordensregler fremgå, hvilke  \r\n\r\n regler der gælder på skolen i så tilfælde. </P>  \r\n\r\n<P>En konkret tilladelse til at forlade skolen bør gives ud fra et samlet  \r\n\r\n skøn over omstændighederne, herunder elevens alder og modenhed, de trafikale  \r\n\r\n forhold omkring skolen og ærindets karakter. </P>  \r\n\r\n<P>Idet skolens tilsynsforpligtelse omfatter hele den skemalagte  \r\n\r\n undervisningstid mv., omfatter tilsynsforpligtelsen også den del af  \r\n\r\n skoletiden, hvor der ikke er nogen undervisning som følge af aflysning af  \r\n\r\n timer. Hvorvidt eleverne i så fald kan sendes hjem før undervisningens  \r\n\r\n almindelige afslutning beror på de samme vurderinger som nævnt ovenfor.  \r\n\r\n Skolebestyrelsen fastsætter principper for, hvorledes skolen skal forholde  \r\n\r\n sig i disse situationer. Hvis eleverne sendes hjem før undervisningstidens  \r\n\r\n ophør, bør forældrene på forhånd være orienteret herom, og eleverne bør som  \r\n\r\n udgangspunkt ikke sendes hjem, medmindre forældrenes accept foreligger. </P>  \r\n\r\n<P> <I>Tilsynet under ekskursioner mv.</I>  </P>  \r\n\r\n<P>Ad § 9 </P>  \r\n\r\n<P>Virksomhedsbesøg mv. </P>  \r\n\r\n<P>Når eleverne under ekskursioner og lignende besøger virksomheder mv.,  \r\n\r\n betragtes det som led i folkeskolens undervisning. Skolen (kommmunen) kan  \r\n\r\n derfor bliver ansvarlig for skader, der opstår ved, at besøget ikke afvikles  \r\n\r\n på en forsvarlig måde. </P>  \r\n\r\n<P>Idrætsarrangementer </P>  \r\n\r\n<P>Deltager eleverne i idrætsarrangementer som led i skolens undervisning,  \r\n\r\n skal der føres tilsyn med både de elever, der deltager som aktive, og med de  \r\n\r\n elever, der er tilskuere. I tilfælde, hvor elever fra en skole deltager i  \r\n\r\n idrætsstævner eller lignende sammen med elever fra andre skoler, og hvor den  \r\n\r\n ledsagende lærer på grund af dommerhverv mv. ikke kan følge sine elever hele  \r\n\r\n tiden, skal læreren, fx ved aftale med stævnets ledelse, sikre sig, at  \r\n\r\n eleverne anvises ophold på et betryggende sted, når de ikke som led i  \r\n\r\n idrætsudøvelse er undergivet tilsyn fra andre lærere eller personer, som  \r\n\r\n assisterer ved arrangementet. </P>  \r\n\r\n<P>Ad § 10 </P>  \r\n\r\n<P>Under praktik i virksomheder og institutioner som led i undervisningen er  \r\n\r\n eleverne omfattet af de sikkerhedsforskrifter, der gælder for vedkommende  \r\n\r\n arbejdsplads, og som er fastsat i eller i henhold til  \r\n\r\n arbejdsmiljølovgivningen. Overholdelse af disse forskrifter påses af  \r\n\r\n Arbejdstilsynet. Eleverne er under deres praktik ikke undergivet et egentligt  \r\n\r\n tilsyn fra skolens side. Skader, der opstår som følge af elevers deltagelse i  \r\n\r\n erhvervspraktik, medfører normalt ikke erstatningsansvar for kommunen. </P>  \r\n\r\n<P>Det samme gælder, når eleverne som led i undervisningsforløb efter  \r\n\r\n folkeskolelovens § 9, stk. 5, opholder sig i virksomheder mv. </P>  \r\n\r\n<P>Forvolder eleven en ansvarspådragende skade, ydes erstatning af staten.  \r\n\r\n Der henvises til Arbejdsmarkedsstyrelsens AF-cirkulære nr. 8/90 om statens  \r\n\r\n erstatningsordning for deltagere i praktisk erhvervsorientering. </P>  \r\n\r\n<P>Dette gælder for alle praktikophold i virksomheder, der har hjemsted her i  \r\n\r\n landet. Elever, der får lejlighed til at komme til udlandet, mens de er i  \r\n\r\n erhvervspraktik i en i Danmark hjemmehørende virksomhed, er også omfattet af  \r\n\r\n statens erstatningsordning. Derudover er ingen danske skoleelever omfattet af  \r\n\r\n statens erstatningsordning under praktikophold i udlandet. </P>  \r\n\r\n<P>Ifølge den indgåede aftale om lærernes tjenestetid påhviler det lærerne at  \r\n\r\n varetage en række opgaver uden direkte forbindelse med den egentlige  \r\n\r\n undervisning, herunder medvirken ved gennemførelsen af lejrskoleophold og  \r\n\r\n lignende. Rummer det påtænkte arrangement efter lærerens opfattelse så mange  \r\n\r\n risikomomenter, at det kan virke betænkeligt eller urimeligt, at læreren  \r\n\r\n pålægges tilsynsforpligtelsen, skal læreren give skolens leder meddelelse  \r\n\r\n herom. </P>  \r\n\r\n<P>Ad § 11 </P>  \r\n\r\n<P>Badning under ekskursioner og lignende, herunder badning i badelande, må  \r\n\r\n alene finde sted, hvis det kan foregå under fuldt betryggende forhold. </P>  \r\n\r\n<P>Hvis badning foregår på friland, skal læreren inden badning tillades have  \r\n\r\n en sikkerhed for, at bund- og strømforhold mv. ikke frembyder nogen fare.  \r\n\r\n</P>  \r\n\r\n<P>Badning bør kun foregå på et for eleverne nøje afgrænset område, som er  \r\n\r\n let at overskue, og hvor alle kan bunde. Der bør være mindst 2 voksne, af  \r\n\r\n hvilke den ene opholder sig på land, medens den anden deltager i badningen og  \r\n\r\n markerer ydergrænsen for det tilladte område. </P>  \r\n\r\n<P>Begge de ledsagende skal kunne svømme og kunne foretage livredning. Der  \r\n\r\n bør ikke være mere end 12-15 elever i vandet på samme tid, og eleverne bør  \r\n\r\n have besked på at holde sammen to og to. </P>  \r\n\r\n<P>Ad § 12 </P>  \r\n\r\n<P>Kommunalbestyrelsen har ansvaret for, at skolens bygninger, skolegård og  \r\n\r\n legeplads mv. er indrettet på en sådan måde, at der ikke er særlige  \r\n\r\n faremomenter til stede. Skønner lærerne eller skolens personale i øvrigt, at  \r\n\r\n der findes særlige faremomenter, som de lokale myndigheder ikke har været  \r\n\r\n opmærksomme på, påhviler det dem at gøre skolens leder opmærksom herpå. Det  \r\n\r\n må herefter afgøres af myndighederne, hvorvidt disse forhold giver anledning  \r\n\r\n til indgriben. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Undervisningsministeriet, den 10. januar  \r\n\r\n 1995 </I> </P>  \r\n\r\n<P CLASS=UNDERSKREVET-AF ALIGN=CENTER>Kirsten Krogstrup </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/04/1995"
        },
        {
            "displayName": "Accession",
            "displayValue": "C19950001060"
        },
        {
            "displayName": "Entydig dokumentidentifikation",
            "displayValue": "CM035798"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "06/09/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "10/01/1995"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Folkeskoleafdelingen"
        },
        {
            "displayName": "Ressortministeriets journalnummer",
            "displayValue": "Undervisningsmin. j.nr. FSA 91-27/097-02"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}