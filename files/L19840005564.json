{
    "id": 71118,
    "title": "Bekendtgørelse af aftale af 22. april 1982 med Colombia om økonomisk, industrielt og teknologisk samarbejde ",
    "documentTypeId": "220",
    "isSagsforlobPeriodValid": false,
    "shortName": "BKI nr 55 af 14/08/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af aftale af 22. april 1982 med  \r\n\r\n Colombia om økonomisk, industrielt og teknologisk samarbejde </H1>  \r\n\r\n<P></P>  \r\n\r\n<BR>  \r\n\r\n<P>Den 22. april 1982 undertegnedes i Bogota en aftale mellem Danmark og  \r\n\r\n Colombia om økonomisk, indutrielt og teknologisk samarbejde. </P>  \r\n\r\n<P>Aftalen har følgende ordlyd: </P>  \r\n\r\n<P> <B>Aftale vedrørende økonomisk, industrielt og teknologisk samarbejde  \r\n\r\n</B></P>  \r\n\r\n<P>mellem Danmarks regering og Colombias regering </P>  \r\n\r\n<P>Kongeriget Danmarks regering og Republikken Colombias regering i ønsket om  \r\n\r\n at forstærke de traditionelle, venskabelige forbindelser mellem de to lande  \r\n\r\n og under hensyn til den væsentlige betydning, der må tillægges økonomisk,  \r\n\r\n industrielt og teknologisk samarbejde med henblik på den økonomiske udvikling  \r\n\r\n af begge lande, på ligeligt grundlag og til gensidig fordel, har indgået  \r\n\r\n følgende aftale: </P>  \r\n\r\n<P>Artikel I </P>  \r\n\r\n<P>De kontraherende parter vil bestræbe sig på at fremme det økonomiske,  \r\n\r\n industrielle og teknologiske samarbejde mellem de to lande. </P>  \r\n\r\n<P>Artikel II Samarbejdets former, beskaffenhed og betingelser fastsættes i  \r\n\r\n enkeltheder inden for rammerne af nærværende aftale gennem specifikke  \r\n\r\n programmer, der aftales ad diplomatisk vej og i overensstemmelse med  \r\n\r\n gældenderetsregler i hvert af de to lande. </P>  \r\n\r\n<P>Artikel III </P>  \r\n\r\n<P>I overensstemmelse med deres respektive lovgivninger vil de kontraherende  \r\n\r\n parter bestræbe sig for at fremme forberedelse, kontrahering og gennemførelse  \r\n\r\n af de samarbejdsprojekter, der måtte resultere af nærværende aftale. </P>  \r\n\r\n<P>Artikel IV </P>  \r\n\r\n<P>Den danske og den colombianske regering nedsætter en blandet kommission  \r\n\r\n for økonomisk, industrielt og teknologisk samarbejde. </P>  \r\n\r\n<P>Den blandede kommission vil mødes skiftevis i Danmark og i Colombia på  \r\n\r\n tidspunkter, der fastsættes ved fælles overenskomst. </P>  \r\n\r\n<P>Artikel V </P>  \r\n\r\n<P>Den blandede kommissions hovedformål skal være at undersøge de økonomiske,  \r\n\r\n industrielle og teknologiske forbindelser mellem Danmark og Colombia. Med  \r\n\r\n dette formål for øje skal kommissionen søge at fastlægge de sektorer, der er  \r\n\r\n af fælles interesse, og den skal træffe foranstaltninger til gennemførelse af  \r\n\r\n bestemte projekter og programmer inden for sådanne sektorer. Kommissionen  \r\n\r\n skal ligeledes udgøre et organ for udveksling af informationer og gensidig  \r\n\r\n rådgivning vedrørende forhold inden for dens kompetenceområde, og det er også  \r\n\r\n kommissionens opgave at fremme kontakter mellem handels- og  \r\n\r\n industrivirksomheder i de to lande. </P>  \r\n\r\n<P>Artikel VI </P>  \r\n\r\n<P>Nærværende aftale skal godkendes af hver af de to kontraherende parter i  \r\n\r\n overensstemmelse med deres respektive forfatningsmæssige bestemmelser, og den  \r\n\r\n skal træde i kraft på den dato, hvor udvekslingen af den sidste af de noter  \r\n\r\n finder sted, hvori det bekræftes, at begge parter har opfyldt disse  \r\n\r\n bestemmelser.Fra denne dato kan aftalen opsiges på et hvilket som helst  \r\n\r\n tidspunkt af en af de kontraherende parter. En opsigelse har virkning seks  \r\n\r\n måneder efter at den anden part har modtaget meddelelse om opsigelsen. </P>  \r\n\r\n<P>Artikel VII </P>  \r\n\r\n<P>Nærværende aftale er gyldig i fem (5) år, og den forlænges automatisk for  \r\n\r\n perioder af eet år, medmindre en af de kontraherende parter med seks (6)  \r\n\r\n måneders varsel skriftligt meddeler den anden part, at aftalen ønskes ændret  \r\n\r\n eller bragt til ophør. </P>  \r\n\r\n<P>Ændring eller ophør af aftalen har ikke indflydelse på supplerende  \r\n\r\n aftaler, der måtte være under gennemførelse, og som er indgået i nærværende  \r\n\r\n aftales gyldighedsperiode, medmindre parterne har aftalt det modsatte. </P>  \r\n\r\n<P>Udfærdiget i Bogota den 22. april 1982 på dansk og på spansk, idet begge  \r\n\r\n tekster har samme gyldighed. </P>  \r\n\r\n<P>For Kongeriget Danmarks regering </P>  \r\n\r\n<P> <B>C. U. Haxthausen</B>  </P>  \r\n\r\n<P>For republikken Colombias regering </P>  \r\n\r\n<P> <B>Carlos Lemos Simmonds</B>  </P>  \r\n\r\n<P>I medfør af artikel VI trådte aftalen i kraft den 5. marts 1984. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 14. august 1984  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER> <B>Uffe Ellemann-Jensen</B>  </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/11/1984"
        },
        {
            "displayName": "Accession",
            "displayValue": "L19840005564"
        },
        {
            "displayName": "Entydig dokumentidentifikation",
            "displayValue": "CM030309"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "55"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "14/08/1984"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 74.D.65."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}