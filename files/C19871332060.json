{
    "id": 80421,
    "title": "Vejledning om ydelse af præmie for opretholdelse af besætninger af ammekøer (1987) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 13320 af 15/06/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Vejledning om ydelse af præmie for opretholdelse  \r\n\r\n af besætninger af ammekøer (1987) </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>Det europæiske økonomiske Fællesskab (EØF) indførte i 1980 en  \r\n\r\n præmieordning for opretholdelse af besætninger af ammekøer. Retsgrundlaget  \r\n\r\n herfor er siden ændret, og denne vejledning er udarbejdet i overensstemmelse  \r\n\r\n hermed. </P>  \r\n\r\n<P>Retsgrundlaget for præmieordningen er anført nederst på siden. </P>  \r\n\r\n<P>Definitioner er anført på side 4. Det er nødvendigt at sætte sig ind i  \r\n\r\n definitionerne, før vejledningen læses. </P>  \r\n\r\n<DIV CLASS=AFSNIT ID=\"A1\">  \r\n\r\n<center>\r\n\r\n<H2 CLASS=ATITLE1 ALIGN=CENTER>AFSNIT 1 </H2>  \r\n\r\n</center>\r\n\r\n<P></P>  \r\n\r\n<center>\r\n\r\n<P CLASS=ATITLE2 ALIGN=CENTER> <B>Betingelser for at opnå præmie. </B> </P>  \r\n\r\n</center>\r\n\r\n<P>For at opnå præmie for opretholdelæ af besætninger af ammekøer skal en  \r\n\r\n producent skriftligt forpligte sig til at overholde følgende betingelser:  \r\n\r\n</P>  \r\n\r\n<P>- i en periode på mindst 6 måneder, der starter med ansøgningsdatoen, hele  \r\n\r\n tiden at holde et antal ammekøer og drægtige kvier til udskiftning heraf, der  \r\n\r\n mindst er lig med det antal ammekøer, for hvilket der ansøges om/ydes præmie,  \r\n\r\n</P>  \r\n\r\n<P>- i en periode på 12 måneder, der starter med ansøgningsdatoen, ikke at  \r\n\r\n levere (markedsføre) mælk eller mejeriprodukter fra bedriften, forudgående  \r\n\r\n skriftligt at give EF- direktoratet meddelelse, såfremt han i de første 12  \r\n\r\n måneder fra ansøgningsdatoen ved salg, bortforpagtning eller på anden måde  \r\n\r\n overlader sin bedrift til trediemand, </P>  \r\n\r\n<P>- omgående skriftligt at give EF-direktoratet meddelelse, såfremt en eller  \r\n\r\n flere af de indgåede forpligtelser ikke kan overholdes eller ikke vil blive  \r\n\r\n overholdt. </P>  \r\n\r\n<P>Producenten skal endvidere skriftligt erklære: </P>  \r\n\r\n<P>- at have gjort sig bekendt med præmieordningens bestemmelser, og at ville  \r\n\r\n overholde disse, </P>  \r\n\r\n<P>- at den del af hans indkomst, som hidrører fra landbrugsdriften, udgør  \r\n\r\n 50% eller derover af hans samlede indkomst, </P>  \r\n\r\n<P>- at den arbejdstid, som anvendes til virksomhed udenfor bedriften, udgør  \r\n\r\n under halvdelen af hans samlede arbejdstid, </P>  \r\n\r\n<P>- at køer af malkekvægrace, der måtte være på bedriften, er løbet med en  \r\n\r\n tyr af kødkvægrace forud for ansøgningsdagen, </P>  \r\n\r\n<P>- at drægtige kvier af malkekvægrace, der måtte være på bedriften,er løbet  \r\n\r\n med en tyr af kødkvægrace, </P>  \r\n\r\n<P>- at evt. afhændelser af mælk eller mejeriprodukter kun sker ved direkte  \r\n\r\n levering fra landbrugsejendommen til forbruger (stalddørssalg). </P>  \r\n\r\n<P>De indgåede forpligtelser omfatter også landbrugsbedrifter, der ved køb,  \r\n\r\n forpagtning eller på anden måde erhverves i løbet af den 12- måneders  \r\n\r\n forpligtelsesperiode, såfremt disse drives af den forpligtede. Ligeledes  \r\n\r\n omfattes landbrugsbedrifter, som den forpligtede driver i fællesskab med  \r\n\r\n andre. </P>  \r\n\r\n<P>Det er en betingelse for retten til at opnå præmie for køer af  \r\n\r\n kødkvægracer og krydsninger heraf, at eventuelle køer og drægtige kvier af  \r\n\r\n malkekvægracer i besætningen er bestemt til opdræt af kalve med henblik på  \r\n\r\n kødproduktion, samt at det kan godtgøres, at køerne forud for ansøgningsdagen  \r\n\r\n er løbet med tyre af kødkvægrace,og at de drægtige kvier er løbet med en tyr  \r\n\r\n af kødkvægrace. </P>  \r\n\r\n<P>Det er ikke til hinder for opnåelse af præmie, </P>  \r\n\r\n<P>- at man modtager præmie for ikke-markedsføring af mælk og mejeriprodukter  \r\n\r\n og for omstilling af malkekvægbesætninger, </P>  \r\n\r\n<P>- at man modtager udviklingsstøtte til modemisering af landbrugsbedrifter.  \r\n\r\n</P>  \r\n\r\n</DIV>  \r\n\r\n<DIV CLASS=AFSNIT ID=\"A2\">  \r\n\r\n<center>\r\n\r\n<H2 CLASS=ATITLE1 ALIGN=CENTER>AFSNIT 2 </H2>  \r\n\r\n</center>\r\n\r\n<P></P>  \r\n\r\n<center>\r\n\r\n<P CLASS=ATITLE2 ALIGN=CENTER> <B> Præmieberegning. </B> </P>  \r\n\r\n</center>\r\n\r\n<P>Præmien beregnes på grundlag af det antal køer, som ansøgeren har anført  \r\n\r\n på side 1 i ansøgningsskemaet. Dette antal kan ikke være større end det antal  \r\n\r\n ammekøer, der er anført i de skraverede kolonner på side 2 i  \r\n\r\n ansøgningsskemaet, og der skal forefindes mindst et tilsvarende antal på  \r\n\r\n bedriften på ansøgningsdatoen. </P>  \r\n\r\n<P>Præmien er for produktionsåret 1987/88 fastsat til 26 ECU (* 1) pr. ammeko  \r\n\r\n = kr. 214,54. </P>  \r\n\r\n<P> Præmieudbetaling. </P>  \r\n\r\n<P>Præmien udbetales som et eengangsbeløb af EF-direktoratet på grundlag af  \r\n\r\n den kurs, der var gældende for ECU den 15. juni 1987. Udbetalingen finder  \r\n\r\n sted senest den 14. september 1988. Udbetalingen fra EF- direktoratet  \r\n\r\n overføres direkte til præmiemodtagerens bank-, sparekasse- eller girokonto  \r\n\r\n efter de på ansøgningens side 1 afgivne oplysninger, og der udsendes forud en  \r\n\r\n meddelelse om tidspunktet herfor. </P>  \r\n\r\n<P>Såfremt præmiemodtageren ikke opfylder de i afsnit 1 nævnte betingelser,  \r\n\r\n vil evt. udbetalt præmie som helhed blive krævet tilbagebetalt. </P>  \r\n\r\n</DIV>  \r\n\r\n<DIV CLASS=AFSNIT ID=\"A3\">  \r\n\r\n<center>\r\n\r\n<H2 CLASS=ATITLE1 ALIGN=CENTER>AFSNIT 3 </H2>  \r\n\r\n</center>\r\n\r\n<P></P>  \r\n\r\n<center>\r\n\r\n<P CLASS=ATITLE2 ALIGN=CENTER> <B> Indsendelse af ansøgningen. </B> </P>  \r\n\r\n</center>\r\n\r\n<P>Ansøgning om præmie indsendes til </P>  \r\n\r\n<P>EF- direktoratet </P>  \r\n\r\n<P>Frederiksborggade 18 </P>  \r\n\r\n<P>1360 København K. </P>  \r\n\r\n<P>Ansøgninger indsendes til direktoratet i perioden 15. juni til 30.  \r\n\r\n november 1987 og skal for at kunne godkendes være direktoratet i hænde senest  \r\n\r\n 10 hverdage efter ansøgningsdatoen, dog senest den 30. november 1987 kl.  \r\n\r\n 16.00. Ansøgninger modtaget efter ansøgningsfristens udløb vil blive afvist.  \r\n\r\n</P>  \r\n\r\n<P> Efterprøvning af ansøgningen. </P>  \r\n\r\n<P>Efter modtagelse af ansøgningen efterprøver EF-direktoratet de deri givne  \r\n\r\n oplysninger, og såfremt disse godtages, udbetales præmien som angivet i  \r\n\r\n afsnit 2. Såfremt EF-direktoratet ikke godtager oplysningerne, vil der tilgå  \r\n\r\n præmieansøgeren underretning herom. </P>  \r\n\r\n</DIV>  \r\n\r\n<DIV CLASS=AFSNIT ID=\"A4\">  \r\n\r\n<center>\r\n\r\n<H2 CLASS=ATITLE1 ALIGN=CENTER>AFSNIT 4 </H2>  \r\n\r\n</center>\r\n\r\n<P></P>  \r\n\r\n<center>\r\n\r\n<P CLASS=ATITLE2 ALIGN=CENTER> <B> Kontrol på bedriften. </B> </P>  \r\n\r\n</center>\r\n\r\n<P>Statskontrollen med Mejeriprodukter og Æg m.m. foretager den fysiske  \r\n\r\n kontrol med de indgåede forpligtelsers overholdelse og er mod behørig  \r\n\r\n legitimation berettiget til at foretage eftersyn af besætningen.  \r\n\r\n Statskontrollen er desuden berettiget til at efterse bedriftens  \r\n\r\n forretningsbøger, øvrige regnskabsmateriale samt relevant korrespondance m.v.  \r\n\r\n Det påhviler den forpligtede at yde Statskontrollen den nødvendige bistand.  \r\n\r\n</P>  \r\n\r\n</DIV>  \r\n\r\n<DIV CLASS=AFSNIT ID=\"A5\">  \r\n\r\n<center>\r\n\r\n<H2 CLASS=ATITLE1 ALIGN=CENTER>AFSNIT 5 </H2>  \r\n\r\n</center>\r\n\r\n<P></P>  \r\n\r\n<center>\r\n\r\n<P CLASS=ATITLE2 ALIGN=CENTER> <B> Forhold ved udskiftning. </B> </P>  \r\n\r\n</center>\r\n\r\n<P>På bedriften må det samlede antal af ammekøer og drægtige kvier til  \r\n\r\n udskiftning heraf på intet tidspunkt i den 6 måneders forpligtelsesperiode  \r\n\r\n være mindre end det antal ammekøer, der er ansøgt om/ydet præmie for. </P>  \r\n\r\n<P>Det skal omgående, d.v.s. inden 6 dage, skriftligt meddeles EF-  \r\n\r\n direktoratet, såfremt antallet af ammekøer og drægtige kvier til udskiftning  \r\n\r\n heraf kommer under det antal ammekøer, for hvilket der er ansøgt om/ydet  \r\n\r\n præmie for. Dette gælder, uanset om grunden hertil er en begivenhed, der ikke  \r\n\r\n kan tilregnes den forpligtede (nødslagtninger og selvdøde dyr). Meddelelsen  \r\n\r\n skal indeholde datoen for afgangen fra bedriften og dokumentation i form af  \r\n\r\n dyrlægeerklæring, afregning fra destruktionsanstalt eller tilsvarende skal på  \r\n\r\n forlangende kunne forevises Statskontrollen indtil udløbet af den 12-måneders  \r\n\r\n forpligtelsesperiode. </P>  \r\n\r\n<P>Konstateres det ved en kontrol, at antallet af ammekøer er lavere end det,  \r\n\r\n for hvilket der er indgivet præmieansøgning, kan der maksimalt udbetales  \r\n\r\n præmie for det antal præmieberettigede dyr, der faktisk er blevet holdt i  \r\n\r\n forpligtelsesperioden. Denne ret til delvis præmie bevares dog kun, såfremt  \r\n\r\n producenten hurtigst muligt, dvs. inden 6 dage, selv underretter  \r\n\r\n EF-direktoratet om nedgangen i antallet af præmieberettigede dyr, og i den  \r\n\r\n forbindelse dokumenterer, at det skyldes besætningens naturlige livsvilkår.  \r\n\r\n</P>  \r\n\r\n</DIV>  \r\n\r\n<DIV CLASS=AFSNIT ID=\"A6\">  \r\n\r\n<center>\r\n\r\n<H2 CLASS=ATITLE1 ALIGN=CENTER>AFSNIT 6 </H2>  \r\n\r\n</center>\r\n\r\n<P></P>  \r\n\r\n<center>\r\n\r\n<P CLASS=ATITLE2 ALIGN=CENTER> <B> Overdragelse af bedriften. </B> </P>  \r\n\r\n</center>\r\n\r\n<P>Enhver, der inden for den 12-måneders forpligtelsesperiode ved køb, leje,  \r\n\r\n forpagtning eller på anden måde overtager den forpligtedes bedrift, kan  \r\n\r\n skriftligt overfor EF- direktoratet forpligte sig til fortsat at opfylde de  \r\n\r\n forpligtelser, som hans forgænger har påtaget sig. Overtageren opnår herved  \r\n\r\n retten til præmiebeløbet, såfremt dette ikke er udbetalt før  \r\n\r\n overtagelsesdagen, og forpligter sig til ved misligholdelse at tilbagebetale  \r\n\r\n udbetalte præmiebeløb for det pågældende produktionsår, også hvor præmien er  \r\n\r\n udbetalt til en forgænger. </P>  \r\n\r\n<P>Såfremt den, der overtager bedriften, ikke ønsker at påtage sig en fortsat  \r\n\r\n opfyldelse af forpligtelserne, skal overdrageren straks tilbagebetale den for  \r\n\r\n det pågældende produktionsår udbetalte præmie. </P>  \r\n\r\n</DIV>  \r\n\r\n<DIV CLASS=AFSNIT ID=\"A7\">  \r\n\r\n<center>\r\n\r\n<H2 CLASS=ATITLE1 ALIGN=CENTER>AFSNIT 7 </H2>  \r\n\r\n</center>\r\n\r\n<P></P>  \r\n\r\n<center>\r\n\r\n<P CLASS=ATITLE2 ALIGN=CENTER> <B> Oplysningspligt. </B> </P>  \r\n\r\n</center>\r\n\r\n<P>Den forpligtede skal give skriftlig meddelelse til EF-direktoratet,  \r\n\r\n forinden han ved salg, udlejning/bortforpagtning eller på anden måde  \r\n\r\n overlader sin bedrift til trediemand, og det skal samtidigt oplyses, om  \r\n\r\n overtageren er villig til at forpligte sig i ordningen. Ved indtræden vil  \r\n\r\n forpligtelserne omfatte overtagerens samlede bedrift. </P>  \r\n\r\n<P>Vedr. forhold ved udskiftning m.m. se afsnit 6. </P>  \r\n\r\n</DIV>  \r\n\r\n<DIV CLASS=AFSNIT ID=\"A8\">  \r\n\r\n<center>\r\n\r\n<H2 CLASS=ATITLE1 ALIGN=CENTER>AFSNIT 8 </H2>  \r\n\r\n</center>\r\n\r\n<P></P>  \r\n\r\n<center>\r\n\r\n<P CLASS=ATITLE2 ALIGN=CENTER> <B> Tilbagebetaling ved misligholdelse. </B>  \r\n\r\n</P>  \r\n\r\n</center>\r\n\r\n<P>Såfremt den forpligtede ikke overholder de forpligtelser, han har påtaget  \r\n\r\n sig, skal han tilbagebetale den for det pågældende produktionsår udbetalte  \r\n\r\n præmie, også hvis præmien er udbetalt til en forgænger. Den forpligtede kan  \r\n\r\n endvidere pådrage sig strafansvar, se afsnit 10. </P>  \r\n\r\n<P>Sker tilbagebetaling ikke inden for en frist på 3 uger fra den dato, hvor  \r\n\r\n kravet fremsættes, tillægges der renter med 1,3 % pr. påbegyndt måned regnet  \r\n\r\n fra fristens udløb. </P>  \r\n\r\n</DIV>  \r\n\r\n<DIV CLASS=AFSNIT ID=\"A9\">  \r\n\r\n<center>\r\n\r\n<H2 CLASS=ATITLE1 ALIGN=CENTER>AFSNIT 9 </H2>  \r\n\r\n</center>\r\n\r\n<P></P>  \r\n\r\n<center>\r\n\r\n<P CLASS=ATITLE2 ALIGN=CENTER> <B> Fritagelse for tilbagebetaling. </B> </P>  \r\n\r\n</center>\r\n\r\n<P>EF-direktoratet kan efter skriftlig ansøgning meddele en forpligtet  \r\n\r\n producent fritagelse for tilbagebetaling af udbetalte præmiebeløb, når der  \r\n\r\n indtræffer uforudseelige omstændigheder, som den forpligtede ikke har nogen  \r\n\r\n indflydelse på, og som han ikke eller kun med uforholdsmæssig store ofre  \r\n\r\n ville kunne ændre, og som gør det umuligt at overholde de påtagne  \r\n\r\n forpligtelser. </P>  \r\n\r\n<P>Disse omstændigheder kan være: </P>  \r\n\r\n</DIV>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Den forpligtedes død eller langvarige  \r\n\r\n uarbejdsdygtighed. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Ekspropriation af en væsentlig del af den  \r\n\r\n forpligtedes bedrift, såfremt ekspropriationen ikke kunne forudses på dagen  \r\n\r\n for ansøgningens indsendelse. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Hændelig ødelæggelse af bedriftens bygninger. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> En alvorlig naturkatastrofe, der volder betydelig  \r\n\r\n skade på det landbrugsareal, som modtageren udnytter. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>5.</B> Epidemiske angreb på kvægbesætningen, der umuliggør  \r\n\r\n en overholdelse af de påtagne forpligtelser. </P>  \r\n\r\n<P>Andre forhold, f.eks. nødslagtning og selvdødt dyr, se afsnit 5. </P>  \r\n\r\n<DIV CLASS=AFSNIT ID=\"A10\">  \r\n\r\n<center>\r\n\r\n<H2 CLASS=ATITLE1 ALIGN=CENTER>AFSNIT 10 </H2>  \r\n\r\n</center>\r\n\r\n<P></P>  \r\n\r\n<center>\r\n\r\n<P CLASS=ATITLE2 ALIGN=CENTER> <B> Straffebestemmelser. </B> </P>  \r\n\r\n</center>\r\n\r\n<P>Overtrædelse af præmieordningens bestemmelser straffes efter § 16 i lov  \r\n\r\n nr. 696 af 22. december 1972. </P>  \r\n\r\n</DIV>  \r\n\r\n<DIV CLASS=AFSNIT ID=\"A11\">  \r\n\r\n<center>\r\n\r\n<H2 CLASS=ATITLE1 ALIGN=CENTER>AFSNIT 11 </H2>  \r\n\r\n</center>\r\n\r\n<P></P>  \r\n\r\n<center>\r\n\r\n<P CLASS=ATITLE2 ALIGN=CENTER> <B> Ankeinstans. </B> </P>  \r\n\r\n</center>\r\n\r\n<P>EF-direktoratets administrative afgørelser kan ankes til  \r\n\r\n landbrugsministeriet, Slotsholmsgade 10, 1216 København K. </P>  \r\n\r\n<P>Definitioner, se side 4. </P>  \r\n\r\n<P>DEFINITIONER </P>  \r\n\r\n<P>PRODUCENT: </P>  \r\n\r\n<P>Den enkelte landbruger som fysisk eller juridisk person, hvis bedrift er  \r\n\r\n beliggende på dansk område, som opdrætter kvæg, og som anerkendes med  \r\n\r\n landbrug som hovederhverv, således at den del af hans indkomst, som hidrører  \r\n\r\n fra landbrugsdriften, udgør 50% eller derover af hans samlede indkomst og  \r\n\r\n således at den arbejdstid, som anvendes til virksomhed udenfor bedriften,  \r\n\r\n udgør under halvdelen af hans samlede arbejdstid, </P>  \r\n\r\n<P>eller </P>  \r\n\r\n<P>en gruppe af fysiske eller juridiske personer, som i fællesskab udnytter  \r\n\r\n landbrugsproduktionsmidler, som muliggør fælles opdræt af kvæg på dansk  \r\n\r\n område, og hvis medlemmer alle i overensstemmelse med det ovenfor anførte er  \r\n\r\n landbrugere. </P>  \r\n\r\n<P>BEDRIFT: </P>  \r\n\r\n<P>Samtlige produktionsenheder, som drives af producenten. og som er  \r\n\r\n beliggende på dansk område. </P>  \r\n\r\n<P>AMMEKO: </P>  \r\n\r\n<P>En ko eller en drægtig kvie til udskiftning, som er af kødkvægrace, eller  \r\n\r\n som er fremkommet ved en krydsning med en sådan race, eller en ko af  \r\n\r\n malkekvægrace, der forud for ansøgningsdatoen er løbet med en tyr af  \r\n\r\n kødkvægrace, med henblik på kælvning efter ansøgningsdatoen, eller en drægtig  \r\n\r\n kvie til udskiftning, som er af malkekvægrace og som er løbet med en tyr af  \r\n\r\n kødkvægrace. I alle tilfælde er det en forudsætning, at dyrene udgør en del  \r\n\r\n af en besætning, der er bestemt til opdræt af kalve med henblik på  \r\n\r\n kødproduktion, og hvis ejer hverken leverer mælk eller mejeriprodukter. </P>  \r\n\r\n<P> <B>Ved beregning af antal ammekøer PÅ ANSØGNINGSDAGEN kan drægtige kvier  \r\n\r\n til udskiftning dog ikke medregnes.</B>  </P>  \r\n\r\n<P> <B>BEMÆRK: Præmie ydes ikke eller udbetalt præmie vil blive krævet  \r\n\r\n tilbagebetalt:</B>  </P>  \r\n\r\n<P> <B>såfremt der på bedriften opdrættes blot en enkelt kalv eller kvie af  \r\n\r\n malkekvægrace, der ikke er bestemt til kødproduktion,</B>  </P>  \r\n\r\n<P> <B>såfremt der på bedriften opretholdes blot een drægtig kvie af  \r\n\r\n malkekvægrace, der ikke er løbet med en tyr af kødkvægrace eller blot en  \r\n\r\n enkelt ko af malkekvægrace, der ikke forud for ansøgningsdatoen er løbet med  \r\n\r\n en tyr af kødkvægrace,</B> </P>  \r\n\r\n<P> <B>såfremt den forpligtede producents antal ammekøer (med tillæg af  \r\n\r\n drægtige kvier til udskiftning heraf) uden særlig grund, jf. afsnit 5 stk. 8,  \r\n\r\n eller afsnit 9, bringes ned under det antal ammekøer, der er ansøgt om/ydet  \r\n\r\n præmie for.</B>  </P>  \r\n\r\n<P> <B>Forpligtelserne til at opretholde et bestemt antal ammekøer og til at  \r\n\r\n undlade mælkeleverancer begynder allerede på ansøgningsdatoen.</B>  </P>  \r\n\r\n<P> <B>ANSØGNING</B>  </P>  \r\n\r\n<P> <B>om ydelse af præmie for opretholdelse af besætninger af ammekoer  \r\n\r\n</B></P>  \r\n\r\n<UL PLAIN>\r\n\r\n<LI>(1987). </LI>  \r\n\r\n</UL>  \r\n\r\n<P> <B>Ansøgninger, der modtages efter ansøgningsfristens udløb d. 30.  \r\n\r\n</B></P>  \r\n\r\n<P>november 1987 kl. 16.00, vil blive afvist. </P>  \r\n\r\n<P> <I>Formularen skal udfyldes med blokbogstaver.</I>  </P>  \r\n\r\n<pre><font color=gray> \r\n\r\n ---------------------------------------------------------------------  \r\n\r\n Producentens  \r\n\r\n efternavn:  \r\n\r\n ---------------------------------------------------------------------  \r\n\r\n Producentens                     CPR-nr.(personnr., skal udfyldes):  \r\n\r\n fornavn(e):  \r\n\r\n ---------------------------------------------------------------------  \r\n\r\n Producentens  \r\n\r\n adresse:  \r\n\r\n ---------------------------------------------------------------------  \r\n\r\n Postnr./by:                     Tlf.nr.:  \r\n\r\n ---------------------------------------------------------------------  \r\n\r\n Præmien ønskes indsat på:  \r\n\r\n ---------------------------------------------------------------------  \r\n\r\n Pengeinstituttets navn og afdeling::       -eller- Postgirokontoret:  \r\n\r\n                                            Registreringsnr.: 1199  \r\n\r\n ---------------------------------------------------------------------  \r\n\r\n Registreringsnr..:   Kontonr.:           Gironr.:  \r\n\r\n ---------------------------------------------------------------------  \r\n\r\n</font></pre>\r\n\r\n<P> <I>De i ansøgningen anførte oplysninger afgives på tro og love.</I>  </P>  \r\n\r\n<P> <I>Jer erklærer,</I>  </P>  \r\n\r\n<P> <I>- at jeg har gjort mig bekendt med og vil overholde præmieordningens  \r\n\r\n regler og forpligtelser, jfr. EF-direktoratets vejledning om ydelse af præmie  \r\n\r\n for opretholdelse af besætninger af ammekøer, for Præmieordningen 1987,</I>  \r\n\r\n</P>  \r\n\r\n<P> <I>- at den del af indkomsten, som hidrører fra landbrugsdriften, udgør  \r\n\r\n 50% eller derover af min samlede indkomst,</I>  </P>  \r\n\r\n<P> <I>- at den arbejdstid, som anvendes til virksomhed uden for bedriften,  \r\n\r\n udgør under halvdelen af min samlede arbejdstid,</I>  </P>  \r\n\r\n<P> <I>- at alle køer og drægtige kvier på bedriften er bestemt til opdræt af  \r\n\r\n kalve, med henblik på kødproduktion,</I>  </P>  \r\n\r\n<P> <I>- at alle køer af malkekvægrace, jfr. skemaets side 2 under malkekvæg,  \r\n\r\n er løbet med en tyr af kødkvægrace med henblik på kælvning efter  \r\n\r\n ansøgningsdatoen,</I>  </P>  \r\n\r\n<P> <I>- at alle drægtige kvier af malkekvægrace, der måtte være på  \r\n\r\n bedriften, er løbet med en tyr af kødkvægrace,</I>  </P>  \r\n\r\n<P> <I>- at eventuelle afhændelser af mælk eller mejeriprodukter i 12 måneder  \r\n\r\n regnet fra ansøgningsdatoen kun sker ved direkte levering fra  \r\n\r\n landbrugsejendommen til forbruger (stalddørssalg).</I>  </P>  \r\n\r\n<P> <I>Jer forpligter mig til,</I>  </P>  \r\n\r\n<P> <I>- i mindst 6 måneder fra ansøgningsdatoen af holde et antal ammekoer  \r\n\r\n (og/eller drægtige kvier til udskiftning heraf), der mindst er lig med det  \r\n\r\n antal ammekøer, for hvilket der søges/ydes præmie,</I>  </P>  \r\n\r\n<P> <I>- i 12 måneder fra ansøgningsdatoen ikke at levere (markedsføre til  \r\n\r\n mejeri eller forarbejdningsvirksomhed), mælk eller mejeriprodukter fra nogen  \r\n\r\n landbrugsejendom i Danmark,</I>  </P>  \r\n\r\n<P> <I>- forudgående skriftligt af meddele EF-direktoratet, såfremt jeg i de  \r\n\r\n første 12 måneder fra ansøgningsdatoen ved salg, bortforpagtning eller på  \r\n\r\n anden måde overlader min bedrift til tredjemand,</I>  </P>  \r\n\r\n<P> <I>- omgående skriftligt af meddele EF-direktoratet, såfremt en eller  \r\n\r\n flere af de indgåede forpligtelser ikke kan overholdes eller ikke vil blive  \r\n\r\n overholdt.</I>  </P>  \r\n\r\n<P> <I>Jeg er indforstået med, at en misligholdelse af ordningens  \r\n\r\n forpligtelser medfører, at hele den udbetalte præmie skal tilbagebetales  \r\n\r\n EF-direktoratet inde 3 uger efter fremsættelse af tilbagebetalingskrav, og  \r\n\r\n hvis dette ikke sker også at betale rente på 1,3% pr. påbegyndt måned regnet  \r\n\r\n fra betalingsfristens udløb og indtil betaling sker.</I>  </P>  \r\n\r\n<pre><font color=gray> \r\n\r\n  Der søges præmie for ---------ammekøer (jfr. skemaet side 2).  \r\n\r\n -------------------------                      ----------------------  \r\n\r\n    -ansøgningsdato-                                  -underskrift-  \r\n\r\n Forbeholdt EF-direktoratet:  \r\n\r\n ---------------------   ----------------------    -------------------  \r\n\r\n EF-dir. journal nr.:   Præmie:                   Udbetalt:  \r\n\r\n S/Ø 117                 kr.                       den    /    198  \r\n\r\n ---------------------   -----------------------   -------------------  \r\n\r\n</font></pre>\r\n\r\n<P>BEMÆRK: Præmie ydes ikke eller udbetalt præmie vil blive krævet  \r\n\r\n tilbagebetalt: </P>  \r\n\r\n<P>- såfremt der på bedriften opdrættes blot en enkelt kalv eller kvie af  \r\n\r\n malkekvægrace, der ikke er bestemt til kødproduktion, </P>  \r\n\r\n<P>- såfremt der på bedriften opretholdes blot een drægtig kvie af  \r\n\r\n malkekvægracen, der ikke er løbet med en tyr af kødkvægrace eller blot en  \r\n\r\n enkelt ko af malkekvægrace, der ikke forud for ansøgningsdatoen er løbet med  \r\n\r\n en tyr af kødkvægrace, </P>  \r\n\r\n<P>- såfremt antallet af ammekøer med tillæg af drægtige kvier til  \r\n\r\n udskiftning heraf bringes ned under det antal ammekøer, der er ansøgt om/ydet  \r\n\r\n præmie for, medmindre særlige forhold foreligger, jf. vejledningens afsnit 5  \r\n\r\n og 9. </P>  \r\n\r\n<P>Forpligtelserne til at opretholde et bestemt antal ammekøer og til at  \r\n\r\n undlade mælkeleverancer begynder allerede på ansøgningsdatoen. </P>  \r\n\r\n<P>--------------------------------------------------------------------- </P>  \r\n\r\n<P> <B>Opgørelse over hornkvæg på bedriften på ansøgningsdatoen. Det totale  \r\n\r\n antal køer skal anføres.</B>  </P>  \r\n\r\n<P> <B>KØDKVÆG</B>  </P>  \r\n\r\n<P>Disse racer samt krydsninger, hvori disse racer indgår betragtes som  \r\n\r\n kødkvægracer </P>  \r\n\r\n<P>Krydsninger af to eller flere kødkvægracer opføres kun under den race,  \r\n\r\n hvis karaktertræk er mest fremtrædende hos dyret. Krydsninger af kødkvæg og  \r\n\r\n malkekvæg opføres under kødkvæg. </P>  \r\n\r\n<pre><font color=gray> \r\n\r\n                                                            Antal køer  \r\n\r\n -Charolais-              (eller krydsninger heraf)  \r\n\r\n -Dansk Rødbroget Kvæg-              -  \r\n\r\n -Herford-                           -  \r\n\r\n -Aberdeen Angus-                    -  \r\n\r\n -Blonde d'Aquitaine-                -  \r\n\r\n -Blåhvidt Belgisk Kvæg-             -  \r\n\r\n -Brunkvæg-                          -  \r\n\r\n -Chianina                           -  \r\n\r\n -Fleckvieh-                         -  \r\n\r\n -Galloway-                          -  \r\n\r\n -Gulkvæg-                           -  \r\n\r\n -Kødkorthorn-                       -  \r\n\r\n -Limousine-                         -  \r\n\r\n -Maine-Anjou-                       -  \r\n\r\n -Marchigiana-                       -  \r\n\r\n -Maremmana-                         -  \r\n\r\n -Meuse Rhine Ijssel-                -  \r\n\r\n -North Devon-                       -  \r\n\r\n -Piemontese-                        -  \r\n\r\n -Romagnola-                         -  \r\n\r\n -Rødbroget Tysk Kvæg-               -  \r\n\r\n -Rødbroget Østflandersk Kvæg-       -  \r\n\r\n -Rød Lincoln-                       -  \r\n\r\n -Rødt Belgisk Kvæg-                 -  \r\n\r\n -Simmentaler-                       -  \r\n\r\n -Skotsk Højlandskvæg-               -  \r\n\r\n -Sort Wallisisk Kvæg-              -  \r\n\r\n -South Devon-                       -  \r\n\r\n -Sussex-                            -  \r\n\r\n  Kødkvæg  \r\n\r\n Disse racer, samt krydsninger, hvori disse racer indgår betragtes som  \r\n\r\n    kødkvægracer.  \r\n\r\n                                                            Antal køer  \r\n\r\n -Jerseyrace-                        -  \r\n\r\n -Rød Dansk Malkerace-               -  \r\n\r\n -Sortbroget Dansk Malkerace-        -  \r\n\r\n -Anglerrace-                        -  \r\n\r\n -Ayrshire-                          -  \r\n\r\n -Britisk Sortbroget Kvæg-           -  \r\n\r\n -Groningerrace-                     -  \r\n\r\n -Guernsey-                          -  \r\n\r\n -Malkekorthorn-                     -  \r\n\r\n  Sortbroget Kvæg fra Holland og Tyskland -  \r\n\r\n ---------------------------------------------------------------------  \r\n\r\n</font></pre>\r\n\r\n<P> <I>Læg tallene i den skraverede kolonne sammen.</I>  </P>  \r\n\r\n<P> <I>Summen heraf er det maksimale antal ammekøer, der kan søges om præmie  \r\n\r\n for på side 1.</I>  </P>  \r\n\r\n<P>--------------------------------------------------------------------- </P>  \r\n\r\n<P> <B>MALKEKVÆG</B>  </P>  \r\n\r\n<P>Disse racer samt indbyrdes krydsninger af disse betragtes som  \r\n\r\n malkekvægracer. </P>  \r\n\r\n<P> <I>Køer af malkekvægrace SKAL forud for ansøgningsdatoen være løbet med  \r\n\r\n en tyr af kødkvægsrace.</I>  </P>  \r\n\r\n<P>--------------------------------------------------------------------- </P>  \r\n\r\n<P>------------------------------------------------------------------- </P>  \r\n\r\n<P> <B>DRÆGTIGE KVIER MÅ IKKE MEDREGNES I ANTAL AMMEKØER PÅ </B></P>  \r\n\r\n<P>ANSØGNINGSDATOEN </P>  \r\n\r\n<P> <B>Hvis der efter ansøgningsdatoen sker udskiftning af ammekøer og der  \r\n\r\n herved bliver behov for at medtage drægtige kvier i præmiegrundlaget, skal  \r\n\r\n drægtigheden kunne godtgøres ved forevisning af drægtighedsattest eller på  \r\n\r\n anden vis.</B>  </P>  \r\n\r\n<P>Rådets forordning (EØF) nr. 1357/80 af 5. juni 1980 om indførelse af en  \r\n\r\n præmieordning for opretholdelse af besætninger af ammekøer, senest ændret ved  \r\n\r\n Rådets forordning (EØF) nr. 1198/82 af 18. maj 1982. </P>  \r\n\r\n<P>Kommissionens forordning (EØF) nr. 1244/82 af 19. maj 1982 om  \r\n\r\n gennemførelsesbestemmelser vedrørende præmieordningen for opretholdelse af  \r\n\r\n besætninger af ammekøer, senest ændret ved Kommissionens forordning (EØF) nr.  \r\n\r\n 1588/87 af 5. juni 1987. </P>  \r\n\r\n<P>Lov nr. 595 af 22. december 1972 om administration af Det europæiske  \r\n\r\n økonomiske Fællesskabs forordninger om markedsordninger for landbrugsvarer  \r\n\r\n m.v., senest ændret ved lov nr. 79 af 27. februar 1980, jf. lovbekendtgørelse  \r\n\r\n nr. 487 af 13. september 1984. </P>  \r\n\r\n<P>Landbrugsministeriets bekendtgørelse nr. 520 af 9. oktober 1974 om  \r\n\r\n administration af Det europæiske økonomiske Fællesskabs markedsordninger for  \r\n\r\n landbrugsvarer, frugt og gartneriprodukter m.v., som ændret ved  \r\n\r\n landbrugsministeriets bekendtgørelse nr. 341 af 18. juli 1979. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Pr. 15. juni 1987 er 1 ECU = d.kr. 8,68163. </P>  \r\n\r\n</DIV>",
    "isHistorical": true,
    "editorialNotes": [
        "(* 2) L BEK nr 520 af 09/10/1974"
    ],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19871332060"
        },
        {
            "displayName": "Entydig dokumentidentifikation",
            "displayValue": "CM039634"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "08/11/2000"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13320"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "15/06/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "EF-Direktoratet"
        },
        {
            "displayName": "Ressortministeriets journalnummer",
            "displayValue": "S/Ø 1/87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}