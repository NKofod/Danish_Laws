{
    "id": 125622,
    "title": "Bekendtgørelse om en praktikplads- og betalingsordning mv. ved uddannelse af lokomotivførere",
    "documentTypeId": "60",
    "isSagsforlobPeriodValid": true,
    "shortName": "BEK nr 706 af 26/06/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om en praktikplads- og betalingsordning mv. ved uddannelse af lokomotivførere</p>\r\n      <p class=\"Indledning2\">I medfør af § 6, stk. 1 og 2, § 21 u og § 24, stk. 5, i lov om jernbane, jf. lovbekendtgørelse nr. 567 af 9. juni 2008, som ændret ved lov nr. 1336 af 19. december 2008 og lov nr. 532 af 12. juni 2009, fastsættes:</p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Denne bekendtgørelse fastsætter bestemmelser om en praktikplads- og en betalingsordning ved uddannelse af lokomotivførere samt jernbanevirksomhedernes forpligtelse til at medvirke til ordningerne.</p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Praktikplads- og betalingsordningen administreres af Trafikstyrelsen.</p>\r\n      <p class=\"ParagrafGruppeOverskrift\"><span id=\"Kap0_X2\">Praktikpladsordning</span></p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Jernbanevirksomheder, der er godkendt i henhold til lov om jernbane, skal mindst en gang årligt give meddelelse til Trafikstyrelsen om virksomhedens behov for praktikpladser.</p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Jernbanevirksomheder, der er godkendt i henhold til lov om jernbane, er forpligtet til at koordinere en praktikpladsordning med hinanden og til at varetage tilrettelæggelsen heraf i egen virksomhed.</p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Trafikstyrelsen kan pålægge jernbanevirksomheder, der er godkendt i henhold til lov om jernbane, mod betaling og på lige og ikke-diskriminerende vilkår at stille praktikplads til rådighed for andre jernbanevirksomheder, der har elever under uddannelse til lokomotivførere. Forpligtelsen gælder dels praktik i uddannelsens grundforløb til opnåelse af lokomotivførerlicens og -certifikat, dels praktik i forbindelse med den videre uddannelse i infrastruktur- og materielkendskab (litra) i overensstemmelse med de af Trafikstyrelsen fastsatte regler om krav til lokomotivførere.</p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Jernbanevirksomheder, der er godkendt i henhold til lov om jernbane, og som modtager elever i praktik, kan hos den jernbanevirksomhed, der har elever under uddannelse, opkræve et beløb i forbindelse med afholdelse af praktikpladser svarende til de gennemsnitlige dokumenterede omkostninger tillagt avance på 5 pct.</p>\r\n      <p class=\"ParagrafGruppeOverskrift\"><span id=\"Kap0_X3\">Betalingsordning</span></p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Jernbanevirksomheder, der udfører passagertrafik som offentlig service, er forpligtede til at indgå i en betalingsordning for den praktiske del af lokomotivføreruddannelsen.</p>\r\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Jernbanevirksomhederne skal til brug for ordningen indbetale et beløb til Trafikstyrelsen. Beløbet vil udgøre virksomhedens forholdsmæssige bidrag til ordningen og vil være baseret på virksomhedens antal ansatte lokomotivførere, det samlede uddannelsesbehov (for alle jernbanevirksomheder i ordningen) samt et fastsat beløb pr. elev, jf. stk. 3.</p>\r\n      <p class=\"Stk2\"><span class=\"StkNr\" id=\"Par7_Stk3\">Stk. 3.</span> Virksomhedernes bidrag beregnes hvert år på grundlag af virksomhedernes indmeldinger om antal ansatte lokomotivførere og indmeldinger om forventet uddannelsesbehov for året. Beløbet pr. uddannet elev er fastsat til 396.000 kr. (pris- og lønniveau 2008), hvori er medregnet Trafikstyrelsens omkostninger ved administration af ordningen, jf. også stk. 6.</p>\r\n      <p class=\"Stk2\"><span class=\"StkNr\" id=\"Par7_Stk4\">Stk. 4.</span> Trafikstyrelsen kan fastsætte nærmere regler om virksomhedernes indbetaling, herunder periodisering eller indbetaling efter rater eller terminer.</p>\r\n      <p class=\"Stk2\"><span class=\"StkNr\" id=\"Par7_Stk5\">Stk. 5.</span> Ved udgangen af året reguleres den samlede ordning (uddannelsesbehovet x 396.000 kr.) i forhold til det faktiske samlede antal elever, som er påbegyndt uddannelsen i det givne år. Virksomhedernes bidrag reguleres forholdsmæssigt hertil og kan således forhøjes eller nedsættes.</p>\r\n      <p class=\"Stk2\"><span class=\"StkNr\" id=\"Par7_Stk6\">Stk. 6.</span> Trafikstyrelsens omkostninger til løn og administration af betalingsordningen afholdes af betalingsordningen.</p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Jernbanevirksomheder, der udfører passagertrafik som offentlig service, modtager refusion i forbindelse med uddannelse af egne lokomotivførere under forudsætning af, at uddannelsen sker i henhold til de til enhver tid gældende bestemmelser for den offentlige lokomotivføreruddannelse (grundforløb). Refusionen udgør 386.000 kr. pr. elev (pris- og lønniveau 2008).</p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Beløbene i § 7, stk. 3, og § 8 reguleres én gang årligt pr. 1. januar med satsreguleringsprocenten, jf. lov om en satsreguleringsprocent.</p>\r\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Tilbydes lokomotivføreren ikke fortsat ansættelse i mindst et år efter endt uddannelse, bortfalder 50 % af refusionen efter § 8.</p>\r\n      <p class=\"Stk2\"><span class=\"StkNr\" id=\"Par9_Stk3\">Stk. 3.</span> Trafikstyrelsen kan fastsætte nærmere regler om betalingsordningen.</p>\r\n      <p class=\"ParagrafGruppeOverskrift\"><span id=\"Kap0_X4\">Vejledning, klage, renter og ikrafttræden</span></p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Trafikstyrelsen offentliggør en vejledning om ordningens nærmere indhold.</p>\r\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Betaler jernbanevirksomhederne ikke det pligtige beløb rettidigt, forrentes gælden fra forfaldsdagen med en årlig rente, der svarer til den officielle udlånsrente, som Nationalbanken fastsætter henholdsvis den 1. januar og den 1. juli, med et tillæg på syv procent, jf. rentelovens § 5, stk. 1.</p>\r\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Afgørelser, truffet af Trafikstyrelsen i henhold til denne bekendtgørelse, kan ikke indbringes for transportministeren. Disse afgørelser kan påklages til Jernbaneklagenævnet. Afgørelser, der kan påklages til Jernbaneklagenævnet, kan ikke påklages til anden administrativ myndighed.</p>\r\n      <p class=\"Stk2\"><span class=\"StkNr\" id=\"Par12_Stk2\">Stk. 2.</span> Klager over afgørelser, som skal behandles af Jernbaneklagenævnet, skal være indgivet til Jernbaneklagenævnet senest 4 uger efter, at Trafikstyrelsens afgørelse er meddelt den pågældende.</p>\r\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Bekendtgørelsen træder i kraft den 14. juli 2009.</p>\r\n      <p class=\"Stk2\"><span class=\"StkNr\" id=\"Par13_Stk2\">Stk. 2.</span> Bekendtgørelse nr. 1361 af 4. december 2007 om en praktikplads- og betalingsordning mv. ved uddannelse af lokomotivførere ophæves.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Transportministeriet, den 26. juni 2009</P><P CLASS=SIGN1 ALIGN=\"CENTER\">Lars Barfoed</P><P CLASS=SIGN2 ALIGN=\"RIGHT\">/ Mikkel Sune Smith</P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/07/2009"
        },
        {
            "displayName": "Accession",
            "displayValue": "B20090070605"
        },
        {
            "displayName": "Entydig dokumentidentifikation",
            "displayValue": "BL000189"
        },
        {
            "displayName": "Dato for førstegangsindlæggelse",
            "displayValue": "08/07/2009"
        },
        {
            "displayName": "Dato for indlæggelse",
            "displayValue": "08/07/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "706"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "26/06/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Transportmin., Trafikstyrelsen j.nr. T409-000016"
        },
        {
            "displayName": "Stikord",
            "displayValue": "Lokomotivfører, Lokomotivføreruddannelsen, Praktikpladsordning"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}