{
    "id": 39092,
    "title": "Forældelse. Kollektiv overenskomst 1. Passivitet. Virksomhedsoverdragelse.(* 1) (* 2) Landsorganisationen i Danmark for Handels- og Kontorfunktionærernes Forbund i Danmark (konsulent Ino Dimsits) mod Sammenslutningen af Landbrugets    Arbejdsgiverforeninger for Slagteriernes Arbejdsgiverforeninger for Landbrugets EDB-Center I/S, Risskov (advokat Niels Nehrkorn). Dommere: Arnold Hansen, Poul Flemming Hansen, Carsten Holm, Erik Jensen, Kardel (retsformand), Mads Kofod og Steen A. Rasmussen. ",
    "documentTypeId": "260",
    "isSagsforlobPeriodValid": false,
    "shortName": "DOM nr 3415 af 08/06/1993",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Virksomhedsoverdragelsesloven beskytter alene lønmodtagere mod en  \r\n\r\n forringelse af deres overenskomstmæssige rettigheder i forbindelse med  \r\n\r\n overdragelse af en virksomhed. </I> </P>  \r\n\r\n<P> <I>Landbrugets EDB-Center L i Århus overtog 1/9-90 Tulip Internationals  \r\n\r\n EDB-Center T i Vejle. Såvel L som T var medlemmer af Slagteriernes  \r\n\r\n Arbejdsgiverforeninger S, der med HK har indgået særoverenskomst for L. Der  \r\n\r\n findes endvidere en overenskomst mellem S og HK, betegnet  \r\n\r\n Landsoverenskomsten, der regulerer ansættelsesforholdene i de virksomheder,  \r\n\r\n der ikke er omfattet af særoverenskomsten for L. Denne overenskomst blev  \r\n\r\n opsagt pr. 1/3-91, hvor den blev fornyet. Den 2/2-93 indbragte HK S for  \r\n\r\n Arbejdsretten med påstand om, at de medarbejdere, der var blevet overflyttet  \r\n\r\n fra T til L, henhørte under overenskomsten for L, principalt fra den 1/9-90,  \r\n\r\n subsidiært fra den 1/3-91. </I> </P>  \r\n\r\n<P> <I>Udtalt, at virksomhedsoverdragelsesloven og det til grund herfor  \r\n\r\n foreliggende direktiv alene beskytter lønmodtagerne mod en forringelse af  \r\n\r\n deres overenskomstmæssige rettigheder i forbindelse med overdragelse af en  \r\n\r\n virksomhed. Som sagen var oplyst, forelå der ikke forhold, der kunne  \r\n\r\n begrunde, at medarbejderne fra og med overdragelsen af virksomheden kunne  \r\n\r\n påberåbe sig den gunstigere overenskomst med L. Efter opsigelsen af  \r\n\r\n Landsoverenskomsten pr. </I> </P>  \r\n\r\n<P> <I>1/3-91 måtte formodningen være for, at særoverenskomsten med L var  \r\n\r\n gældende for samtlige medarbejdere i denne virksomhed. Denne overenskomst  \r\n\r\n indeholdt ingen geografisk begrænsning, men omfattede stillingskategorier,  \r\n\r\n som var dækkende for medarbejderne også i virksomheden i Vejle, og denne  \r\n\r\n virksomhed måtte anses for en afdeling under eller ved siden af virksomheden  \r\n\r\n i Århus. </I> </P>  \r\n\r\n<P> <I>Arbejdsretten fastslog herefter, at de i L ansatte medarbejdere, der  \r\n\r\n var blevet overført hertil fra T, var omfattet af særoverenskomsten mellem S  \r\n\r\n og L gældende for L fra 1/3-91. </I> </P>  \r\n\r\n<P> <I>Arbejdsretten fandt ikke fuldt tilstrækkeligt grundlag for at fastslå,  \r\n\r\n at den omstændighed, at der ikke i den foreliggende sag i modsætning til  \r\n\r\n andre tilsvarende sager blev udtaget klageskrift i august 1992, men først i  \r\n\r\n februar 1993, kunne begrunde en frifindelse af indklagede. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Forældelse. Kollektiv overenskomst 1.  \r\n\r\n Passivitet. Virksomhedsoverdragelse.(* 1) (* 2) Landsorganisationen i Danmark  \r\n\r\n for Handels- og Kontorfunktionærernes Forbund i Danmark (konsulent Ino  \r\n\r\n Dimsits) mod Sammenslutningen af Landbrugets Arbejdsgiverforeninger for  \r\n\r\n Slagteriernes Arbejdsgiverforeninger for Landbrugets EDB-Center I/S, Risskov  \r\n\r\n (advokat Niels Nehrkorn). Dommere: Arnold Hansen, Poul Flemming Hansen,  \r\n\r\n Carsten Holm, Erik Jensen, Kardel (retsformand), Mads Kofod og Steen A.  \r\n\r\n Rasmussen. </H1>  \r\n\r\n<P></P>  \r\n\r\n<BR>  \r\n\r\n<P>Under denne sag har Landsorganisationen i Danmark for Handels- og  \r\n\r\n Kontorfunktionærernes Forbund i Danmark nedlagt påstand om, at de indklagede,  \r\n\r\n Sammenslutningen af Landbrugets Arbejdsgiverforeninger for Slagteriernes  \r\n\r\n Arbejdsgiverforeninger for Landbrugets EDB-Center I/S, skal anerkende, at de  \r\n\r\n hos den indklagede virksomhed ansatte medarbejdere, der udfører arbejde hos  \r\n\r\n Tulip International, Vejle, er omfattet af overenskomsten mellem  \r\n\r\n Slagteriernes Arbejdsgiverforeninger og Handels- og Kontorfunktionærernes  \r\n\r\n Forbund i Danmark gældende for Landbrugets EDB-Center I/S principalt fra den  \r\n\r\n 1. september 1990, subsidiært fra den 1. marts 1991. </P>  \r\n\r\n<P>De indklagede har påstået frifindelse. </P>  \r\n\r\n<P>Sagen nærmere omstændigheder er følgende: </P>  \r\n\r\n<P>Den 1. september 1990 overtog Landbrugets EDB-Center I/S Tulip  \r\n\r\n Internationals EDB-afdeling i Vejle. Såvel Landbrugets EDB-Center I/S som  \r\n\r\n Tulip International er medlemmer af Slagteriernes Arbejdsgiverforeninger, der  \r\n\r\n med Handels- og Kontorfunktionærernes Forbund i Danmark har indgået en  \r\n\r\n særoverenskomst for Landbrugets EDB-Center I/S. Ifølge denne overenskomsts §  \r\n\r\n 1 omfatter overenskomsten følgende stillingskategorier: Assistent,  \r\n\r\n driftsassistent, driftskonsulent, driftsplanlægger, ekspedient, konsulent,  \r\n\r\n kontorassistent, operatør, planlægger, programmør, sekretær,  \r\n\r\n servicekonsulent, systemoperatør, systemplanlægger, systemprogrammør og  \r\n\r\n udviklingskonsulent. Herudover eksisterer der en overenskomst mellem  \r\n\r\n Slagteriernes Arbejdsgiverforeninger og Handels- og Kontorfunktionærernes  \r\n\r\n Forbund i Danmark, der regulerer ansættelsesforholdene i de virksomheder, der  \r\n\r\n ikke er omfattet af særoverenskomsten for Landbrugets EDB-Center I/S - den  \r\n\r\n såkaldte Landsoverenskomst. Medarbejderne i Tulip Internationals EDB-afdeling  \r\n\r\n i Vejle var omfattet af denne overenskomst, som i henhold til sit indhold  \r\n\r\n blev opsagt pr. 1. marts 1991, hvor den blev fornyet. I forbindelse med  \r\n\r\n overdragelsen den 1. september 1990 fik medarbejderne i Tulips Internationals  \r\n\r\n EDB-afdeling overført deres ansættelsesforhold til Landbrugets EDB-Center  \r\n\r\n I/S. Hovedparten af medarbejderne forblev fysisk på virksomheden i Vejle.  \r\n\r\n</P>  \r\n\r\n<P>Under sagen har klagerne gjort gældende, at de pågældende medarbejdere  \r\n\r\n principalt fra tidspunktet for overdragelsen, subsidiært fra opsigelsen af  \r\n\r\n Landsoverenskomsten skulle være omfattet af særoverenskomsten med Landbrugets  \r\n\r\n EDB-Center I/S, der efter det oplyste skulle være mere fordelagtig for  \r\n\r\n medarbejderne. </P>  \r\n\r\n<P>De indklagede har gjort gældende, at medarbejderne i Vejle fortsat skal  \r\n\r\n være undergivet Landsoverenskomsten. </P>  \r\n\r\n<P>De indklagede har yderligere gjort et forældelsessynspunkt gældende.  \r\n\r\n Baggrunden herfor er, at denne sag første gang blev drøftet på et  \r\n\r\n organisationsmøde den 4. december 1990, uden at enighed blev opnået. Den blev  \r\n\r\n herefter drøftet igen den 5. marts 1992 på et organisationsmøde og senere den  \r\n\r\n 8. april 1992 på et fællesmøde. Først den 2. februar 1993 blev der indleveret  \r\n\r\n klageskrift til Arbejdsretten. </P>  \r\n\r\n<P>I tre sager, hvis problemstilling minder om denne sag, blev der indgivet  \r\n\r\n klageskrift den 20. august 1992. Ifølge det oplyste skulle advokat Nehrkorn  \r\n\r\n ved denne lejlighed have givet udtryk for, at man måtte forvente en  \r\n\r\n forældelsesindsigelse, såfremt der ikke i nærværende sag blev indgivet  \r\n\r\n klageskrift inden for en rimelig tid. Det er endvidere oplyst, at 2 af de  \r\n\r\n sager, i hvilke der blev indgivet klageskrift den 20. august 1992, stadig  \r\n\r\n verserer ved Arbejdsretten. </P>  \r\n\r\n<P>Der er afgivet forklaring af Tommy Romme, der er faglig sekretær i  \r\n\r\n HK-Industri. Han har forklaret, at han deltog i mødet den 4. december 1990.  \r\n\r\n Der kom intet ud af dette møde. Der verserede en række andre tilsvarende  \r\n\r\n sager, og disse sager er drøftet jævnligt mellem parterne også efter den 4.  \r\n\r\n april 1992. Ved overdragelsen den 1. september 1990 var der 30 - 31  \r\n\r\n medarbejdere i Vejle. Nogle af disse blev tilbudt at flytte til Århus og fik  \r\n\r\n i begyndelsen tilbudt rejsegodtgørelse og betaling for ekstra tidsforbrug.  \r\n\r\n Andre forblev i Vejle. Medarbejderne, der tog til Århus, forblev under  \r\n\r\n Landsoverenskomsten i opsigelsesperioden. Herefter blev de fritstillet, og  \r\n\r\n siden da har de været undergivet specialoverenskomsten med Landbrugets  \r\n\r\n EDB-Center I/S. </P>  \r\n\r\n<P>Klagerne har gjort gældende, at der ikke er indtrådt forældelse. Der  \r\n\r\n forelå en lang række sager med til dels ensartede problemer, og det var en  \r\n\r\n tilfældighed, at denne sag ikke kom med, da der blev indgivet klageskrift i  \r\n\r\n august 1992. De indklagede har hele tiden været klar over, at denne sag også  \r\n\r\n ville blive rejst, og en periode på ca. 10 måneder fra mødet den 4. april  \r\n\r\n 1992 til indgivelse af klageskriftet er ikke tilstrækkeligt til at begrunde  \r\n\r\n en frifindelse ud fra passivitetssynspunkter. Med hensyn til realiteten i  \r\n\r\n sagen har klagerne anført, at det er ubestrideligt, at specialoverenskomsten  \r\n\r\n er bedre, at den indklagede virksomhed er omfattet af denne, at  \r\n\r\n overenskomsten ikke er geografisk begrænset, jf. den tidligere citerede § 1 i  \r\n\r\n overenskomsten, og at der, i hvert fald efter at Landsoverenskomsten blev  \r\n\r\n opsagt pr. 1. september 1991 og derefter fornyet, ikke er noget grundlag for  \r\n\r\n at antage, at medarbejderne i Vejle stadig skulle være undergivet denne.  \r\n\r\n Virksomhedsoverdragelsesloven tager ikke stilling til dette problem.  \r\n\r\n Baggrunden for det EF-direktiv, der ligger til grund for  \r\n\r\n virksomhedsoverdragelsesloven, var at beskytte lønmodtagerne mod forringelse  \r\n\r\n i deres overenskomstmæssige rettigheder i forbindelse med en  \r\n\r\n virksomhedsoverdragelse. Derimod forhindrer hverken direktivet eller loven,  \r\n\r\n at man stilles bedre i forbindelse med en virksomhedsoverdragelse ud fra  \r\n\r\n almindelige arbejdsretlige grundsætninger. I det foreliggende tilfælde er der  \r\n\r\n mulighed for at anvende 2 overenskomster på samme område, og medarbejderne  \r\n\r\n har derfor i overensstemmelse med arbejdsretlig teori og praksis ret til at  \r\n\r\n vælge den bedste. Det forhold, at medarbejderne i et vist omfang er forblevet  \r\n\r\n i Vejle, kan ikke give anledning til et andet resultat. Det er givet, at man  \r\n\r\n ud fra arbejdsretlige grundsætninger må stille medarbejderne ens. Disse  \r\n\r\n betragtninger må gælde i hvert fald efter udløbet af Landsoverenskomsten,  \r\n\r\n idet medarbejderne da må være omfattet af særoverenskomsten i  \r\n\r\n overensstemmelse med dennes § 1. </P>  \r\n\r\n<P>De indklagede har anført, at der er indtrådt forældelse. Klagerne har  \r\n\r\n ladet hengå 10-11 måneder siden den 4. april 1992 og ca. et halvt år efter,  \r\n\r\n at man den 20. august 1992 blev bekendt med, at man fra de indklagedes side i  \r\n\r\n givet fald ville gøre en forældelsesindsigelse gældende. Det er anerkendt i  \r\n\r\n arbejdsretlig teori og praksis, at sager, der ønskes indklaget for  \r\n\r\n Arbejdsretten, skal fremmes tilbørligt, og i dette tilfælde er der medgået  \r\n\r\n for lang tid, hvorfor der er indtrådt forældelse. Med hensyn til realiteten i  \r\n\r\n sagen har de indklagede anført, at der foreligger to geografisk adskilte  \r\n\r\n virksomheder, nemlig virksomheden i Århus og virksomheden i Vejle.  \r\n\r\n Landsoverenskomsten, der tidligere var gældende for virksomheden i Vejle, er  \r\n\r\n derfor stadig gældende. Dette støttes også på, at arbejdet i Vejle adskiller  \r\n\r\n sig væsentligt fra arbejdet i Århus. I det hele må det lægges til grund, at  \r\n\r\n afdelingen i Vejle er selvstændig fungerende og geografisk udskiller sig fra  \r\n\r\n virksomheden i Århus, og der er derfor ikke noget grundlag for at anvende  \r\n\r\n særoverenskomsten for medarbejderne i Vejle. Der er heller ikke grundlag for  \r\n\r\n at antage, at Landsoverenskomsten ikke skulle finde anvendelse efter den 1.  \r\n\r\n marts 1991. Dette måtte forudsætte en særskilt opsigelse for så vidt angår  \r\n\r\n medarbejderne i Vejle. </P>  \r\n\r\n<P>Arbejdsretten skal udtale: </P>  \r\n\r\n<P>Der foreligger ikke oplysninger om, hvorfor der ikke i denne sag i  \r\n\r\n modsætning til de andre tilsvarende sager blev udtaget klageskrift i august  \r\n\r\n 1992, men først i februar 1993. Imidlertid må det lægges til grund, at de  \r\n\r\n indklagede ikke har haft - eller kunne få - det indtryk, at sagen ville blive  \r\n\r\n opgivet, og de i sagen foreliggende problemer er i det hele af en sådan art,  \r\n\r\n at forsinkelsen i sig selv ikke har vanskeliggjort behandlingen af sagen.  \r\n\r\n Under hensyn hertil finder Arbejdsretten ikke fuldt tilstrækkeligt grundlag  \r\n\r\n for at fastslå, at den skete forsinkelse kan begrunde de indklagedes  \r\n\r\n frifindelsespåstand. </P>  \r\n\r\n<P>Med hensyn til sagens realitet finder Arbejdsretten, at  \r\n\r\n virksomhedsoverdragelsesloven og det til grund herfor foreliggende direktiv  \r\n\r\n alene beskytter lønmodtagerne mod en forringelse af deres overenskomstmæssige  \r\n\r\n rettigheder i forbindelse med overdragelse af en virksomhed. Der foreligger -  \r\n\r\n som sagen er oplyst - ikke forhold, som kan begrunde, at medarbejderne fra og  \r\n\r\n med overdragelsen af virksomheden kan påberåbe sig den gunstigere  \r\n\r\n overenskomst med Landbrugets EDB-Center I/S. Efter opsigelse af  \r\n\r\n Landsoverenskomsten pr. 1. marts 1991 må formodningen være for, at  \r\n\r\n særoverenskomsten med Landbrugets EDB-Center I/S er gældende for samtlige  \r\n\r\n medarbejdere i denne virksomhed. Denne overenskomst indeholder ingen  \r\n\r\n geografisk begrænsning, men omfatter efter § 1 de stillingskategorier, som er  \r\n\r\n dækkende for medarbejderne også i virksomheden i Vejle, og denne virksomhed  \r\n\r\n må anses for en afdeling under eller ved siden af virksomheden i Århus. </P>  \r\n\r\n<P>Med disse bemærkninger tager Arbejdsretten klagernes subsidiære påstand  \r\n\r\n til følge. </P>  \r\n\r\n<P>T h i k e n d e s f o r r e t : </P>  \r\n\r\n<P>Sammenslutningen af Landbrugets Arbejdsgiverforeninger for Slagteriernes  \r\n\r\n Arbejdsgiverforeninger for Landbrugets EDB-Center I/S skal anerkende, at de i  \r\n\r\n Landbrugets EDB-Center I/S ansatte medarbejdere, der udfører arbejde hos  \r\n\r\n Tulip International, Vejle er omfattet af overenskomsten mellem Slagteriernes  \r\n\r\n Arbejdsgiverforeninger og Handels- og Kontorfunktionærernes Forbund i Danmark  \r\n\r\n gældende for Landbrugets EDB-Center I/S fra den 1. marts 1991. </P>  \r\n\r\n<P>I sagsomkostninger til Arbejdsretten skal de indklagede betale 2.000 kr.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1)Henvisninger: Per Jacobsen s.204, Svenning Andersen s. 117-19. </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1993, side 120"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19930341513"
        },
        {
            "displayName": "Entydig dokumentidentifikation",
            "displayValue": "CA007027"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3415"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "08/06/1993"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "93.039"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}