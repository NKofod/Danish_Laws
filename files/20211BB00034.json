{
    "id": 225860,
    "title": "Forslag til folketingsbeslutning om at sikre en frivillig elektronisk aldersverificering for butikker, så mindreårige ikke kan købe tobak, alkohol og andre produkter med aldersbegrænsning, og at indføre et forbud mod proxysalg",
    "documentTypeId": "480",
    "isSagsforlobPeriodValid": true,
    "shortName": "2021/1 BSF 34",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 9. november 2021 af Per Larsen (KF), Brigitte Klintskov Jerkel (KF) og Søren Pape Poulsen (KF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at sikre en frivillig elektronisk aldersverificering for butikker, så mindreårige ikke kan købe tobak, alkohol og andre produkter med aldersbegrænsning, og at indføre et forbud mod proxysalg</p>\r\n<p class=\"NormalInd\">Folketinget pålægger regeringen at sikre en frivillig elektronisk aldersverificering for butikker og indføre et forbud mod proxysalg, så mindreårige ikke kan købe tobak, alkohol og andre produkter med aldersbegrænsning, og således at man fremadrettet får en bøde, hvis man for eksempel køber tobak på vegne af en mindreårig, hvor der er sket en økonomisk transaktion, hvor den myndige tager betaling for at købe tobak på vegne af den mindreårige.</p>\r\n<p class=\"NormalInd\">Folketinget pålægger derudover regeringen at sikre de nødvendige rammer for, at butikkerne frivilligt kan få en ordning, hvor de elektronisk kan få aldersverificeret transaktioner med dankort og lign., så mindreårige automatisk bliver afvist, hvis de forsøger at købe produkter, som de ikke er gamle nok til. Løsningen skal godkendes af Datatilsynet, og det skal være op til den enkelte butik eller koncern, hvorvidt de ønsker at tilslutte sig den frivillige aldersverificering.</p>\r\n<p class=\"NormalInd\">Finansieringen af den elektroniske aldersverificering skal udelukkende foregå blandt de butikker og koncerner, som ønsker at tilslutte sig ordningen med aldersverificering, og derfor vil forslaget være provenuneutralt. Butikker og koncerner, der ikke ønsker at tilslutte sig den frivillige elektroniske aldersverificering, skal ikke bidrage til finansieringen.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Det er i dag ulovligt at sælge for eksempel tobak til børn under 18 år. Til gengæld er det lovligt, at myndige borgere tager betaling for eksempelvis at købe tobak på vegne af mindreårige. Dette har man blandt andet gjort forbudt i Skotland, og Det Konservative Folkeparti foreslår derfor en model, der ligner den skotske (»Licensing (Scotland) Act 2005, section 142: Guidance for licensing boards and local authorities«, Scottish Government, 2007).</p>\r\n<p class=\"NormalInd\">\r\n</p>\r\n<p class=\"NormalInd\">Rigtig mange unge mennesker har i dag adgang til tobak, alkohol og andre aldersbegrænsede produkter, selv om de ikke er gamle nok. Det kommer blandt andet til udtryk ved, at 12 pct. af børn og unge mellem 14-17 år bruger mindst ét tobaksprodukt eller tobakslignende produkt, på trods af at de ikke er gamle nok til at købe tobak (»Røgfri Fremtids Ungeundersøgelse 2017-2020«, Kræftens bekæmpelse og Trygfonden, 2021). Samtidig er det blevet påvist i en tidligere undersøgelse, at 68 pct. af butikkerne sælger alkohol til unge under 16 år (»Butikker bryder loven: Sælger alkohol til børn«, Alkohol &amp; Samfund, den 12. september 2019).</p>\r\n<p class=\"NormalInd\">\r\n</p>\r\n<p class=\"NormalInd\">De Samvirkende Købmænd har stillet forslag om, at alle køb med betalingskort i supermarkeder fremover automatisk afvises, hvis kunden ikke er gammel nok i forhold til den alder, som lovgivningen kræver ved køb af varen (»Butikker vil afmontere »virkelig ubehagelig skidtspand« for medarbejderne ved kassen«, Politiken den 27. september 2021). Men det vil dog stadig være en udfordring med proxysalg, da myndige borgere kan tage betaling for at købe tobak, alkohol og andre aldersbegrænsede produkter på vegne af mindreårige. Derfor skal forslaget om elektronisk aldersverificering ses i sammenhæng med et forbud mod proxysalg.</p>\r\n<p class=\"NormalInd\">\r\n</p>\r\n<p class=\"NormalInd\">Formålet med dette beslutningsforslag er derfor at modvirke, at mindreårige køber for eksempel tobak, som de ikke er gamle nok til at købe. Derudover vil butikkerne få nemmere ved at tjekke, om en person er gammel nok til at købe det pågældende produkt.</p>\r\n<p class=\"NormalInd\">\r\n</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Per Larsen</span> (KF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at sikre en frivillig elektronisk aldersverificering for butikker, så mindreårige ikke kan købe tobak, alkohol og andre produkter med aldersbegrænsning, og at indføre et forbud mod proxysalg.</p>\r\n<p class=\"ForslagsNummer\">(Beslutningsforslag nr. B 34)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2021/1 BF 34",
            "stateLabel": "Forkastet",
            "references": [
                {
                    "shortName": "2021/1 BSF 34",
                    "title": "Forslag til folketingsbeslutning om at sikre en frivillig elektronisk aldersverificering for butikker, så mindreårige ikke kan købe tobak, alkohol og andre produkter med aldersbegrænsning, og at indføre et forbud mod proxysalg",
                    "presentationName": "Beslutningsforslag som fremsat",
                    "documentTypeId": 480,
                    "documentId": 225860,
                    "eliUri": "/eli/ft/20211BB00034",
                    "externalLink": ""
                },
                {
                    "shortName": "2021/1 BTB 34",
                    "title": "Betænkning over Forslag til folketingsbeslutning om at sikre en frivillig elektronisk aldersverificering for butikker, så mindreårige ikke kan købe tobak, alkohol og andre produkter med aldersbegrænsning, og at indføre et forbud mod proxysalg",
                    "presentationName": "Betænkning over beslutningsforslag",
                    "documentTypeId": 500,
                    "documentId": 230258,
                    "eliUri": "/eli/ft/20211DB00659",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20211/beslutningsforslag/b34/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "10/11/2021"
        },
        {
            "displayName": "Accession",
            "displayValue": "20211BB00034"
        },
        {
            "displayName": "Entydig dokumentidentifikation",
            "displayValue": "AX026824"
        },
        {
            "displayName": "Dato for førstegangsindlæggelse",
            "displayValue": "10/11/2021"
        },
        {
            "displayName": "Dato for indlæggelse",
            "displayValue": "10/11/2021"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "34"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}