{
    "id": 235383,
    "title": "Forslag til folketingsbeslutning om Den Europæiske Menneskerettighedskonvention",
    "documentTypeId": "480",
    "isSagsforlobPeriodValid": true,
    "shortName": "2022/2 BSF 109",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 17. marts 2023 af Nick Zimmermann (DF), Alex Ahrendtsen (DF), Mikkel Bjørn (DF), Pia Kjærsgaard (DF), Peter Kofod (DF), Morten Messerschmidt (DF) og Mette Thiesen (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om Den Europæiske Menneskerettighedskonvention</p>\r\n<p class=\"NormalInd\">Folketinget pålægger regeringen inden udgangen af indeværende kalenderår enten at indgå i aktive forhandlinger med de høje kontraherende parter til Den Europæiske Menneskerettighedskonvention om at ændre konventionen eller at ophæve inkorporeringsloven og at tage initiativ til, at Danmark får et forbehold over for konventionen, således at den danske regering fremover kan føre den udlændingepolitik, der er flertal for i Folketinget.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Forslaget er en revideret genfremsættelse af tidligere fremsatte beslutningsforslag, senest beslutningsforslag nr. B 144 om Den Europæiske Menneskerettighedskonvention, folketingsåret 2018-19, 1. samling. Der henvises til www.folketingstidende.dk, Folketingstidende 2018-19, 1. samling, tillæg A, B 144 som fremsat.</p>\r\n<p class=\"NormalInd\">Den Europæiske Menneskerettighedskonvention (EMRK) blev vedtaget af Europarådet i 1950 af 10 nationer. Danmark var blandt disse. Flere nationer har efterfølgende tilsluttet sig konventionen. I dag er 47 nationer forpligtet af konventionen, som trådte i kraft i 1953. Formålet med konventionen er at beskytte menneskerettigheder og fundamentale frihedsrettigheder. Det officielle navn er således også konvention til beskyttelse af menneskerettigheder og grundlæggende frihedsrettigheder (Den Europæiske Menneskerettighedskonvention – ændret ved 11., 14. og 15. tillægsprotokol med tillægsprotokollerne 1, 4, 6, 7, 12, 13 og 16, Den Europæiske Menneskerettighedsdomstol).</p>\r\n<p class=\"NormalInd\">Danmark er et land, som på mange parametre er yderst velfungerende. Dette gælder også vores retssystem. Desværre lider vi under, at der i alt for mange tilfælde er udlændinge, som vi – trods meget alvorlig kriminalitet – ikke kan udvise af landet i praksis, da det ville stride imod Den Europæiske Menneskerettighedskonvention.</p>\r\n<p class=\"NormalInd\">EMRK blev til som følge af de grusomheder, der blev begået under anden verdenskrig. Men situationen i dag er en helt anden, end den var for over 70 år siden. Meget har ændret sig siden konventionens vedtagelse, og Den Europæiske Menneskerettighedsdomstols praksis har udviklet konventionen på en måde, som er ude af trit med den europæiske befolknings ønsker. Konventionen imødekommer således ikke de udfordringer, vi står over for i dag, såsom international terrorisme, massiv immigration fra ikkevestlige lande osv.</p>\r\n<p class=\"NormalInd\">Helt konkret forhindrer konventionen Danmark i at føre den udlændingepolitik, der ellers er et flertal for i Folketinget. Et eksempel er et bredt politisk flertals ønske om, at det skal være nemmere at udvise dybt kriminelle udlændinge. Dette forhindres ofte på grund af konventionens artikel 8 om ret til respekt for privat- og familieliv.</p>\r\n<p>\r\n</p>\r\n<p>Menneskerettighedskonventionens artikel 8 lyder således:</p>\r\n<p class=\"NormalInd\">»1. Enhver har ret til respekt for sit privatliv og familieliv, sit hjem og sin korrespondance.</p>\r\n<p class=\"NormalInd\">2. Ingen offentlig myndighed kan gøre indgreb i udøvelsen af denne ret, undtagen for så vidt det sker i overensstemmelse med loven og er nødvendigt i et demokratisk samfund af hensyn til den nationale sikkerhed, den offentlige tryghed eller landets økonomiske velfærd, for at forebygge uro eller forbrydelse, for at beskytte sundheden eller sædeligheden eller for at beskytte andres ret og frihed.« (Ibid).</p>\r\n<p>\r\n</p>\r\n<p class=\"NormalInd\">Det er bl.a. artikel 8, der gang på gang får Danmarks Højesteret til at omstøde udvisningsdomme af hærdede kriminelle. Denne bestemmelse forhindrer alt for ofte udvisningen af eksempelvis mordere, voldtægtsforbrydere og terrorister med begrundelsen om, at det krænker deres ret til familieliv. Bestemmelsen holder dermed hånden over og under folk, der kan være til direkte fare for landets og dets befolknings sikkerhed. Det er selvsagt uacceptabelt, at hensynet til dybt kriminelle udlændinges familieliv skal stå over hensynet til danskernes almene sikkerhed.</p>\r\n<p class=\"NormalInd\">En af de seneste i rækken af absurde domme finder vi bl.a. fra Retten i Koldings dom af 20. oktober 2021, hvor en 33-årig tyrkisk statsborger blev idømt 1 år og 3 måneders fængsel og en advarsel om udvisning for navnlig et seksuelt overgreb mod sin 14-årige datter. Den tiltalte kunne dog ikke udvises, idet et flertal af dommerne trods arten og grovheden af kriminaliteten fandt, at tiltaltes tilknytning til Danmark ved bl.a. at have mindreårige børn var så stærk, at det ville være i strid med Danmarks internationale forpligtelser (Udlændinge- og Integrationsudvalget, alm. del – svar på spørgsmål 53, folketingsåret 2021-22).</p>\r\n<p class=\"NormalInd\">Efter forslagsstillernes opfattelse er det intet mindre end grotesk, at en udenlandsk seksualforbryder ikke kan udvises for et seksuelt overgreb begået mod sin 14-årige datter af hensyn til gerningsmandens tilknytning til sit mindreårige offer som følge af beskyttelsen i artikel 8 i EMRK.</p>\r\n<p class=\"NormalInd\">Som retstilstanden er nu, må det antages, at også en udenlandsk morder, der har myrdet et barn i Danmark, og som vi som land ønsker at udvise, ikke udvises grundet EMRK, hvis vedkommende har familie og børn her i Danmark. Med andre ord vil EMRK kunne begunstige en morder til at kunne se sine børn, på trods af at vedkommende har frataget andre forældre at være sammen med deres barn som følge af mordet.</p>\r\n<p class=\"NormalInd\">En lang række af Folketingets partier har gennem de seneste år ytret et ønske om en modernisering af EMRK, navnlig for så vidt angår de begrænsninger, der gælder i forbindelse med udvisning af kriminelle udlændinge. Spørgsmålet var særlig til debat i forbindelse med Danmarks dengang kommende formandskab for Europarådets Ministerkomité til overtagelse i 2017. Ønsket om en modernisering blev bl.a. fremført under henvisning til formandskabet, under hvilket Danmark dog desværre forpassede muligheden for at modernisere EMRK (beslutningsforslag nr. B 18 om Den Europæiske Menneskerettighedskonvention, folketingsåret 2016-17).</p>\r\n<p class=\"NormalInd\">For at sikre retsfølelsen og indfri borgernes forventninger om, at EMRK fortsat er i trit med den måde, resten af samfundet har udviklet sig på, er det nødvendigt at ændre og modernisere EMRK og sikre, at Den Europæiske Menneskerettighedsdomstols praksis igen kommer til at følge medlemslandenes ønsker og ikke udmønter sig i absurde retstilstande, der beskytter seksualforbrydere og andre farlige kriminelle. EMRK har en særstatus i dansk ret, da EMRK som den eneste menneskeretlige konvention er inkorporeret i dansk ret og derfor har en stærkere retskildeværdi end andre konventioner.</p>\r\n<p class=\"NormalInd\">En model til at ændre og modernisere EMRK kunne være, at Folketinget pålægger regeringen at opsige EMRK, jf. konventionens artikel 58, og derefter genindtræder i konventionen med et forbehold om, at Danmark ikke anser sig forpligtet af EMRK's artikel 8 i forbindelse med udvisning af udlændinge, jf. artikel 57. Desuden kan Folketinget træde et skridt tilbage og ophæve inkorporeringsloven (lovbekendtgørelse nr. 750 af 19. oktober 1998 om Den Europæiske Menneskerettighedskonvention), således at EMRK blot er ratificeret på niveau med øvrige menneskeretlige konventioner. Ratifikation betyder, at et land tiltræder en international aftale og forpligter sig juridisk over for de øvrige medlemslande til en konvention. Modsat en inkorporeret konvention har en ratificeret en begrænset retskildeværdi i dansk ret, da den ikke kan påberåbes direkte over for en privat person.</p>\r\n<p class=\"NormalInd\">En anden løsning kunne være, at regeringen indgår i forhandlinger med det formål, at landene, uanset hvad, skal kunne udvise udlændinge, som det i den ene eller anden sammenhæng ikke længere ville være rimeligt for det enkelte land at huse, på baggrund af den alvorlige kriminalitet, vedkommende har begået.</p>\r\n<p class=\"NormalInd\">Danmark har tiltrådt en række yderligere konventioner, som også indeholder en beskyttelse af retten til respekt for privat- og familieliv. Hvis det i praksis viser sig, at disse konventioner forhindrer, at Danmark fører en ønsket udlændingepolitik, vil Dansk Folkeparti efterfølgende fremsætte forslag om, at et lignende forbehold tages i forhold til FN’s konvention om borgerlige og politiske rettigheder, FN’s børnekonvention og FN’s handicapkonvention, eller at regeringen tager initiativ til at ændre EU’s charter om grundlæggende rettigheder.</p>\r\n<p class=\"NormalInd\">Med indeværende forslag ønsker forslagsstillerne at sikre, at Danmark enten indgår i aktive forhandlinger med de høje kontraherende parter til Den Europæiske Menneskerettighedskonvention om at ændre konventionen eller ophæver inkorporeringsloven og tager initiativ til, at Danmark får et forbehold over for konventionen, således at den danske regering fremover kan føre den udlændingepolitik, der er flertal for i Folketinget.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Nick Zimmermann</span> (DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om Den Europæiske Menneskerettighedskonvention.</p>\r\n<p class=\"ForslagsNummer\">(Beslutningsforslag nr. B 109)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2022/2 BF 109",
            "stateLabel": "Igangværende",
            "references": [
                {
                    "shortName": "2022/2 BSF 109",
                    "title": "Forslag til folketingsbeslutning om Den Europæiske Menneskerettighedskonvention",
                    "presentationName": "Beslutningsforslag som fremsat",
                    "documentTypeId": 480,
                    "documentId": 235383,
                    "eliUri": "/eli/ft/20222BB00109",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20222/beslutningsforslag/b109/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "18/03/2023"
        },
        {
            "displayName": "Accession",
            "displayValue": "20222BB00109"
        },
        {
            "displayName": "Entydig dokumentidentifikation",
            "displayValue": "AX028448"
        },
        {
            "displayName": "Dato for førstegangsindlæggelse",
            "displayValue": "18/03/2023"
        },
        {
            "displayName": "Dato for indlæggelse",
            "displayValue": "18/03/2023"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "109"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}