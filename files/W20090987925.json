{
    "id": 128289,
    "title": "Antallet af optjente feriedage ved deltid",
    "documentTypeId": "240",
    "isSagsforlobPeriodValid": true,
    "shortName": "KEN nr 9879 af 14/05/2009",
    "documentHtml": "<div class=\"bjelke\">Den fulde tekst</div><p class=\"Titel2\">Antallet af optjente feriedage ved deltid</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Lønmodtageren havde haft 4 forskellige arbejdsgivere i optjeningsåret. De 3 af arbejdsgiverne har oplyst om 3,92 feriedage.</div>\r\n        </p>\r\n        <p class=\"Tekst2\">\r\n          <div>Den 4. arbejdsgiver havde oplyst, at lønmodtageren var fratrådt den 31. oktober 2007 og derfor var der automatisk afregnet 20,8 feriedage svarende til perioden 1. januar 2007 - 31. oktober 2007.</div>\r\n        </p>\r\n        <p class=\"Tekst2\">\r\n          <div>Arbejdsdirektoratet fik imidlertid tilsendt materiale, hvoraf det fremgik, at lønmodtageren var ansat ved den 4. arbejdsgiver fra 1. august 2007 i 3 måneder og Arbejdsdirektoratet havde derfor ændret antallet af feriedage fra denne arbejdsgiver til 6,24 dage.</div>\r\n        </p>\r\n        <p class=\"Tekst2\">\r\n          <div>Lønmodtageren havde klaget over Arbejdsdirektoratets afgørelse, fordi hun syntes reglerne var urimelige over for deltidsansatte. Lønmodtageren henviste til, at hun havde arbejdet 443 timer, hvilket svarede til 23 procent af en fuldtidsansats arbejdstid, hvorfor feriedagene må sættes i forhold til det. Det ville betyde, at hun havde ret til 5,75 feriedage.</div>\r\n        </p>\r\n        <p class=\"Tekst2\">\r\n          <div>Arbejdsmarkedets Ankenævn tiltrådte Arbejdsdirektoratets afgørelse vedrørende antallet af dage fra den 4. arbejdsgiver, men gjorde lønmodtageren opmærksom på, at der maksimalt kan optjenes 2,08 feriedage pr. måned.</div>\r\n        </p>\r\n      </div>\r\n      <p class=\"TekstV\">Ankenævnet har behandlet din klage på møde den 13. maj 2009.</p>\r\n      <p class=\"TekstV\">Nævnet traf denne</p>\r\n      <p class=\"TekstV\" style=\"text-align: Center;\">A F G Ø R E L S E</p>\r\n      <p class=\"TekstV\">Du har optjent 6,24 feriedage ved ansættelse hos [den 4. arbejdsgiver] i optjeningsåret 2007.</p>\r\n      <p class=\"TekstV\">Ankenævnet tiltræder således direktoratets afgørelse dateret den 20. februar 2009.</p>\r\n      <p class=\"TekstV\" style=\"text-align: Center;\">B E G R U N D E L S E</p>\r\n      <p class=\"TekstV\">Du har oprindelig modtaget oplysning fra FerieKonto om, at du havde optjent 24,5 feriedage i 2007.</p>\r\n      <p class=\"TekstV\">Det er oplyst, at du har haft 4 forskellige arbejdsgivere i optjeningsåret. De 3 arbejdsgiverne har oplyst, at du tilsammen har optjent 3,92 feriedage i 2007.</p>\r\n      <p class=\"TekstV\">[Den 4. arbejdsgiver] havde oplyst, at du var fratrådt den 31. oktober 2007 og derfor havde FerieKonto lagt til grund, at du havde optjent 20,8 feriedage for perioden 1. januar 2007 - 31. oktober 2007.</p>\r\n      <p class=\"TekstV\">Arbejdsdirektoratet har imidlertid fået oplyst fra dig, at du var ansat ved [den 4. arbejdsgiver] fra 1. august 2007 i 3 måneder.</p>\r\n      <p class=\"TekstV\">Arbejdsdirektoratet har truffet afgørelse om at du har optjent 6,24 feriedage ved ansættelse hos [den 4. arbejdsgiver].</p>\r\n      <p class=\"TekstV\">Det følger af ferielovens § 7 og § 3 i bekendtgørelse om ferie, at en lønmodtager optjener 2,08 dages betalt ferie for hver måneds beskæftigelse i et kalenderår. Dette gælder uanset om der har været tale om deltidsbeskæftigelse og uanset omfanget heraf. 3 måneder af 2,08 feriedage svarer til 6,24 feriedage.</p>\r\n      <p class=\"TekstV\">Ankenævnet har ikke mulighed for at dispensere fra reglerne.</p>\r\n      <p class=\"TekstV\" style=\"text-align: Center;\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 7, stk. 1 og § 11 i ferielov, jf. lovbekendtgørelse nr. 407 af 28. maj 2004</p>\r\n        <p class=\"Liste1\"><span class=\"Liste1Nr\" id=\"\">–</span> § 3, stk. 1 i Arbejdsdirektoratets bekendtgørelse nr. 1285 af 14. december 2004 om ferie.</p>\r\n      </p>\r\n      <p class=\"TekstV\" style=\"text-align: Center;\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter som ankenævnet har modtaget fra direktoratet.</p>\r\n      <p class=\"TekstV\" style=\"text-align: Center;\">B E M Æ R K N I N G E R T I L K L A G E N</p>\r\n      <p class=\"TekstV\">Arbejdsmarkedets Ankenævn har hverken taget stilling til, om dine 3 øvrige arbejdsgivere har beregnet antallet af optjente feriedage korrekt, eller om det samlede antal feriedage er korrekt. Arbejdsmarkedets Ankenævn kan henvise til Arbejdsdirektoratets vejledning i brev af 13. februar 2009. Ud fra vejledningen må du sammenholde din viden om ansættelsesforholdenes længde og placering. I den forbindelse skal du være opmærksom på, at du maksimalt kan optjene 2,08 feriedage pr. måned. I givet fald kan du rette henvendelse til Arbejdsdirektoratet herom.</p>\r\n      <p class=\"TekstV\">Du har klaget over Arbejdsdirektoratets afgørelse, fordi du mener reglerne er urimelige over for deltidsansatte. Du henviser til, at du har arbejdet 443 timer, hvilket svarer til 23 procent af en fuldtidsansats arbejdstid, hvorfor de optjente feriedage må sættes i forhold til dette. Det betyder, at du mener, at du har optjent 5,75 feriedage.</p>\r\n      <p class=\"TekstV\">Det kan oplyses, at feriereglerne er udformet på en sådan måde, at pengene passer med antallet af feriedage, hvis lønmodtageren afholder den optjente ferie hos den arbejdsgiver, hvor ferien er optjent, og ansættelsesforholdene i øvrigt er forblevet uændret. Arbejdsmarkedets Ankenævn har ikke indflydelse på reglernes udformning, idet lovens regler fastsættes af Folketinget og bekendtgørelsens regler af direktøren for Arbejdsdirektoratet.</p>\r\n      <p class=\"TekstV\">Du har oplyst, at du ikke har fået kopi af de indberetninger, som arbejdsgiverne har sendt til FerieKonto, selvom du har anmodet herom. I den forbindelse kan Arbejdsmarkedets Ankenævn henvise til, at du må anmode FerieKonto/Arbejdsdirektoratet om aktindsigt.</p>\r\n      <p class=\"TekstV\" style=\"text-align: Center;\">På ankenævnets vegne</p>\r\n      <p class=\"TekstV\">Du kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">Arbejdsdirektoratet,</p>\r\n      <p class=\"TekstV\"><span class=\"Bold\">Regler</span></p>\r\n      <p class=\"TekstV\"><span class=\"Bold\">Ferielov, jf. lovbekendtgørelse nr. 407 af 28. maj 2004</span></p>\r\n      <p class=\"TekstV\">…</p>\r\n      <p class=\"TekstV\" style=\"text-align: Center;\"><span class=\"Bold\">Kapitel 2</span></p>\r\n      <p class=\"TekstV\" style=\"text-align: Center;\"><span class=\"Bold\">Optjening af ferie</span></p>\r\n      <p class=\"TekstV\"><span class=\"Bold\">§ 7.</span> En lønmodtager optjener ret til 2,08 dages betalt ferie for hver måneds ansættelse i et kalenderår (optjeningsår). For ansættelsesperioder af under 1 måneds varighed optjenes ferien i forhold til ansættelsens længde.</p>\r\n      <p class=\"TekstV\"><span class=\"Italic\">Stk. 2.</span> I følgende perioder optjenes der ikke ret til betalt ferie under ansættelsen:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Sygdomsperioder, hvor arbejdsgiveren ikke skal betale fuld eller delvis løn, eller for hvilke der ikke optjenes ret til sygeferiegodtgørelse, jf. § 25.</p>\r\n        <p class=\"Liste1\"><span class=\"Liste1Nr\" id=\"\">2)</span> Barselperioder, andre orlovsperioder eller tjenestefrihedsperioder, hvor arbejdsgiveren ikke skal betale fuld eller delvis løn.</p>\r\n      </p>\r\n      <p class=\"TekstV\"><span class=\"Italic\">Stk. 3.</span> Der optjenes ikke ret til betalt ferie i perioder, hvor lønmodtageren deltager i strejke eller lockout.</p>\r\n      <p class=\"TekstV\"><span class=\"Italic\">Stk. 4.</span> Der optjenes ikke ret til betalt ferie i perioder, hvor lønmodtageren i henhold til en kollektiv overenskomst eller faglig kutyme er hjemsendt f.eks. på grund af vejrmæssige forhold eller materialemangel, medmindre arbejdsgiveren betaler fuld eller delvis løn.</p>\r\n      <p class=\"TekstV\">…</p>\r\n      <p class=\"TekstV\" style=\"text-align: Center;\"><span class=\"Bold\">Fravigelsesmuligheder og bemyndigelser</span></p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 11.</span> Direktøren for Arbejdsdirektoratet kan fastsætte regler om optjening af ferie ved ansættelse under 1 måned og om optjening af ferie og fradrag i månedslønnen for lønmodtagere, som arbejder mere end 5 dage om ugen. Direktøren for Arbejdsdirektoratet kan ligeledes fastsætte regler om optjening af ferie for lønmodtagere, som ikke har en kontrollabel arbejdstid og om ferie efter § 9 for elever, som arbejder mere end 5 dage om ugen.</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 1285 af 14. december 2004 om ferie</span></p>\r\n      <p class=\"TekstV\">…</p>\r\n      <p class=\"TekstV\" style=\"text-align: Center;\"><span class=\"Bold\">Kapitel 2</span></p>\r\n      <p class=\"TekstV\" style=\"text-align: Center;\"><span class=\"Bold\">Optjening og afholdelse af betalt ferie på baggrund af dage i en 5 dages uge</span></p>\r\n      <p class=\"TekstV\"><span class=\"Bold\">§ 3.</span> En lønmodtager, der ikke er ansat i en hel kalendermåned, optjener ret til 0,07 dages betalt ferie for hver dags ansættelse. Lønmodtageren kan dog højst optjene ret til 2,08 dages betalt ferie pr. kalendermåned.</p>\r\n      <p class=\"TekstV\"><span class=\"Italic\">Stk. 2.</span> Stk. 1 finder tilsvarende anvendelse, hvis der i en kalendermåned er dage, hvor en lønmodtager ikke optjener ret til betalt ferie efter lovens § 7, stk. 2-4. Antallet af sådanne dage skal dog trækkes fra antallet af dage i ansættelsesperioden i den pågældende måned.</p>\r\n      <p class=\"TekstV\"><span class=\"Italic\">Stk. 3.</span> …</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/11/2009"
        },
        {
            "displayName": "Accession",
            "displayValue": "W20090987925"
        },
        {
            "displayName": "Entydig dokumentidentifikation",
            "displayValue": "BE003785"
        },
        {
            "displayName": "Dato for indlæggelse",
            "displayValue": "12/11/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9879"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "14/05/2009"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j.nr. 5800008-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}