{
    "id": 112560,
    "title": "1995 LSF 255   FORSLAG TIL LOV OM ÆNDRING AF LOV OM OPDRÆT AF VILDT OG RÆVE ",
    "documentTypeId": "400",
    "isSagsforlobPeriodValid": false,
    "shortName": "1995/1 LSF 255",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 255 </P>  \r\n\r\n<P></P>  \r\n\r\n<P>Forslag til Lov om ændring af lov om opdræt af vildt og ræve </P>  \r\n\r\n<P></P>  \r\n\r\n<P>Fremsat af landbrugs- og fiskeriministeren (Henrik Dam Kristensen) </P>  \r\n\r\n<P></P>  \r\n\r\n<P>den 24. april 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 341 af 14. maj 1992 om opdræt af vildt og ræve foretages  \r\n\r\n følgende ændringer: </P>  \r\n\r\n<P> <B>1.</B>  <I>§ 1, stk. 1,</I> affattes således: </P>  \r\n\r\n<P>&#187;Landbrugsmæssigt opdræt af traditionelt vildtlevende pattedyr og  \r\n\r\n fugle (vildt) må kun finde sted efter tilladelse fra landbrugs- og  \r\n\r\n fiskeriministeren.&#171; </P>  \r\n\r\n<P> <B>2.</B>  <I>§ 1, stk. 3,</I> affattes således: </P>  \r\n\r\n<P>&#187; <I>Stk. 3.</I> Landbrugs- og fiskeriministeren kan fastsætte  \r\n\r\n nærmere regler om tilladelse til opdræt af vildt.&#171; </P>  \r\n\r\n<P> <B>3.</B> I <I>§ 2, stk. 1 og 2, § 4, stk. 2</I> og <I>3, § 5, § 6, stk.  \r\n\r\n 2, § 8, stk. 1 og 2, § 9, § 10, stk. 2, § 12</I> og <I>2,</I> og <I>§ 14</I>  \r\n\r\n ændres &#187;Landbrugsministeren&#171; til &#187;Landbrugs- og  \r\n\r\n fiskeriministeren&#171;. </P>  \r\n\r\n<P> <B>4.</B> I <I>§ 13, stk. 1</I> og <I>2,</I> ændres  \r\n\r\n &#187;landbrugsministeren&#171; til &#187;landbrugs- og  \r\n\r\n fiskeriministeren&#171;. </P>  \r\n\r\n<P> <B>5.</B> I <I>§ 13, stk. 1,</I> ændres &#187;Landbrugsministeriet&#171;  \r\n\r\n til &#187;Landbrugs- og Fiskeriministeriet&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. januar 1997. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger til lovforslaget</I>  </P>  \r\n\r\n<P>Lov nr. 341 af 14. maj 1992 om opdræt af vildt og ræve opstiller de  \r\n\r\n grundlæggende regler for hold af vildt, når dette sker med henblik på  \r\n\r\n udsætning, kød- eller pelsproduktion eller salg af avls- eller brugsdyr. </P>  \r\n\r\n<P>Alle arter af traditionelt vildtlevende pattedyr og fugle, herunder også  \r\n\r\n arter, der ikke findes vildtlevende her i landet, er omfattet af loven. </P>  \r\n\r\n<P>Formålet med loven er at sikre, at opdræt af vildt sker på en måde, der  \r\n\r\n tilgodeser hensynet til dyrenes naturlige adfærd, sikrer den frie  \r\n\r\n vildtbestand og forebygger husdyrsygdomme. </P>  \r\n\r\n<P>Loven giver således bl.a. landbrugs- og fiskeriministeren mulighed for at  \r\n\r\n forbyde opdræt af bestemte arter af vildt, eller fastsætte regler om  \r\n\r\n indretning og drift samt godkendelse af og tilsyn med bedrifter, hvor der  \r\n\r\n opdrættes vildt. </P>  \r\n\r\n<P>Loven har indtil nu dannet grundlag for regulering af opdræt af harer,  \r\n\r\n hjortedyr, ræve og fjervildt, idet der i medfør af loven er udstedt følgende  \r\n\r\n regler: </P>  \r\n\r\n<P>1) Bekendtgørelse nr. 998 af 16. december 1992 om forbud mod opdræt af  \r\n\r\n harer i buranlæg, </P>  \r\n\r\n<P>2) Bekendtgørelse nr. 591 af 9. juli 1993 om opdræt af hjortedyr, </P>  \r\n\r\n<P>3) Bekendtgørelse nr. 837 af 3. november 1995 om opdræt af fjervildt, og  \r\n\r\n</P>  \r\n\r\n<P>4) Bekendtgørelse nr. 996 af 14. december 1995 om opdræt af ræve. </P>  \r\n\r\n<P>Endvidere er Landbrugs- og Fiskeriministeriet i øjeblikket i færd med at  \r\n\r\n udarbejde regler om opdræt af strudsefugle. </P>  \r\n\r\n<P>Ifølge § 1 i loven skal landbrugsmæssigt opdræt af traditionelt  \r\n\r\n vildtlevende pattedyr og fugle (vildt) af ejeren anmeldes til  \r\n\r\n landbrugsministeren. </P>  \r\n\r\n<P>Baggrunden for denne regel er ønsket om at sikre, at der, når opdræt af  \r\n\r\n nye arter af vildt påbegyndes, kan foretages en vurdering af, om opdræt af  \r\n\r\n den pågældende art kan ske på forsvarlig vis i relation til dyrevelfærd, den  \r\n\r\n eksisterende vildtbestand og dyresundhed. </P>  \r\n\r\n<P>Det har imidlertid vist sig, at mange ejere af vildt ikke får anmeldt  \r\n\r\n opdrættet. Reglen forhindrer heller ikke ejeren i at etablere opdrættet, da  \r\n\r\n det ofte kræver et større udredningsarbejde, før Landbrugs- og  \r\n\r\n Fiskeriministeriet kan beslutte, om der evt. skal nedlægges et forbud eller  \r\n\r\n fastsættes nærmere regler for det pågældende vildtopdræt. </P>  \r\n\r\n<P>Formålet med lovforslaget er derfor at stramme reglerne op, således at der  \r\n\r\n skal foreligge en egentlig tilladelse fra landbrugs- og fiskeriministeren,  \r\n\r\n inden et opdræt af vildt etableres. </P>  \r\n\r\n<P>Hermed får Landbrugs- og Fiskeriministeriet mulighed for at vurdere  \r\n\r\n forholdene omkring de enkelte dyrearter i takt med, at de konkrete  \r\n\r\n ansøgninger om tilladelse hertil måtte indkomme. Endvidere vil man kunne  \r\n\r\n undgå at komme i den situation, at det kan vise sig nødvendigt at forbyde  \r\n\r\n allerede eksisterende opdræt eller at fastsætte krav, som disse opdræt ikke  \r\n\r\n umiddelbart kan opfylde. </P>  \r\n\r\n<P>Administrationen af reglerne forventes henlagt til Veterinærdirektoratet,  \r\n\r\n der administrerer de eksisterende regler i lov om opdræt af vildt og ræve.  \r\n\r\n</P>  \r\n\r\n<P>Lovforslaget skønnes ikke at få økonomiske eller personalemæssige  \r\n\r\n konsekvenser for kommuner eller staten. Der er ikke på nuværende tidspunkt  \r\n\r\n EU-regler på området, hvorfor lovforslaget ikke har EU-retlige aspekter.  \r\n\r\n Lovforslaget har ikke miljø- eller erhvervsmæssige konsekvenser. </P>  \r\n\r\n<P>Følgende organisationer har været hørt over lovforslaget: </P>  \r\n\r\n<P>Landbrugsrådet, De danske Landboforeninger, Dansk Familielandbrug, Dansk  \r\n\r\n Erhvervsjordbrug, Landsforeningen af danske Hjorteavlere, Dansk  \r\n\r\n Pelsdyravlerforening, Dansk Hareavlerforening, Foreningen af danske  \r\n\r\n vildtfugleopdrættere, Dansk Skovforening, Kommunernes Landsforening,  \r\n\r\n Amtsrådsforeningen, Københavns Kommune, Frederiksberg Kommune, Danmarks  \r\n\r\n Naturfredningsforening, Friluftsrådet, Naturfredningsrådet, Det veterinære  \r\n\r\n Sundhedsråd, Den danske Dyrlægeforening, Foreningen til Dyrenes Beskyttelse i  \r\n\r\n Danmark, Dyreværnsforeningernes Fællesråd, Dansk Ornitologisk Forening og  \r\n\r\n Danmarks Jægerforbund. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 nr. 1 </P>  \r\n\r\n<P>Anmeldepligten erstattes af en pligt til at indhente tilladelse hos  \r\n\r\n landbrugs- og fiskeriministeren, inden et opdræt af vildt etableres. Der  \r\n\r\n henvises iøvrigt til det under almindelige bemærkninger anførte. </P>  \r\n\r\n<P> <I>Til § 1 nr. 2</I>  </P>  \r\n\r\n<P>Ændringen er en konsekvens af ændringen af § 1, stk. 1. I stedet for at  \r\n\r\n fastsætte regler om anmeldelse af opdræt, kan landbrugs- og fiskeriministeren  \r\n\r\n nu fastsætte regler om tilladelse til opdræt. </P>  \r\n\r\n<P> <I>Til § 1 nr. 3, 4 og 5</I>  </P>  \r\n\r\n<P>Ændringerne er en konsekvens af, at Landbrugs- og Fiskeriministeriet er  \r\n\r\n sammenlagt pr. 1. januar 1995. </P>  \r\n\r\n<P> <B>Bilag</B>  </P>  \r\n\r\n<P> <I>I bilaget er optaget teksten til den eksisterende </I></P>  \r\n\r\n<P>lov nr. 341 af 14. maj 1992 om opdræt af vildt og ræve </P>  \r\n\r\n<P>Lov nr. 341 af 14. maj 1992 </P>  \r\n\r\n<P>Lov om opdræt af vildt og ræve VI MARGRETHE DEN ANDEN, af Guds Nåde  \r\n\r\n Danmarks Dronning, gør vitterligt: Folketinget har vedtaget og Vi ved Vort  \r\n\r\n samtykke stadfæstet følgende lov:  <B>§ 1.</B> Landbrugsmæssigt opdræt af  \r\n\r\n traditionelt vildtlevende pattedyr og fugle (vildt) skal af ejeren anmeldes  \r\n\r\n til landbrugsministeren. </P>  \r\n\r\n<P> <I>Stk. 2.</I> Lovens regler om opdræt af vildt finder tilsvarende  \r\n\r\n anvendelse for opdræt af ræve. </P>  \r\n\r\n<P> <I>Stk. 3.</I> Landbrugsministeren kan fastsætte nærmere regler om  \r\n\r\n anmeldelsen af opdræt af vildt. </P>  \r\n\r\n<P> <B>§ 2.</B> Landbrugsministeren kan forbyde opdræt af bestemte arter af  \r\n\r\n vildt, herunder at forskellige arter af vildt opdrættes på den samme bedrift.  \r\n\r\n</P>  \r\n\r\n<P> <I>Stk. 2.</I> Landbrugsministeren kan forbyde indførsel til  \r\n\r\n opdrætsformål af dyr eller avlsmateriale af bestemte arter af vildt. </P>  \r\n\r\n<P> <B>§ 3.</B> Opdrættet vildt må ikke udføres med henblik på udnyttelse til  \r\n\r\n jagtformål til lande, der tillader anvendelsen af her i landet forbudte  \r\n\r\n jagtformer på den pågældende vildtart. </P>  \r\n\r\n<P> <B>§ 4.</B> Opdræt af fjervildt i mørke er ikke tilladt. </P>  \r\n\r\n<P> <I>Stk. 2.</I> Landbrugsministeren kan fastsætte regler om indretning og  \r\n\r\n drift samt godkendelse af og tilsyn med bedrifter, hvor der opdrættes vildt.  \r\n\r\n</P>  \r\n\r\n<P> <I>Stk. 3.</I> Landbrugsministeren kan fastsætte regler om mærkning af  \r\n\r\n dyr og registrering af opdræt af vildt, herunder om registrering og  \r\n\r\n indberetning af tilgang og afgang af dyr. </P>  \r\n\r\n<P> <I>Stk. 4.</I> Ved fastsættelse af regler efter stk. 2 og 3 skal det især  \r\n\r\n sikres, at bedriften indrettes og drives på en sådan måde, </P>  \r\n\r\n<P>1) at dyrenes fysiologiske, adfærdsmæssige og sundhedsmæssige behov  \r\n\r\n tilgodeses i overensstemmelse med anerkendte praktiske og videnskabelige  \r\n\r\n erfaringer, herunder at de sikres adgang til foder og drikke samt beskyttelse  \r\n\r\n mod vejrliget, </P>  \r\n\r\n<P>2) at det forebygges, at der sker spredning af husdyrsygdomme til husdyr  \r\n\r\n eller til den fritlevende vildtbestand, og </P>  \r\n\r\n<P>3) at bedriften er sådan indrettet, at det opdrættede vildt ikke kommer i  \r\n\r\n kontakt med den fritlevende vildtbestand. </P>  \r\n\r\n<P> <B>§ 5.</B> Landbrugsministeren kan fastsætte regler om, at personer, som  \r\n\r\n er beskæftiget med opdræt af vildt, skal have deltaget i et af ministeren  \r\n\r\n godkendt kursus i vildtopdræt. </P>  \r\n\r\n<P> <B>§ 6.</B> Opdrættet vildt må kun udsættes, hvis det må forventes at  \r\n\r\n være i stand til at overleve i naturen. </P>  \r\n\r\n<P> <I>Stk. 2.</I> Landbrugsministeren kan fastsætte regler om transport og  \r\n\r\n aflivning af opdrættet vildt. </P>  \r\n\r\n<P> <B>§ 7.</B> Opdrættet vildt betragtes som husdyr, så længe det er i  \r\n\r\n menneskelig varetægt. </P>  \r\n\r\n<P> <I>Stk. 2.</I> Mærkede hjortedyr, som undslipper fra en bedrift med  \r\n\r\n opdræt af hjorte, betragtes som vildtlevende, hvis de har været undsluppet i  \r\n\r\n mere end 2 måneder. Tilsvarende gælder afkom, der følger moderdyret. </P>  \r\n\r\n<P> <B>§ 8.</B> Enhver, der opdrætter vildt, kan pålægges helt eller delvis  \r\n\r\n at afholde udgifterne ved tilsyn eller kontrol, der udføres i henhold til  \r\n\r\n loven. Landbrugsministeren kan fastsætte nærmere regler herom. </P>  \r\n\r\n<P> <I>Stk. 2.</I> Landbrugsministeren kan fastsætte regler om betaling af  \r\n\r\n gebyr for særlige ydelser og ekspeditioner, herunder godkendelser,  \r\n\r\n registreringer og undersøgelser inden for lovens område. </P>  \r\n\r\n<P> <I>Stk. 3.</I> Der er udpantningsret for de beløb, der opkræves i henhold  \r\n\r\n til stk. 1 og 2. </P>  \r\n\r\n<P> <B>§ 9.</B> Landbrugsministeren kan meddele de påbud eller forbud, der  \r\n\r\n anses for nødvendige for at sikre overholdelsen af loven og regler fastsat  \r\n\r\n med hjemmel i loven. </P>  \r\n\r\n<P> <B>§ 10.</B> Tilsynsmyndigheden og personer, som er særligt bemyndiget  \r\n\r\n hertil, har, hvis det skønnes nødvendigt af hensyn til varetagelse af opgaver  \r\n\r\n i henhold til loven eller til regler fastsat med hjemmel heri, til enhver tid  \r\n\r\n mod behørig legitimation uden retskendelse adgang til offentlige og private  \r\n\r\n ejendomme, lokaliteter, transportmidler, forretningsbøger og papirer m.v.  \r\n\r\n</P>  \r\n\r\n<P> <I>Stk. 2.</I> Politiet yder om nødvendigt bistand hertil.  \r\n\r\n Landbrugsministeren kan efter forhandling med justitsministeren fastsætte  \r\n\r\n nærmere regler herom. </P>  \r\n\r\n<P> <B>§ 11.</B> Opdrættere af vildt skal vederlagsfrit stille nødvendig  \r\n\r\n bistand til rådighed ved undersøgelser og ved andre foranstaltninger, der  \r\n\r\n iværksættes i henhold til loven. </P>  \r\n\r\n<P> <B>§ 12.</B> Dyrehaver med hjorte kan efter ansøgning fra ejeren af  \r\n\r\n landbrugsministeren helt eller delvis undtages fra lovens regler eller fra  \r\n\r\n regler fastsat i medfør heraf. Landbrugsministeren kan knytte særlige vilkår  \r\n\r\n til en sådan undtagelse. </P>  \r\n\r\n<P> <B>§ 13.</B> Henlægger landbrugsministeren sine beføjelser efter loven  \r\n\r\n til institutioner under Landbrugsministeriet, kan ministeren fastsætte regler  \r\n\r\n om adgangen til at klage over disse myndigheders afgørelser, herunder om at  \r\n\r\n afgørelserne ikke kan indbringes for anden administrativ myndighed. </P>  \r\n\r\n<P> <I>Stk. 2.</I> Efter forhandling med vedkommende minister kan  \r\n\r\n landbrugsministeren fastsætte regler om andre myndigheders eller  \r\n\r\n institutioners medvirken ved varetagelse af opgaver efter loven. Stk. 1  \r\n\r\n finder tilsvarende anvendelse. </P>  \r\n\r\n<P> <B>§ 14.</B> Landbrugsministeren kan fastsætte regler med henblik på  \r\n\r\n opfyldelse af Det Europæiske Økonomiske Fællesskabs direktiver og  \r\n\r\n beslutninger om forhold, som er omfattet af denne lov. Landbrugsministeren  \r\n\r\n kan endvidere fastsætte de bestemmelser, som er nødvendige for anvendelsen af  \r\n\r\n Det Europæiske Økonomiske Fællesskabs forordninger om forhold, som er  \r\n\r\n omfattet af denne lov. </P>  \r\n\r\n<P> <B>§ 15.</B> Medmindre højere straf er forskyldt efter den øvrige  \r\n\r\n lovgivning, straffes med bøde eller hæfte den, der </P>  \r\n\r\n<P>1) overtræder § 1, stk. 1, § 3, § 4, stk. 1, og § 6, stk. 1, </P>  \r\n\r\n<P>2) undlader at efterkomme påbud eller forbud efter §§ 2 og 9 eller </P>  \r\n\r\n<P>3) undlader at stille bistand til rådighed efter § 11. </P>  \r\n\r\n<P> <I>Stk. 2.</I> Sagerne behandles som politisager. Reglerne i  \r\n\r\n retsplejelovens kapitel 73 kan anvendes i samme omfang som i  \r\n\r\n statsadvokatsager. </P>  \r\n\r\n<P> <I>Stk. 3.</I> I forskrifter, der udstedes i medfør af denne lov, kan der  \r\n\r\n fastsættes straf af bøde eller hæfte for overtrædelse af regler i  \r\n\r\n forskrifterne. </P>  \r\n\r\n<P> <I>Stk. 4.</I> For overtrædelser, der begås af aktieselskaber,  \r\n\r\n andelsselskaber, anpartsselskaber eller lignende, kan der pålægges selskabet  \r\n\r\n som sådant bødeansvar. Er overtrædelsen begået af en kommune eller et  \r\n\r\n kommunalt fællesskab, jf. § 60 i lov om kommunernes styrelse, kan der  \r\n\r\n pålægges kommunen eller det kommunale fællesskab bødeansvar. </P>  \r\n\r\n<P> <B>§ 16.</B> Loven træder i kraft den 1. januar 1993. </P>  \r\n\r\n<P> <I>Stk. 2.</I> Lov nr. 224 af 22. april 1987 om hjortehold ophæves. </P>  \r\n\r\n<P> <I>Stk. 3.</I> Regler, der er udstedt i medfør af den i stk. 2 nævnte  \r\n\r\n lov, forbliver i kraft, indtil de afløses af bestemmelser i henhold til denne  \r\n\r\n lov. </P>  \r\n\r\n<P> <I>Stk. 4.</I> Overtrædelser af regler, der i medfør af stk. 3 forbliver  \r\n\r\n i kraft, straffes med bøde. Reglerne i § 15, stk. 2 og 4, finder tilsvarende  \r\n\r\n anvendelse. </P>  \r\n\r\n<P> <B>§ 17.</B> Enhver, der inden lovens ikrafttræden har påbegyndt opdræt  \r\n\r\n af vildt, og som ikke er registreret efter lov nr. 224 af 22. april 1987 om  \r\n\r\n hjortehold, skal have anmeldt dette til landbrugsministeren inden den 1.  \r\n\r\n april 1993. </P>  \r\n\r\n<P> <B>§ 18.</B> Loven gælder ikke for Færøerne og Grønland. </P>  \r\n\r\n<P> <I>Givet på Christiansborg Slot, den 14. maj 1992</I>  </P>  \r\n\r\n<P>Under Vor Kongelige Hånd og Segl </P>  \r\n\r\n<P>MARGRETHE R. </P>  \r\n\r\n<P>/ Laurits Tørnæs </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "24/04/1996"
        },
        {
            "displayName": "Accession",
            "displayValue": "199512K00255"
        },
        {
            "displayName": "Entydig dokumentidentifikation",
            "displayValue": "CL006328"
        },
        {
            "displayName": "Dato for førstegangsindlæggelse",
            "displayValue": "24/04/1996"
        },
        {
            "displayName": "Dato for indlæggelse",
            "displayValue": "24/04/1996"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "255"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}