{
    "id": 52967,
    "title": "Vejledning om kommunernes mellemværender med de kommunale forsyningsvirksomheder. (Til samtlige kommunalbestyrelser, amtsråd og tilsynsråd). ",
    "documentTypeId": "180",
    "isSagsforlobPeriodValid": false,
    "shortName": "VEJ nr 9100 af 23/08/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om kommunernes mellemværender med de  \r\n\r\n kommunale forsyningsvirksomheder. (Til samtlige kommunalbestyrelser, amtsråd  \r\n\r\n og tilsynsråd). </H1>  \r\n\r\n<P></P>  \r\n\r\n<BR>  \r\n\r\n<P> I. Indledning. </P>  \r\n\r\n<P>Ved lov nr. 385 af 6. juni 1991 om ændring af de kommunale styrelseslove  \r\n\r\n m.v. er der som ny § 55, stk. 2, i lov om kommunernes styrelse og som ny §  \r\n\r\n 47, stk. 2, i lov om Københavns Kommunes styrelse indsat en bestemmelse om,  \r\n\r\n at indenrigsministeren kan fastsætte regler om mellemværender mellem kommuner  \r\n\r\n og kommunale forsyningsvirksomheder. </P>  \r\n\r\n<P>I medfør af de pågældende bestemmelser har Indenrigsministeriet udsendt  \r\n\r\n bekendtgørelse af 23. august 1991 om kommunernes mellemværender med de  \r\n\r\n kommunale forsyningsvirksomheder. </P>  \r\n\r\n<P>Reglerne i bekendtgørelsen træder i kraft den 1. januar 1992. </P>  \r\n\r\n<P> II. Kommunens gæld til forsyningsvirksomhederne må ikke overstige  \r\n\r\n kommunens likviditet. </P>  \r\n\r\n<P>Det fremgår af bekendtgørelsens § 1, stk. 1, at kommunens samlede gæld til  \r\n\r\n de kommunale forsyningsvirksomheder, opgjort ud fra kommunens årsregnskab,  \r\n\r\n ikke må overstige kommunens likvide beholdninger tillagt ledigt  \r\n\r\n kassekredittræk ved regnskabsårets udgang. </P>  \r\n\r\n<P>I bekendtgørelsens § 1, stk. 2, er fastsat regler for opgørelsen af  \r\n\r\n kommunens gæld til de kommunale forsyningsvirksomheder. Gælden opgøres ud fra  \r\n\r\n kommunens årsregnskab som summen af kommunens negative mellemværender med de  \r\n\r\n enkelte forsyningsområder. </P>  \r\n\r\n<P>For hvert forsyningsområde opgøres gælden som kommunens negative  \r\n\r\n mellemværende med det pågældende forsyningsområde set under eet. Eksempelvis  \r\n\r\n inden for spildevandsområdet foreligger der en gæld, såfremt kommunens  \r\n\r\n mellemværende med alle kommunens spildevandsanlæg regnet under eet er  \r\n\r\n negativ. De øvrige områder opgøres på samme måde. </P>  \r\n\r\n<P>Kommunens samlede gæld til de kommunale forsyningsvirksomheder opgøres  \r\n\r\n herefter som summen af de negative mellemværender med de enkelte  \r\n\r\n forsyningsområder. Eventuelle kommunale tilgodehavender (positive  \r\n\r\n mellemværender) på visse forsyningsområder kan således ikke modregnes i  \r\n\r\n gælden (negative mellemværender) på andre forsyningsområder. </P>  \r\n\r\n<P>Der indgår seks forskellige forsyningsområder i opgørelsen, svarende til  \r\n\r\n følgende seks funktioner i det kommunale årsregnskab, jf. &#187;Budget og  \r\n\r\n regnskabssystem for kommuner og amtskommuner&#171;: </P>  \r\n\r\n<P>9.30 Spildevandsanlæg med betalingsvedtægt </P>  \r\n\r\n<P>9.31 Gasforsyning </P>  \r\n\r\n<P>9.32 El-forsyning </P>  \r\n\r\n<P>9.33 Varmeforsyning </P>  \r\n\r\n<P>9.34 Vandforsyning </P>  \r\n\r\n<P>9.35 gr. 01 Renovation </P>  \r\n\r\n<P>Da reglen indføres med virkning for kommunal gæld opstået fra og med 1992,  \r\n\r\n indeholder § 1, stk. 2, en bestemmelse, hvorefter kommunen ved opgørelsen af  \r\n\r\n det negative mellemværende på hver af de ovennævnte funktioner i perioden til  \r\n\r\n og med år 2001 kan fratrække et beløb svarende til et i regnskabet for 1991  \r\n\r\n registreret negativt mellemværende på den pågældende funktion. </P>  \r\n\r\n<P> § 1, stk. 4, indeholder dog en bestemmelse om, at indenrigsministeren i  \r\n\r\n særlige tilfælde kan dispensere fra denne frist, således at perioden kan  \r\n\r\n forlænges ud over år 2001. </P>  \r\n\r\n<P>Kommunens likvide beholdninger opgøres i henhold til bekendtgørelsens  §  \r\n\r\n 1, stk. 3, ud fra det kommunale årsregnskab som summen af saldiene på  \r\n\r\n funktionerne 9.01-9.10. Hertil kan tillægges ledigt kassekredittræk opgjort  \r\n\r\n ved regnskabsårets slutning (dvs. den 31. december). Opgørelsen heraf sker  \r\n\r\n efter reglerne i bekendtgørelse om kommunernes låntagning og meddelelse af  \r\n\r\n garantier m.v. </P>  \r\n\r\n<P> III. Gæld og tilgodehavender mellem kommunen og de kommunale  \r\n\r\n forsyningsvirksomheder skal forrentes med en rente svarende til  \r\n\r\n markedsrenten. </P>  \r\n\r\n<P>Bestemmelsen i bekendtgørelsens § 2, stk. 1, indebærer, at kommunens gæld  \r\n\r\n til og tilgodehavender hos de kommunale forsyningsvirksomheder fra og med  \r\n\r\n 1992 skal forrentes med en årlig rente svarende til markedsrenten. Det skal i  \r\n\r\n denne forbindelse bemærkes, at der gennem det seneste år er sket en  \r\n\r\n tilpasning af Nationalbankens diskonto til markedsrenteniveauet. </P>  \r\n\r\n<P>Der anvendes som hovedregel samme rentesats ved forrentning af gæld og  \r\n\r\n tilgodehavender, jf. dog afsnit IV nedenfor. </P>  \r\n\r\n<P>Forrentningen skal som minimum beregnes en gang årligt på grundlag af de  \r\n\r\n mellemværender mellem kommunen og de enkelte kommunale  \r\n\r\n forsyningsvirksomheder, der ved regnskabsårets begyndelse er opført på  \r\n\r\n finansiel status. </P>  \r\n\r\n<P>Kommunalbestyrelsen kan beslutte at foretage forrentning på grundlag af  \r\n\r\n opgørelser over kommunens mellemværender med forsyningsvirksomhederne i løbet  \r\n\r\n af regnskabsåret, f.eks. månedlige eller kvartalsvise opgørelser. </P>  \r\n\r\n<P> IV. Særlige forhold. </P>  \r\n\r\n<P>Reglerne i bekendtgørelsen gælder ikke i tilfælde, hvor andet særligt er  \r\n\r\n hjemlet i lovgivningen. </P>  \r\n\r\n<P> 1. Varmeforsyning. </P>  \r\n\r\n<P>I henhold til lov om indeksregulerede realkreditlån kan der ydes indekslån  \r\n\r\n til visse varmeforsyningsanlæg. </P>  \r\n\r\n<P>I den udstrækning, kommunen har optaget sådanne indekslån til et kommunalt  \r\n\r\n varmeforsyningsanlæg, skal kommunen foretage forrentningen af kommunens  \r\n\r\n tilgodehavende ud fra den årlige regulering og forrentning af de pågældende  \r\n\r\n indekslån. </P>  \r\n\r\n<P> 2. Vandforsyning. </P>  \r\n\r\n<P>Ifølge vandforsyningsloven kan kommuner yde støtte til kommunale  \r\n\r\n vandforsyningsanlæg. Støtten kan bl.a. ydes i form af udlæg på gunstige  \r\n\r\n rentevilkår. </P>  \r\n\r\n<P>Regnskabsteknisk skal der imidlertid i det kommunale regnskab beregnes en  \r\n\r\n forrentning - efter samme regler som for de øvrige forsyningsvirksomheder -  \r\n\r\n af mellemværenderne mellem kommunen og den kommunale vandforsyning.  \r\n\r\n Eventuelle tilskud i form af gunstige rentevilkår skal derfor registreres i  \r\n\r\n regnskabet som et kommunalt tilskud til vandforsyningen, og størrelsen af  \r\n\r\n tilskuddet beregnes som forskellen mellem den almindelige forrentning og  \r\n\r\n forrentningen beregnet på de gunstige rentevilkår. </P>  \r\n\r\n<P> 3. Renovation. </P>  \r\n\r\n<P>Det er i henhold til miljøbeskyttelsesloven op til kommunalbestyrelsens  \r\n\r\n beslutning, om renovavtionsområdet skal gebyrfinansieres eller  \r\n\r\n skattefinansieres. </P>  \r\n\r\n<P>I det omfang kommunalbestyrelsen har besluttet at foretage  \r\n\r\n gebyrfinansiering på renovationsområdet er dette omfattet af bekendtgørelsens  \r\n\r\n bestemmelser. </P>  \r\n\r\n<P>Dette indebærer, at der på renovationsområdet fra og med regnskabsåret  \r\n\r\n 1992 skal ske mellemregning med kommunen for de områder, som  \r\n\r\n kommunalbestyrelsen har besluttet at gebyrfinansiere. Regnskabsteknisk skal  \r\n\r\n de gebyrfinansierede områder således behandles på samme måde som de kommunale  \r\n\r\n forsyningsvirksomheder. </P>  \r\n\r\n<P> 4. I øvrigt. </P>  \r\n\r\n<P>Bekendtgørelsens § 2, stk. 3,indeholder en bestemmelse om, at  \r\n\r\n indenrigsministeren kan meddele tilladelse til at foretage forrentning med en  \r\n\r\n årlig rente, der afviger fra markedsrenten, når særlige forhold taler herfor.  \r\n\r\n</P>  \r\n\r\n<P>Bestemmelsen sigter navnlig på situationer, hvor kommuner har optaget lån  \r\n\r\n til nærmere bestemte forsyningsformål til en fast rente, der afviger  \r\n\r\n væsentligt fra den aktuelle markedsrente. </P>  \r\n\r\n<P> V. Ikrafttræden. </P>  \r\n\r\n<P>Reglerne om kommunernes mellemværender med de kommunale  \r\n\r\n forsyningsvirksomheder træder i kraft den 1. januar 1992, og har virkning fra  \r\n\r\n og med regnskabsåret 1992. </P>  \r\n\r\n<P>Thor Pedersen </P>  \r\n\r\n<P>/ Paul Schuder </P>  \r\n\r\n</DIV>",
    "isHistorical": true,
    "editorialNotes": [
        "Vejledningen vedrører Indenrigsministeriets bekendtgørelse nr. 621 af 23. august 1991 om kommunernes mellemværender med de kommunale forsyningsvirksomheder."
    ],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19910910060"
        },
        {
            "displayName": "Entydig dokumentidentifikation",
            "displayValue": "CM011813"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9100"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "23/08/1991"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Indenrigsministeriet"
        },
        {
            "displayName": "Ressortministeriets journalnummer",
            "displayValue": "Indenrigsmin.Ø.afd.j.nr.1991/1411/7-9"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}