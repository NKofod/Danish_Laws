{
    "id": 172780,
    "title": "Påbud om at undgå unødig påvirkning ved brug af produkter til farvning af bryn og vipper",
    "documentTypeId": "240",
    "isSagsforlobPeriodValid": true,
    "shortName": "KEN nr 9928 af 27/03/2015",
    "documentHtml": "<div class=\"bjelke\">Den fulde tekst</div><p class=\"Titel2\">Påbud om at undgå unødig påvirkning ved brug af produkter til farvning af bryn og vipper</p>\r\n<div class=\"Resume\">\r\n   <p class=\"TekstGenerel\">Arbejdstilsynet undersøgte det kemiske arbejdsmiljø i virksomheden. Arbejdstilsynet fik oplyst, at der til farvning af øjenbryn og vipper blev anvendt et farveprodukt indeholdende Toluen-2,5-Diamine og m-Aminophenol. Farveproduktet blev blandet sammen med en aktivator indeholdende Hydrogenperoxid.</p>\r\n   <p class=\"TekstGenerel\">Et flertal af Arbejdsmiljøklagenævnets stemmeberettigede medlemmer fandt, at elever og ansatte blev udsat for unødig påvirkning af stoffer ved farvning af bryn og vipper.</p>\r\n   <p class=\"TekstGenerel\">Flertallet lagde vægt på, at farvning af bryn og vipper blev foretaget uden foranstaltninger til at forebygge eksponering fra stofferne Toluen-2,5-Diamine, m-Amoniphenol og Hydrogenperoxid.</p>\r\n   <p class=\"TekstGenerel\">Flertallet lagde endvidere vægt på, at indholdsstofferne Toluen-2,5-Diamine og m-Amoniphenol er allergifremkaldende både ved indånding og ved hudkontakt, og at Hydrogenperoxid kan virke irriterende på luftvejene, allergifremkaldende samt ætsende på huden.</p>\r\n</div>\r\n<p class=\"NormalInd\">[Adressat udeladt]</p>\r\n<p class=\"NormalInd\">Arbejdsmiljøklagenævnet har på møde den 24. marts 2015 behandlet virksomhedens klage over Arbejdstilsynets afgørelse af 3. februar 2014, hvor [navn udeladt] fik påbud om at undgå unødig påvirkning ved brug af produkter til farvning af bryn og vipper.</p>\r\n<p class=\"NormalInd\">Nævnet traf følgende</p>\r\n<p class=\"Overskriftsnummer2\">A F G Ø R E L S E</p>\r\n<p class=\"NormalInd\">Arbejdsmiljøklagenævnet fastholder Arbejdstilsynets afgørelse af 3. februar 2014, således at [navn udeladt] skal undgå unødig påvirkning ved brug af produkter til farvning af bryn og vipper.</p>\r\n<p class=\"NormalInd\">Nævnets afgørelse skal efterkommes senest den 31. juli 2015.</p>\r\n<p class=\"NormalInd\">Tilbagemelding skal ske til Arbejdstilsynet senest den 7. august 2015.</p>\r\n<p class=\"Overskriftsnummer2\">B E G R U N D E L S E</p>\r\n<p class=\"NormalInd\">Et flertal af Arbejdsmiljøklagenævnets stemmeberettigede medlemmer finder, at elever og ansatte udsættes for unødig påvirkning af stoffer ved farvning af bryn og vipper.</p>\r\n<p class=\"NormalInd\">Flertallet lægger vægt på, at farvning af bryn og vipper foretages uden foranstaltninger til at forebygge eksponering fra stofferne Toluen-2,5-Diamine, m-Amoniphenol og Hydrogenperoxid.</p>\r\n<p class=\"NormalInd\">Flertallet lægger endvidere vægt på, at indholdsstofferne Toluen-2,5-Diamine og m-Amoniphenol er allergifremkaldende både ved indånding og ved hudkontakt, og at Hydrogenperoxid kan virke irriterende på luftvejene, allergifremkaldende samt ætsende på huden.</p>\r\n<p class=\"NormalInd\">Flertallet lægger til grund for afgørelsen, at Arbejdstilsynet den 8. november 2013 og den 4. december 2013 undersøgte det kemiske arbejdsmiljø i virksomheden.</p>\r\n<p class=\"NormalInd\">Ledelsen oplyste ved besøget, at eleverne skulle lære at farve øjenbryn og vipper, og at der hertil anvendtes et farveprodukt indeholdende Toluen-2,5-Diamine samt m-Aminophenol.</p>\r\n<p class=\"NormalInd\">Produktet blev blandet i en lille kapsellignende skål sammen med en aktivator indeholdende 3 procent Hydrogenperoxid. Der blev blandet to skåle til en klient. Hver skål indeholdt en blanding af cirka 1/2 cm farve fra tube samt 8-10 dråber aktivator.</p>\r\n<p class=\"NormalInd\">Blanding foregik i køkkenet uden brug af udsugning eller værnemidler. Derefter blev skålene båret ind i behandlingslokalet, hvor farvning foregik. Der afdampedes både i blandeprocessen, i processen med at påføre produktet, og den tid det tog for farven at virke.</p>\r\n<p class=\"NormalInd\">Ledelse og medarbejder oplyste, at der kunne være cirka 4 behandlinger om dagen, men at det ikke var alle dage, der blev farvet bryn og vipper. Der var flere farvninger om sommeren end om vinteren. Farvning blev udført af eleverne med underviser som supervisor i samme lokale.</p>\r\n<p class=\"NormalInd\">Flertallet lægger endvidere til grund, at virksomheden i høringssvaret har oplyst, at eleverne i gennemsnit maksimalt farver bryn og/eller vipper én gang om ugen.</p>\r\n<p class=\"NormalInd\">Det fremgår af lov om arbejdsmiljø, at arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"NormalInd\">Det følger af reglerne om arbejdets udførelse, at unødig påvirkning fra stoffer og materialer skal undgås. Påvirkningen fra stoffer og materialer under arbejdet skal derfor nedbringes så meget, som det er rimeligt under hensyntagen til den tekniske udvikling, og fastsatte grænseværdier skal overholdes.</p>\r\n<p class=\"Overskriftsnummer2\" style=\"text-align: left;\">\r\n   <span class=\"Underline\">Bemærkninger til klagen:</span>\r\n</p>\r\n<p class=\"NormalInd\">[navn udeladt] anfører i klagen, at produkterne bliver anvendt i meget begrænset omfang, da det drejer sig om 1/2 cm farve samt 8-10 dråber aktivator, og da hver elev maksimalt blander produkterne og lægger på klienten en gang om ugen.</p>\r\n<p class=\"NormalInd\">[navn udeladt] anfører endvidere, at man på EU-niveau for nylig har reguleret anvendelse af Toluene-2,5-diamine, m-aminophenol og hydrogenperoxid.</p>\r\n<p class=\"NormalInd\">[navn udeladt] anfører, at det følger af ændringen til kosmetikforordningen, Kommissionens Forordning (EU) nr. 1197/2013 af 25. november 2013, at man ikke har fundet det nødvendigt at regulere/advare om risici i forbindelse med dampe.</p>\r\n<p class=\"NormalInd\">[navn udeladt] anfører endelig, at virksomheden altid har åbne vinduer til de lokaler, hvor arbejdet foregår, ligesom der er mekanisk ventilation i loftet.</p>\r\n<p class=\"NormalInd\">Flertallet af Arbejdsmiljøklagenævnets stemmeberettigede medlemmer skal hertil bemærke, at der ikke findes en bagatelgrænse ved anvendelsen af stofferne Toluene-2,5-diamine og m-Aminophenol, da begge stoffer er karakteriseret som stærkt allergifremkaldende ved både hudkontakt og ved indånding.</p>\r\n<p class=\"NormalInd\">Uanset at der ikke i kosmetikforordningen er anført advarsler om risici i forbindelse med dampe, finder flertallet, at elever og ansatte udsættes for unødig påvirkning af stofferne ved farvning af bryn og vipper.</p>\r\n<p class=\"NormalInd\">Flertallet skal endvidere bemærke, at det ikke er tilstrækkelig forebyggelse for at undgå en unødig påvirkning, herunder indånding af dampe fra produkterne, at der er mekanisk ventilation i loftet, eller at vinduerne i lokalet åbnes, da en forurening vil sprede sig i rummet og først skal forbi personernes åndedrætszone, før forureningen når vinduer eller ventilationen i loftet.</p>\r\n<p class=\"NormalInd\">[navn udeladt] anfører i brev af 22. maj 2014, at den blotte tilstedeværelse på grænseværdilisten ikke er tilstrækkeligt til at angive, at stoffet er sikkerheds- og sundhedsmæssigt uforsvarligt at anvende.</p>\r\n<p class=\"NormalInd\">[navn udeladt] anfører endvidere, at kosmetikforordningen også forholder sig til et produkts sikkerhed for både professionelle og brugere.</p>\r\n<p class=\"NormalInd\">Flertallet skal hertil bemærke, at Arbejdstilsynet ved brev af 18. marts 2015 har gjort nævnet opmærksom på, at stofferne Toluen-2,5-Diamine og m-Amoniphenol ikke står på Arbejdstilsynets grænseværdiliste, men at Arbejdstilsynet trods dette finder, at stofferne er sundhedsfarlige.</p>\r\n<p class=\"NormalInd\">Flertallet bemærker, at flertallet ikke finder, at det er afgørende om stofferne står på Arbejdstilsynets grænseværdiliste. Flertallet finder det godtgjort, at indholdsstofferne Toluen-2,5-Diamine og m-Amoniphenol er allergifremkaldende både ved indånding og ved hudkontakt, samt at Hydrogenperoxid kan virke irriterende på luftvejene, allergifremkaldende samt ætsende på huden.</p>\r\n<p class=\"NormalInd\">Arbejdsmiljøklagenævnets afgørelse er truffet af et flertal på 8 ud af nævnets 9 stemmeberettigede medlemmer.</p>\r\n<p class=\"Overskriftsnummer2\">M I N D R E T A L S U D T A L E L S E</p>\r\n<p class=\"NormalInd\">Mindretallet, som udgør 1 medlem, finder, at Arbejdstilsynet ikke har godtgjort, at der er en reel risiko for sundhedsskadelig påvirkning ved brugen af produkter til farvning af bryn og vipper, og at påbuddet derfor skal ophæves.</p>\r\n<p class=\"Overskriftsnummer2\">R E G L E R</p>\r\n<p class=\"NormalInd\">Arbejdsmiljøklagenævnet henviser til</p>\r\n<p class=\"NormalInd\">Om Arbejdstilsynets hjemmel til at afgive påbud</p>\r\n<p class=\"Liste1\">\r\n   <span class=\"Liste1Nr\">•</span> § 77, stk. 1, i lov om arbejdsmiljø jf. Beskæftigelsesministeriets lovbekendtgørelse nr. 1072 af 7. september 2010.</p>\r\n<p class=\"NormalInd\">Om arbejde med stoffer og materialer</p>\r\n<p class=\"Liste1\">\r\n   <span class=\"Liste1Nr\">•</span> § 38, stk. 1, i lov om arbejdsmiljø jf. Beskæftigelsesministeriets lovbekendtgørelse nr. 1072 af 7. september 2010.</p>\r\n<p class=\"Liste1\">\r\n   <span class=\"Liste1Nr\">•</span> § 16, i Arbejdstilsynets bekendtgørelse nr. 559 af 17. juni 2004 om arbejdets udførelse.</p>\r\n<p class=\"NormalInd\">Reglerne kan læses på de følgende sider.</p>\r\n<p class=\"Overskriftsnummer2\">O P L Y S N I N G E R N E   I   S A G E N</p>\r\n<p class=\"NormalInd\">Sagen er afgjort på grundlag af de akter, som klagenævnet har modtaget fra Arbejdstilsynet, samt [navn udeladt]s brev af 22. maj 2014 og 24. juni 2014 og Arbejdstilsynets breve af 3. juni 2014 og 18. marts 2015.</p>\r\n<p class=\"Overskriftsnummer2\">På klagenævnets vegne</p>\r\n<p class=\"Overskriftsnummer2\">[navn udeladt]</p>\r\n<p class=\"Overskriftsnummer2\">[stilling udeladt]</p>\r\n<p class=\"Overskriftsnummer1\" style=\"text-align: left;\">Kopi til</p>\r\n<p class=\"TabelTekst\">[Adressat udeladt]</p>\r\n<p class=\"TabelTekst\">[Adressat udeladt]</p>\r\n<p class=\"Overskriftsnummer1\" style=\"text-align: left;\">Regler</p>\r\n<p class=\"Overskriftsnummer1\" style=\"text-align: left;\">Lov om arbejdsmiljø jf. Beskæftigelsesministeriets lovbekendtgørelse nr. 1072 af 7. september 2010</p>\r\n<p class=\"NormalInd\">…</p>\r\n<p class=\"Overskriftsnummer1\">Kapitel 5</p>\r\n<p class=\"Overskriftsnummer1\">Arbejdets udførelse</p>\r\n<p class=\"NormalInd\">\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"NormalInd\">…</p>\r\n<p class=\"Overskriftstekst1\">Kapitel 13</p>\r\n<p class=\"Overskriftstekst1\">Arbejdstilsynet</p>\r\n<p class=\"NormalInd\">…</p>\r\n<p class=\"NormalInd\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p class=\"NormalInd\">…</p>\r\n<p class=\"Overskriftsnummer1\" style=\"text-align: left;\">Arbejdstilsynet bekendtgørelse nr. 559 af 17. juni 2004 om arbejdets udførelse</p>\r\n<p class=\"NormalInd\">…</p>\r\n<p class=\"Overskriftsnummer1\">Særlige krav</p>\r\n<p class=\"NormalInd\">…</p>\r\n<p class=\"NormalInd\">\r\n   <span class=\"Bold\">§ 16.</span> Unødig påvirkning fra stoffer og materialer skal undgås. Påvirkningen fra stoffer og materialer under arbejdet skal derfor nedbringes så meget, som det er rimeligt under hensyntagen til den tekniske udvikling, og fastsatte grænseværdier skal overholdes.</p>\r\n<p class=\"NormalInd\">…</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/07/2015"
        },
        {
            "displayName": "Accession",
            "displayValue": "W20150992825"
        },
        {
            "displayName": "Entydig dokumentidentifikation",
            "displayValue": "BE006328"
        },
        {
            "displayName": "Dato for indlæggelse",
            "displayValue": "17/07/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9928"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "27/03/2015"
        },
        {
            "displayName": "Ressortministeriets journalnummer",
            "displayValue": "Beskæftigelsesmin. j.nr. 2014-6020-25045"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}