{
    "id": 32179,
    "title": "5.1.3 Behandling af berusede personer med kranietraumer på skadestuen. ",
    "documentTypeId": "240",
    "isSagsforlobPeriodValid": false,
    "shortName": "KEN nr 15086 af 25/06/1993",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En 34-årig mand blev indbragt på skadestuen i beruset tilstand efter  \r\n\r\n fald, hvor han slog hovedet. Han blev overflyttet til detensionen og derefter  \r\n\r\n sendt tilbage til skadestuen, hvor han fik en indsprøjtning mod  \r\n\r\n abstinenssymptomer. Derefter blev han sendt på forsorgshjem som straks  \r\n\r\n returnerede ham. Næste dag blev patienten overflyttet til neurokirurgisk  \r\n\r\n afdeling. En CT-scanning viste læsion i pande- og tindingelap. Den følgende  \r\n\r\n dag døde han. Den tilgrundliggende dødsårsag var iflg. obduktion kraniebrud  \r\n\r\n med svær hjernekvæstelse. </I> </P>  \r\n\r\n<P> <I>Patientklagenævnet fandt grundlag til kritik af, at lægen ikke havde  \r\n\r\n indlagt patienten til fortsat observation den anden dag, hvor han blev sendt  \r\n\r\n til forsorgshjem. </I> </P>  \r\n\r\n<P> <I>Endvidere henstillede nævnet til overlægen at praksis om at henvise  \r\n\r\n berusede efter behandling på skadestuen blev taget op til fornyet  \r\n\r\n overvejelse. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>5.1.3 Behandling af berusede personer med  \r\n\r\n kranietraumer på skadestuen. </H1>  \r\n\r\n<P></P>  \r\n\r\n<BR>  \r\n\r\n<P> <I>Beruset person indbragt til skadestuen efter fald på gaden</I>  </P>  \r\n\r\n<P>En 34-årig mand faldt på gaden i beruset tilstand og slog hovedet mod  \r\n\r\n vejen eller kantstenen. </P>  \r\n\r\n<P>Han blev indbragt til skadestuen. Her konstaterede man en bule i panden og  \r\n\r\n en mindre hudafskrabning i nakkeregionen. Patienten klagede over hovedpine,  \r\n\r\n men der var ingen kvalme og ingen oplysninger om opkastninger. Han var uklar  \r\n\r\n og virkede sløv, men besvarede de spørgsmål, der blev stillet. </P>  \r\n\r\n<P>Efter ca. 3 1/2 timers observation blev patienten overflyttet til  \r\n\r\n detentionen. Da han ikke her klarede op, blev han sendt tilbage til  \r\n\r\n skadestuen. Her fandt lægen, at patienten havde abstinenssymptomer og gav ham  \r\n\r\n en indsprøjtning med 100 mg fenemal, som dog ingen virkning havde. Lægen  \r\n\r\n tilkaldte sin bagvagt, som foretog en undersøgelse, men uden at finde noget  \r\n\r\n neurologisk abnormt. </P>  \r\n\r\n<P>I overensstemmelse med sygehusets praksis for behandling af berusede  \r\n\r\n personer blev patienten herefter sendt til observation i forsorgshjem. Her  \r\n\r\n vurderede man ham imidlertid så dårlig, at man straks i ambulance sendte ham  \r\n\r\n tilbage til sygehuset, hvor der ikke var mistanke om kraniebrud eller  \r\n\r\n blødning i hjernen. </P>  \r\n\r\n<P>Næste dag observerede man nedsat bevægelighed af venstre arm og ben samt  \r\n\r\n sygeligt forandret refleks i venstre fod, hvorfor patienten blev overflyttet  \r\n\r\n til neurokirurgisk afdeling. En akut CT-scanning viste udbredt læsion i højre  \r\n\r\n pande- og tindingelap og patienten blev anbragt i rspirator og blev behandlet  \r\n\r\n med medicin. </P>  \r\n\r\n<P>Den følgende dag afgik patienten ved døden. I følge obduktionserklæringen  \r\n\r\n var den umiddelbare dødsårsag svær væskeopstemning i hjernen med udposning af  \r\n\r\n hjernestammen, og den tilgrundliggende dødsårsag kraniebrud med svær  \r\n\r\n hjernekvæstelse. </P>  \r\n\r\n<P>Patientklagenævnet forelagde sagen for Retslægerået, der udtalte, at  \r\n\r\n lægelig observation og diagnose altid er yderst vanskelig på patienter, der  \r\n\r\n er berusede ved indlæggelsen, og som har været udsat for hovedtraume. De  \r\n\r\n diagnostiske vanskeligheder kan være så store, at patienten rettelig bør  \r\n\r\n observeres i sygehusvæsenets regi og ikke i detentionen eller på andre  \r\n\r\n institutioner. </P>  \r\n\r\n<P>Retslægerådet fandt, at det var acceptabelt at henvise patienten til  \r\n\r\n detentionen den første dag, men at det på grund af de vedvarende, ret brogede  \r\n\r\n symptomer havde været mere korrekt at indlægge ham til fortsat observation  \r\n\r\n efter undersøgelsen den anden dag. </P>  \r\n\r\n<P>Såvel <I>Sundhedsstyrelsen</I> som <I>Patientklagenævnet</I> var enige med  \r\n\r\n Retslægerådet i ovenstående, dog således, at <I>Sundhedsstyrelsen</I>  fandt,  \r\n\r\n at det over for lægen burde beklages, at han ved det andet skadestuebesøg  \r\n\r\n fandt det forsvarligt at sende patienten til forsorgshjemmet og undlod at  \r\n\r\n indlægge ham til fortsat observation, mens <I>Patientklagenævnet</I> skærpede  \r\n\r\n Sundhedsstyrelsens indstilling og meddelte lægen en beklagelse med henvisning  \r\n\r\n til lægelovens § 6, stk. 1. </P>  \r\n\r\n<P>Endvidere meddelte <I>Patientklagenævnet</I> den ansvarlige overlæge, at  \r\n\r\n man efter indhentet udtalelse fra Retslægerådet henstillede, at praksis om at  \r\n\r\n henvise berusede patienter til observation på forsorgshjem efter primær  \r\n\r\n behandling på skadestuen blev taget op til fornyet overvejelse. </P>  \r\n\r\n<P>Sygehuset har efterfølgende oplyst, at dette er sket. </P>  \r\n\r\n</DIV>",
    "isHistorical": false,
    "editorialNotes": [
        "Offentliggjort i Sundhedsvæsenets patientklagenævns Årsberetning for 1992 s. 35-37."
    ],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/09/1997"
        },
        {
            "displayName": "Accession",
            "displayValue": "W19931508625"
        },
        {
            "displayName": "Entydig dokumentidentifikation",
            "displayValue": "CA000090"
        },
        {
            "displayName": "Dato for indlæggelse",
            "displayValue": "08/04/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "15086"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "25/06/1993"
        },
        {
            "displayName": "Administrerende myndighed",
            "displayValue": "Sundhedsvæsenets Patientklagenævn"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}