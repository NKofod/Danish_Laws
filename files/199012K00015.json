{
    "id": 110722,
    "title": "1990 LSF 15   FORSLAG TIL LOV OM ÆNDRING AF AKTIEAFGIFTSLOVEN ",
    "documentTypeId": "400",
    "isSagsforlobPeriodValid": false,
    "shortName": "1990/1 LSF 15",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 15 </P>  \r\n\r\n<P></P>  \r\n\r\n<P>Forslag til Lov om ændring af aktieafgiftsloven </P>  \r\n\r\n<P></P>  \r\n\r\n<P>Fremsat af skatteministeren (Fogh Rasmussen) </P>  \r\n\r\n<P></P>  \r\n\r\n<P>den 3. oktober 1990 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P> I lov nr. 288 af 22. april 1987 om afgift ved overdragelse af aktier m.v.  \r\n\r\n (aktieafgiftsloven), som ændret senest ved § 7 i lov nr. 255 af 25. april  \r\n\r\n 1990, foretages følgende ændringer: </P>  \r\n\r\n<P> <B>1.</B>  <I>§ 4, stk. 1, nr. 5,</I> affattes således: </P>  \r\n\r\n<P>&#187;5) når en her i landet hjemmehørende part indgår aftale med en i  \r\n\r\n udlandet hjemmehørende part om køb af aktier m.v.&#171;. </P>  \r\n\r\n<P> <B>2.</B>  <I>§ 5, stk. 1,</I> sidste pkt. ophæves. </P>  \r\n\r\n<P> <B>3.</B> I <I>§ 7, stk. 1,</I> indsættes efter &#187;1-3,&#187;:  \r\n\r\n &#187;den, der erhverver aktier m.v. af en i udlandet hjemmehørende  \r\n\r\n part,&#187;. </P>  \r\n\r\n<P> <B>§ 2 </B></P>  \r\n\r\n<P> Loven træder i kraft dagen efter bekendtgørelsen i Lovtidende og har  \r\n\r\n virkning for overdragelser, der finder sted den 1. januar 1991 eller senere.  \r\n\r\n</P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Lovforslaget indeholder en udvidelse af afgiftsfritagelsesbestemmelsen i  \r\n\r\n aktieafgiftslovens § 4, stk. 1, nr. 5. </P>  \r\n\r\n<P>Efter lovens § 2, stk. 2, er der afgiftspligt i forbindelse med salg eller  \r\n\r\n bytte af danske eller udenlandske aktier m.v., når den ene af parterne eller  \r\n\r\n begge parter er hjemmehørende her i landet. Der skal derfor som udgangspunkt  \r\n\r\n betales afgift, når en udenlandsk part overdrager aktier m.v. til en dansk  \r\n\r\n part. Dette gælder selv om den udenlandske part er vekselerer eller  \r\n\r\n pengeinstitut. Efter § 4, stk. 1, nr. 5, skal der dog ikke betales afgift,  \r\n\r\n når et <I>dansk børsmæglerselskab</I> indgår aftale om køb eller bytte med en  \r\n\r\n udenlandsk vekselerer eller et udenlandsk pengeinstitut. Denne bestemmelse  \r\n\r\n omfatter således kun aftale om overdragelse til et dansk børsmæglerselskab.  \r\n\r\n Hvis en udenlandsk vekselerer eller et udenlandsk pengeinstitut sælger aktier  \r\n\r\n m.v. til en dansk part, der ikke er et børsmæglerselskab, men f.eks. en  \r\n\r\n privat person, skal der altså betales afgift. Salget havde derimod været  \r\n\r\n afgiftsfrit, hvis sælgeren havde været en dansk fondshandler. </P>  \r\n\r\n<P>Der er rejst spørgsmål, om denne afgiftsmæssige forskelsbehandling er i  \r\n\r\n strid med EØF-traktatens regler om fri udveksling af tjenesteydelser. Disse  \r\n\r\n regler indebærer bl.a., at medlemsstaterne ikke må indføre nye begrænsninger  \r\n\r\n i den frihed til udveksling af tjenesteydelser, der faktisk er opnået ved  \r\n\r\n traktatens ikrafttræden. Det kan ikke afvises, at der i visse situationer kan  \r\n\r\n forekomme en forskelsbehandling i forhold til danske fondshandlere. </P>  \r\n\r\n<P>I januar 1988 fremsatte regeringen et lovforslag om ændring af  \r\n\r\n aktieafgiftsloven (L. 166). Hensigten med lovforslaget var at give mulighed  \r\n\r\n for, at udenlandske fondshandlere på samme måde som danske fondshandlere kan  \r\n\r\n sælge afgiftsfrit til danske investorer. Lovforslaget indebar en fjernelse af  \r\n\r\n afgiften ved overdragelser fra en udenlandsk fondshandler til en dansk køber,  \r\n\r\n således at der afgiftsmæssigt ville ske en ligestilling med de tilfælde, hvor  \r\n\r\n det er en dansk fondshandler, der formidler handelen. </P>  \r\n\r\n<P>I en række henvendelser fra bl.a. Den Danske Bankforening og  \r\n\r\n Nationalbanken blev dog anført, at forslaget ville medføre en diskriminering  \r\n\r\n af <I>danske</I> fondshandlere. </P>  \r\n\r\n<P>Diskrimineringen ville opstå, når der skete overdragelse fra en  \r\n\r\n<I>udenlandsk privat</I> part til en dansk køber via en udenlandsk  \r\n\r\n fondshandler. </P>  \r\n\r\n<P>Lovforslag L. 166 indebar, at en overdragelse som den beskrevne ikke  \r\n\r\n længere udløste afgift til Danmark. </P>  \r\n\r\n<P>Derimod skulle der både efter de gældende regler og efter dette lovforslag  \r\n\r\n betales afgift een gang, hvis handelen mellem den udenlandske sælger og den  \r\n\r\n danske køber formidles af en dansk fondshandler. </P>  \r\n\r\n<P>Kritikerne af lovforslaget fremførte således, at forslaget ville indebære,  \r\n\r\n at alle her i landet hjemmehørende afgiftsfrit kunne købe aktier hos  \r\n\r\n udenlandske fondshandlere, men at der ikke var reciprocitet. </P>  \r\n\r\n<P>Lovforslaget bortfaldt ved udskrivelsen af folketingsvalget i 1988. </P>  \r\n\r\n<P>Det nuværende forslag foreslår at afskaffe aktieafgiften på alt salg fra  \r\n\r\n personer og virksomheder, der er hjemmehørende i udlandet. </P>  \r\n\r\n<P>Efter forslaget skal afgiftsfritagelsen udvides, således at det ikke  \r\n\r\n længere er en betingelse, at den danske part er et børsmæglerselskab, når der  \r\n\r\n købes aktier i udlandet. Det er efter forslaget ikke en forudsætning for  \r\n\r\n afgiftsfritagelse, at de handlede værdipapirer er børsnoterede, ligesom den  \r\n\r\n udenlandske part ikke behøver at være en vekselerer eller et pengeinstitut.  \r\n\r\n</P>  \r\n\r\n<P> <I>Administrative og provenumæssige konsekvenser </I></P>  \r\n\r\n<P> Lovforslaget vil kun have begrænsede administrative virkninger. </P>  \r\n\r\n<P>Told- og Skattestyrelsens udgifter til administration og gennemførelse af  \r\n\r\n loven skønnes til 80.000 kr. </P>  \r\n\r\n<P>Overdragelse af aktier m.v. fra en udenlandsk part direkte til en dansk  \r\n\r\n part uden om et dansk børsmæglerselskab bliver med lovforslaget undtaget for  \r\n\r\n aktieafgift. Det er vanskeligt at anslå de provenumæssige virkninger heraf,  \r\n\r\n men det vurderes, at der ikke bliver tale om noget nævneværdigt tab på  \r\n\r\n provenuet af aktieafgiften, der skønnes at indbringe ca. 900 mill. kr. i  \r\n\r\n 1991. </P>  \r\n\r\n<P> <I>Bemærkninger til de enkelte bestemmelser </I></P>  \r\n\r\n<P>Til § 1 </P>  \r\n\r\n<P> For at opnå den tilsigtede afgiftsmæssige ligestilling mellem danske  \r\n\r\n fondshandlere og udenlandske vekselerere og pengeinstitutter, er det efter  \r\n\r\n forslaget ikke nogen betingelse for afgiftsfritagelse, at de handlede  \r\n\r\n værdipapirer er børsnoterede. I forhold til den gældende lov indebærer  \r\n\r\n forslaget en udvidelse af afgiftsfritagelsesbestemmelsen i aktieafgiftslovens  \r\n\r\n § 4, stk. 1, nr. 5. Det er f.eks. ikke en forudsætning for afgiftsfritagelse,  \r\n\r\n at den danske part er et børsmæglerselskab. Efter forslaget kan danske  \r\n\r\n fondshandlere og danske ikke-fondshandlere afgiftsfrit erhverve aktier m.v.  \r\n\r\n fra udenlandske vekselerere og pengeinstitutter samt privatpersoner. </P>  \r\n\r\n<P>De i § 1, nr. 2 og 3, foreslåede ændringer er konsekvenser af udvidelse af  \r\n\r\n afgiftsfriheden til alle køb af aktier m.v. fra i udlandet hjemmehørende  \r\n\r\n parter. </P>  \r\n\r\n<P> <I>Til § 2 </I></P>  \r\n\r\n<P> Det foreslås, at loven træder i kraft med virkning fra den 1. januar  \r\n\r\n 1991. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P>  <B>§ 1 </B></P>  \r\n\r\n<P> I lov nr. 288 af 22. april 1987 om afgift ved overdragelse af aktier m.v.  \r\n\r\n (aktieafgiftsloven), som ændret senest ved § 7 i lov nr. 255 af 25. april  \r\n\r\n 1990, foretages følgende ændringer: </P>  \r\n\r\n<P> <B>1.</B>  <I>§ 4, stk. 1, nr. 5,</I> affattes således: </P>  \r\n\r\n<P>&#187;5) når en her i landet hjemmehørende part indgår aftale med en i  \r\n\r\n udlandet hjemmehørende part om køb af aktier m.v.&#171;. </P>  \r\n\r\n<P> <B>§ 4.</B> Afgift betales ikke . . . </P>  \r\n\r\n<P>5) når et børsmæglerselskab indgår aftale med en udenlandsk vekselerer  \r\n\r\n eller et udenlandsk pengeinstitut om køb eller bytte af børsnoterede aktier  \r\n\r\n m.v. </P>  \r\n\r\n<P> <B>2.</B>  <I>§ 5, stk. 1,</I> sidste pkt. ophæves. </P>  \r\n\r\n<P> <B>§ 5.</B> Hvis den ene part er fondshandler, indbetales afgiften af  \r\n\r\n denne part. Hvis ingen af parterne er fondshandler, indbetales afgiften af  \r\n\r\n overdrageren. Er overdrageren hjemmehørende i udlandet, indbetales afgiften  \r\n\r\n dog af erhververen. </P>  \r\n\r\n<P> <B>3.</B> I <I>§ 7, stk. 1,</I> indsættes efter &#187;1-3,&#187;:  \r\n\r\n &#187;den, der erhverver aktier m.v. af en i udlandet hjemmehørende  \r\n\r\n part,&#187;. </P>  \r\n\r\n<P> <B>§ 7.</B> Statsskattedirektoratet kan pålægge en indbetalingspligtig  \r\n\r\n efter § 5, stk. 1-3, eller den, der hæfter efter § 5, stk. 4, inden en  \r\n\r\n nærmere angiven frist at give de oplysninger, som direktoratet har brug for  \r\n\r\n til at fastslå, om afgiftspligt er indtrådt, eller for at beregne afgiften.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "03/10/1990"
        },
        {
            "displayName": "Accession",
            "displayValue": "199012K00015"
        },
        {
            "displayName": "Entydig dokumentidentifikation",
            "displayValue": "CL002971"
        },
        {
            "displayName": "Dato for førstegangsindlæggelse",
            "displayValue": "03/10/1990"
        },
        {
            "displayName": "Dato for indlæggelse",
            "displayValue": "03/10/1990"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "15"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}