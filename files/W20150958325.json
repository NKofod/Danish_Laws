{
    "id": 168263,
    "title": "Ligebehandlingsnævnets afgørelse om alder - afskedigelse - fratrædelsesgodtgørelse - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9583 af 19/02/2014",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om alder - afskedigelse - fratrædelsesgodtgørelse - ej medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.</span> <span class=\"Bold\">nr. 2013-6810-17055</span></p>\r\n   <p class=\"TekstGenerel\">En opsagt rengøringsleder, der overgik til efterløn og herefter folkepension, fik ikke udbetalt fratrædelsesgodtgørelse efter funktionærlovens § 2a. Nævnet henviste til, at Højesteret ved dom af 17. januar 2014 har fastslået, at en opsagt medarbejder, der umiddelbart efter sin fratræden overgår til efterløn, og som ikke har forfulgt sin erhvervsmæssige karriere, ikke har ret til fratrædelsesgodtgørelses efter funktionærlovens § 2a.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Klager fik derfor ikke medhold.</p>\r\n   <p class=\"TekstGenerel\">\r\n   </p>\r\n</div>\r\n<p>Klagen drejer sig om påstået forskelsbehandling på grund af alder i forbindelse, at en opsagt rengøringsleder, der overgik til efterløn og herefter folkepension, ikke fik udbetalt fratrædelsesgodtgørelse efter funktionærlovens § 2a.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Det var ikke i strid med forskelsbehandlingsloven, at indklagede ikke udbetalte fratrædelsesgodtgørelse til klager.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Klager blev i 1978 ansat i den indklagede kommune.</p>\r\n<p>\r\n</p>\r\n<p>Den 29. oktober 2009 blev klager opsagt fra sin stilling som rengøringsleder til fratræden den 30. april 2010. Baggrunden for opsigelsen var lukning af det omsorgscenter, hvor klager havde arbejdet.</p>\r\n<p>\r\n</p>\r\n<p>Det fremgår af opsigelsen, at klager ikke havde ret til fratrædelsesgodtgørelse i medfør af funktionærloven, da hun fratrådte efter det fyldte 60. år.</p>\r\n<p>\r\n</p>\r\n<p>Klager fratrådte, da hun var 64 år og otte måneder, og hun modtog herefter efterløn i fire måneder, indtil hun kunne gå på folkepension.</p>\r\n<p>\r\n</p>\r\n<p>I brev af 23. april 2010 meddelte indklagede klager, at hvis retstilstanden som følge af den sag, der var anlagt ved EU-domstolen, ville blive ændret, således at klager med tilbagevirkende kraft havde ret til fratrædelsesgodtgørelse, så ville indklagede naturligvis efterleve dette.</p>\r\n<p>\r\n</p>\r\n<p>Klager bad i brev af 10. oktober 2012 indklagede om at efterleve EU-dommen og udbetale fratrædelsesgodtgørelse.</p>\r\n<p>\r\n</p>\r\n<p>Indklagede meddelte herefter i brev af 21. december 2012 klager, at retstilstanden omkring fratrædelsesgodtgørelse endnu ikke var endeligt afklaret, men at kommunen indtil videre havde fastlagt en praksis, hvorefter der blev udbetalt fratrædelsesgodtgørelse til fratrådte medarbejdere over 60 år, hvis de ikke overgik til pension ved fratrædelsen.</p>\r\n<p>\r\n</p>\r\n<p>Betingelserne for udbetaling af fratrædelsesgodtgørelse var, at den fratrådte medarbejder kunne dokumentere ikke at have hævet sin arbejdsgiverbetalte pension inden for en seks måneders perioder efter fratrædelsen, og at medarbejderen havde haft anden beskæftigelse eller været jobsøgende i mindst seks måneder efter opsigelsesvarslets udløb. Hvis medarbejderen var overgået til efterløn, folkepension, førtidspension eller lignende inden for disse seks måneder, ville pågældende derimod ikke være berettiget til fratrædelsesgodtgørelse.</p>\r\n<p>\r\n</p>\r\n<p>Klager fik i forbindelse med sin fratræden bistand fra sin faglige organisation. Klager var utilfreds med rådgivningen, og hun klagede derfor til forbundets klageinstans.</p>\r\n<p>\r\n</p>\r\n<p>Det fremgår af afgørelse af 6. maj 2013 fra forbundets klageinstans, at der ikke var grundlag for at kritisere, at forbundet havde afvist at rejse sag om fratrædelsesgodtgørelse til klager, eller at forbundet ikke havde rådet klager til at forholde sig anderledes med hensyn til ansøgning om efterløn eller pension.</p>\r\n<p>\r\n</p>\r\n<p>Klageinstansen henviste til, at Østre Landsret ved dom af 24. april 2013 havde tilkendt nogle sagsøgere godtgørelse efter funktionærlovens § 2a, mens andre havde fået afslag. Ifølge landsretsdommen havde EU-dommen af 12. oktober 2010 (Ole Andersen-sagen) den konsekvens, at det kun var lønmodtagere, der havde godtgjort, at de efter fratræden havde forfulgt deres erhvervsmæssige karriere, som havde krav på fratrædelsesgodtgørelse efter funktionærlovens § 2a.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager </span>mener, at det er grov aldersdiskriminering, at hun ikke kunne få udbetalt sin fratrædelsesgodtgørelse.</p>\r\n<p>\r\n</p>\r\n<p>Klager henviser til EU-dommen i Ole Andersen-sagen, hvorefter en funktionær, som bliver afskediget, og som har ret til førtidspension, men som fortsat ønsker at blive på arbejdsmarkedet, har krav på fratrædelsesgodtgørelse efter funktionærloven. Klager mener, at indklagede fortolker dommen til egen fordel og på klagers bekostning.</p>\r\n<p>\r\n</p>\r\n<p>Klager havde ikke tænkt sig at stoppe på arbejdsmarkedet, da hun blev afskediget, men hun blev af sit forbund rådet til at gå på efterløn. Klager kan dokumentere, at hun faktisk udtrykte ønske om at fortsætte på arbejdsmarkedet, men at forbundet frarådede dette under henvisning til, at klager var for gammel.</p>\r\n<p>\r\n</p>\r\n<p>Klager indbragte sagen for forbundets klageinstans, men den frikendte sig selv.</p>\r\n<p>\r\n</p>\r\n<p>\r\n   <span class=\"Bold\">Indklagede </span>afviser, at klager er blevet udsat for ulovlig forskelsbehandling på grund af alder.</p>\r\n<p>\r\n</p>\r\n<p>Indklagede henviser til, at da klager blev opsagt fra sin stilling som rengøringsleder, var den almindelige fortolkning af funktionærlovens § 2a, at der ikke kunne udbetales fratrædelsesgodtgørelse, når man fratrådte efter sit 60. år, da man havde mulighed for at få udbetalt arbejdsgiverbetalt pension. Klager fik derfor afslag på fratrædelsesgodtgørelse.</p>\r\n<p>\r\n</p>\r\n<p>Efterfølgende har dansk retspraksis som følge af EU-dommen, der blev afsagt den 12. oktober 2010, slået fast, at fratrædelsesgodtgørelse kan udbetales uanset alder, hvis man i en ikke nærmere defineret periode efter fratrædelsestidspunktet i en vis grad har søgt at bevare tilknytningen til arbejdsmarkedet og ikke er påbegyndt udbetalingen af den arbejdsgiverbetalte alderspension.</p>\r\n<p>\r\n</p>\r\n<p>Indklagede meddelte derfor klager, at man ville efterleve den nye retstilstand, der måtte blive resultatet af EU-dommen, og at klager således ville kunne blive berettiget til fratrædelsesgodtgørelse med tilbagevirkende kraft. Den almindelige fortolkning af EU-dommen var, at for at det kan hævdes, at der ikke er sket forskelsbehandling af en medarbejder over 60 år, så skal pågældende have forfulgt sin erhvervsmæssige karriere. Da dette ikke var tilfældet i klagers sag, blev hun ikke kontaktet af indklagede som følge af EU-dommen.</p>\r\n<p>\r\n</p>\r\n<p>Efter at Østre Landsret den 24. april 2013 havde afsagt dom i 14 prøvesager om fratrædelsesgodtgørelse efter funktionærloven, havde indklagede besluttet, at der altid kunne udbetales fratrædelsesgodtgørelse, hvis det var bekræftet/dokumenteret, at medarbejderen havde haft anden beskæftigelse eller været jobsøgende i mindst seks måneder efter udløbet af opsigelsesvarslet, og der ikke i samme periode var påbegyndt</p>\r\n<p>udbetaling af arbejdsgiverbetalt pension. Der kunne efter en konkret vurdering også udbetales fratrædelsesgodtgørelse, hvis pågældende på tilstrækkelig vis reelt havde søgt anden beskæftigelse og dermed havde forfulgt sin erhvervsmæssige karriere i en kortere periode end seks måneder.</p>\r\n<p>\r\n</p>\r\n<p>Indklagede har mange andre tilfælde i kommunen, hvor medarbejdere over 60 år kan dokumentere, at de fortsætter eller ønsker at fortsætte på arbejdsmarkedet. Disse medarbejdere har fået udbetalt fratrædelsesgodtgørelse.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Ligebehandlingsnævnet behandler klager over forskelsbehandling på grund af alder efter lov om forbud mod forskelsbehandling på arbejdsmarkedet med videre (forskelsbehandlingsloven).</p>\r\n<p>\r\n</p>\r\n<p>Det fremgår af forskelsbehandlingsloven, at en arbejdsgiver ikke i forbindelse med afskedigelse må forskelsbehandle en lønmodtager på grund af alder.</p>\r\n<p>\r\n</p>\r\n<p>Det er ved Højesterets dom af 17. januar 2014 fastslået, at en opsagt medarbejder, der umiddelbart efter sin fratræden overgår til efterløn, og som ikke har godtgjort at have haft erhvervsarbejde eller reelt at have søgt anden beskæftigelse og dermed forfulgt sin erhvervsmæssige karriere, ikke har ret til fratrædelsesgodtgørelse efter funktionærlovens § 2a.</p>\r\n<p>Efter de foreliggende oplysninger om, at klager umiddelbart efter udløbet af opsigelsesvarslet overgik til efterløn og senere til folkepension, og at hun efter fratrædelsestidspunktet ikke har haft beskæftigelse eller været aktivt jobsøgende, finder nævnet ikke, at klager blev udsat for forskelsbehandling på grund af alder i forbindelse med indklagedes beslutning om, at hun ikke var berettiget til fratrædelsesgodtgørelse efter funktionærlovens § 2a.</p>\r\n<p>\r\n</p>\r\n<p>Klager får derfor ikke medhold i klagen.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">&lt;2013-6810-17055&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/06/2015"
        },
        {
            "displayName": "Accession",
            "displayValue": "W20150958325"
        },
        {
            "displayName": "Entydig dokumentidentifikation",
            "displayValue": "CF001120"
        },
        {
            "displayName": "Dato for indlæggelse",
            "displayValue": "26/06/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9583"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "19/02/2014"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2013-6810-17055"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}