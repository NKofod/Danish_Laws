{
    "id": 114971,
    "title": "Bekendtgørelse om vejvisning på motorveje",
    "documentTypeId": "60",
    "isSagsforlobPeriodValid": true,
    "shortName": "BEK nr 380 af 27/05/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Generelle bestemmelser</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Vejvisningstavlers størrelse og udseende</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Vejvisningstavlers placering</p>\r\n      <p class=\"Indholdsfortegnelse\"><a href=\"#Kap4\">Kapitel 4</a>   Færdselstavler på vejvisningstavler</p>\r\n      <p class=\"Indholdsfortegnelse\"><a href=\"#Kap5\">Kapitel 5</a>   I Frakørselstavler</p>\r\n      <p class=\"Indholdsfortegnelse\"><a href=\"#Kap6\">Kapitel 6</a>   J Vognbane- og orienteringstavler</p>\r\n      <p class=\"Indholdsfortegnelse\"><a href=\"#Kap7\">Kapitel 7</a>   K Afstandstavler</p>\r\n      <p class=\"Indholdsfortegnelse\"><a href=\"#Kap8\">Kapitel 8</a>   Servicevejvisning</p>\r\n      <p class=\"Indholdsfortegnelse\"><a href=\"#Kap9\">Kapitel 9</a>   Ikrafttræden</p><div class=\"bjelke\">Den fulde tekst</div><p class=\"Titel2\">Bekendtgørelse om vejvisning på motorveje</p>\r\n      <p class=\"Indledning2\">I medfør af § 95, stk. 4, i færdselsloven, jf. lovbekendtgørelse nr. 1276 af 24. oktober 2007, og § 6, stk. 1, i lov om offentlige veje, jf. lovbekendtgørelse nr. 671 af 19. august 1999, efter bemyndigelse i henhold til § 134 a, i færdselsloven, og § 2, stk. 2, i lov om offentlige veje, fastsættes:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Generelle bestemmelser</p>\r\n      <p class=\"ParagrafGruppeOverskrift\">Definitioner</p>\r\n      <p class=\"Paragraf\"><span class=\"ParagrafNr\">§ 1.</span> For så vidt angår betegnelserne for færdselstavler og vejvisningstavler i denne bekendtgørelse henvises til bekendtgørelse om vejafmærkning.</p>\r\n      <p class=\"Stk2\"><span class=\"StkNr\">Stk. 2.</span> For så vidt angår betegnelserne for materialetype i denne bekendtgørelse henvises til bekendtgørelse om anvendelse af vejafmærkning, bilag 3, Vejtavlers lystekniske egenskaber.</p>\r\n      <p class=\"ParagrafGruppeOverskrift\">Vejvisningstavlers information</p>\r\n      <p class=\"Paragraf\"><span class=\"ParagrafNr\">§ 2.</span> Anvendelse af vejvisningsmål, frakørselsnumre og –navne samt navngivning af motorvejskryds skal godkendes af Vejdirektoratet.</p>\r\n      <p class=\"Stk2\"><span class=\"StkNr\">Stk. 2.</span> Vejvisningstavler må ikke indeholde mere end 4 vejvisningsmål.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Vejvisningstavlers størrelse og udseende</p>\r\n      <p class=\"ParagrafGruppeOverskrift\">Vejvisningstavlers design og skrift</p>\r\n      <p class=\"Paragraf\"><span class=\"ParagrafNr\">§ 3.</span> Der må kun anvendes tavletyper og tavledesign, som er godkendt af Vejdirektoratet.</p>\r\n      <p class=\"Paragraf\"><span class=\"ParagrafNr\">§ 4.</span> Tekst på tavlerne skal udføres med Dansk Vejtavleskrift.</p>\r\n      <p class=\"Stk2\"><span class=\"StkNr\">Stk. 2.</span> På motorveje med hastighed større end 90 km/h skal skrifthøjden minimum være 285 mm. Det gælder dog ikke servicetavler.</p>\r\n      <p class=\"Stk2\"><span class=\"StkNr\">Stk. 3.</span> I øvrigt anvendes følgende skriftstørrelse (versalhøjde):</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> 340 mm,</p>\r\n          <p class=\"Liste1\"><span class=\"Liste1Nr\">2)</span> 405 mm,</p>\r\n          <p class=\"Liste1\"><span class=\"Liste1Nr\">3)</span> 480 mm,</p>\r\n          <p class=\"Liste1\"><span class=\"Liste1Nr\">4)</span> 570 mm.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 5.</span> Frakørselsnumre udføres med røde tal på hvid bund.</p>\r\n      <p class=\"ParagrafGruppeOverskrift\">Vejvisningstavlers overflader</p>\r\n      <p class=\"Paragraf\"><span class=\"ParagrafNr\">§ 6.</span> Der må kun anvendes tavler med retroreflekterende overflader, der er testet som anført i bekendtgørelse om anvendelse af vejafmærkning, bilag 3.</p>\r\n      <p class=\"Paragraf\"><span class=\"ParagrafNr\">§ 7.</span> Vejtavlematerialet skal være kraftigt retroreflekterende på hele tavlefladen (materialetype 4), og eventuelle sorte symboler skal være diffust reflekterende (materialetype 2).</p>\r\n      <p class=\"Stk2\"><span class=\"StkNr\">Stk. 2.</span> Tavlerne kan dog udføres som indefra belyste tavler.</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Vejvisningstavlers placering</p>\r\n      <p class=\"Paragraf\"><span class=\"ParagrafNr\">§ 8.</span> Højden fra kørebanekant til underkant på jordtavler skal være mindst 2,2 m.</p>\r\n      <p class=\"Paragraf\"><span class=\"ParagrafNr\">§ 9.</span> I forbindelse med motorvejskryds og rutefrakørsler skal vejvisningstavler ophænges over kørebanen (portaltavler).</p>\r\n      <p class=\"Stk2\"><span class=\"StkNr\">Stk. 2.</span> Under portaltavler skal der være et område på mindst 4,5 m, som er frit for faste genstande (fritrumsprofilet).</p>\r\n      <p class=\"Kapitel\"><a name=\"Kap4\">Kapitel 4</a></p>\r\n      <p class=\"KapitelOverskrift2\">Færdselstavler på vejvisningstavler</p>\r\n      <p class=\"Paragraf\"><span class=\"ParagrafNr\">§ 10.</span> Følgende tavler må ikke anvendes på vejvisningstavler:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> A – Advarselstavler,</p>\r\n          <p class=\"Liste1\"><span class=\"Liste1Nr\">2)</span> B – Vigepligtstavler,</p>\r\n          <p class=\"Liste1\"><span class=\"Liste1Nr\">3)</span> C – Forbudstavler: <span class=\"Italic\">C 11 Højresving forbudt </span>til<span class=\"Italic\"> C 22,2 Motorcykel forbudt, C 24,1 Traktor og motorredskab forbudt </span>til<span class=\"Italic\"> C 26,2 Fodgængere forbudt og C 51 Overhaling forbudt </span>til<span class=\"Italic\"> C 62 Parkering forbudt,</span></p>\r\n          <p class=\"Liste1\"><span class=\"Liste1Nr\">4)</span> D – Påbudstavler,</p>\r\n          <p class=\"Liste1\"><span class=\"Liste1Nr\">5)</span> E – Oplysningstavler, bortset fra <span class=\"Italic\">E 42 Motorvej, E 22,1 Anbefalet rute for lastbiler og E 22,2 Anbefalet rute for køretøjer med farligt gods</span>.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Såfremt der på en vejstrækning er begrænsninger vedrørende vægt eller dimension, og trafikanten ikke kan undgå disse, hvis vejvisningstavlernes anvisning følges, kan forbudstavlerne <span class=\"Italic\">C 31 Totalvægt</span> til <span class=\"Italic\">C 43 Vognlængde </span>anvendes på vejvisningstavlerne <span class=\"Italic\">I 11 Frakørselsvejviser 0-m tavle</span> til <span class=\"Italic\">I 18 1500 m frakørselstavle for forbindelsesanlæg til anden motorvej</span> samt vognbane- og orienteringstavlerne <span class=\"Italic\">J 11 Anviste vognbaner</span> til <span class=\"Italic\">J 13 Diagramorienteringstavle.</span></p>\r\n      <p class=\"Stk2\"><span class=\"StkNr\">Stk. 3.</span> På vejvisningstavler ved terminaler og grænseovergange kan følgende forbudstavler anvendes:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> <span class=\"Italic\">C 23,1 Lastbil forbudt,</span></p>\r\n          <p class=\"Liste1\"><span class=\"Liste1Nr\">2)</span> <span class=\"Italic\">C 23,2 Bus forbudt,</span></p>\r\n          <p class=\"Liste1\"><span class=\"Liste1Nr\">3)</span> <span class=\"Italic\">C 23,3 Kørsel med farligt gods forbudt,</span></p>\r\n          <p class=\"Liste1\"><span class=\"Liste1Nr\">4)</span> <span class=\"Italic\">C 92 Passage uden stop forbudt</span>, og</p>\r\n        </div>\r\n      </p>\r\n      <p class=\"Tekst2\">\r\n        <div>følgende oplysningstavler:</div>\r\n      </p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">5)</span> <span class=\"Italic\">E 22,1 Anbefalet rute for lastbiler,</span></p>\r\n          <p class=\"Liste1\"><span class=\"Liste1Nr\">6)</span> <span class=\"Italic\">E 22,2 Anbefalet rute for køretøjer med farligt gods.</span></p>\r\n        </div>\r\n      </p>\r\n      <p class=\"Kapitel\"><a name=\"Kap5\">Kapitel 5</a></p>\r\n      <p class=\"KapitelOverskrift2\">I Frakørselstavler</p>\r\n      <p class=\"ParagrafGruppeOverskrift\">Frakørselstavlers placering</p>\r\n      <p class=\"Paragraf\"><span class=\"ParagrafNr\">§ 11.</span> 0-m tavler som jordtavler skal placeres i det vejtværsnit, hvor frakørselsbanen begynder, eller så kort som muligt før dette punkt.</p>\r\n      <p class=\"Stk2\"><span class=\"StkNr\">Stk. 2.</span> 0-m tavler som portaltavler skal hænges op over frakørselsbanen i det tværsnit, hvor frakørselsbanen er etableret i fuld bredde.</p>\r\n      <p class=\"Stk2\"><span class=\"StkNr\">Stk. 3.</span> Hvor frakørslen er 2-sporet, skal portaltavler placeres i det tværsnit, hvor det første spor er etableret i fuld bredde.</p>\r\n      <p class=\"ParagrafGruppeOverskrift\">I 11, I 12 og I 13 Frakørselstavler for frakørsler til det almindelige vejnet</p>\r\n      <p class=\"Paragraf\"><span class=\"ParagrafNr\">§ 12.</span> Der må ikke angives afstande til geografiske mål eller servicemål uden for motorvejen.</p>\r\n      <p class=\"Paragraf\"><span class=\"ParagrafNr\">§ 13.</span> På 500-m tavlen må kun angives mål, som også angives på 0-m tavlen.</p>\r\n      <p class=\"Paragraf\"><span class=\"ParagrafNr\">§ 14.</span> Ved rutefrakørsel må der på 1500-m frakørselstavle, opsat som portaltavle, ikke angives vejvisning til andre mål uden for motorvejen end fjernmål for ruten, som forlader motorvejen.</p>\r\n      <p class=\"Stk2\"><span class=\"StkNr\">Stk. 2.</span> Ved øvrige frakørsler må der ikke angives andre mål end frakørselsnavnet.</p>\r\n      <p class=\"ParagrafGruppeOverskrift\">I 16, I 17 og I 18 Frakørselstavler for  forbindelsesanlæg til anden motorvej</p>\r\n      <p class=\"Paragraf\"><span class=\"ParagrafNr\">§ 15.</span> Frakørselstavler for forbindelsesanlæg til anden motorvej skal altid være suppleret med en tavle <span class=\"Italic\">J 11 Anviste vognbaner</span> ophængt til venstre for frakørselstavlen.</p>\r\n      <p class=\"ParagrafGruppeOverskrift\">I 20 Forvarsling for frakørsel til anden motorvej</p>\r\n      <p class=\"Paragraf\"><span class=\"ParagrafNr\">§ 16.</span> Der må ikke angives andre navne på tavlen end motorvejskrydsets navn.</p>\r\n      <p class=\"Kapitel\"><a name=\"Kap6\">Kapitel 6</a></p>\r\n      <p class=\"KapitelOverskrift2\">J Vognbane- og orienteringstavler</p>\r\n      <p class=\"ParagrafGruppeOverskrift\">J 11 Anviste vognbaner</p>\r\n      <p class=\"Paragraf\"><span class=\"ParagrafNr\">§ 17.</span> J 11-tavler for de to motorvejsgrene må ikke være forskudt i forhold til hinanden i vejens længderetning.</p>\r\n      <p class=\"ParagrafGruppeOverskrift\">J 12 Forvarsling af vognbaneforløb</p>\r\n      <p class=\"Paragraf\"><span class=\"ParagrafNr\">§ 18.</span> J 12-tavler skal udføres således, at den nederste del af pilene, der illustrerer køresporene, begynder lodret.</p>\r\n      <p class=\"ParagrafGruppeOverskrift\">J 13 Diagramorienteringstavle for motorveje</p>\r\n      <p class=\"Paragraf\"><span class=\"ParagrafNr\">§ 19.</span> J 13-tavler skal udføres således, at den nederste del af pilene, der illustrerer køresporene, begynder lodret.</p>\r\n      <p class=\"Kapitel\"><a name=\"Kap7\">Kapitel 7</a></p>\r\n      <p class=\"KapitelOverskrift2\">K Afstandstavler</p>\r\n      <p class=\"ParagrafGruppeOverskrift\">K 12 Afstandstavler</p>\r\n      <p class=\"Paragraf\"><span class=\"ParagrafNr\">§ 20.</span> For angivelse af vejvisningsmål på afstandstavler gælder følgende:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Har motorvejen flere rutenumre og flere fjernmål, skal alle rutenumre og fjernmål angives.</p>\r\n          <p class=\"Liste1\"><span class=\"Liste1Nr\">2)</span> Der kan for en rute angives to efter hinanden følgende fjernmål.</p>\r\n          <p class=\"Liste1\"><span class=\"Liste1Nr\">3)</span> Der kan angives flere fjernmål for en rute, der forlader motorvejen.</p>\r\n          <p class=\"Liste1\"><span class=\"Liste1Nr\">4)</span> Der kan angives nærmeste større nærmål, beliggende i umiddelbar nærhed af motorvejen, såfremt det er trafikalt begrundet.</p>\r\n          <p class=\"Liste1\"><span class=\"Liste1Nr\">5)</span> Intet mål, der er angivet på afstandstavle, må udelades på efterfølgende afstandstavler, før målet er nået.</p>\r\n          <p class=\"Liste1\"><span class=\"Liste1Nr\">6)</span> Næste frakørsel eller motorvejskryds må ikke angives på afstandstavler.</p>\r\n        </div>\r\n      </p>\r\n      <p class=\"Kapitel\"><a name=\"Kap8\">Kapitel 8</a></p>\r\n      <p class=\"KapitelOverskrift2\">Servicevejvisning</p>\r\n      <p class=\"ParagrafGruppeOverskrift\">Servicevejvisningsmål</p>\r\n      <p class=\"Paragraf\"><span class=\"ParagrafNr\">§ 21.</span> Der må kun vejvises til serviceanlæg (fx overnatningsmål, restauranter, tankanlæg, parkerings- og rastepladser), der ligger på motorvejens sideanlæg.</p>\r\n      <p class=\"Stk2\"><span class=\"StkNr\">Stk. 2.</span> Der kan dog vejvises til særligt egnede overnatningsmål, der ligger nær motorvejen, jf. §§ 26 – 30.</p>\r\n      <p class=\"Paragraf\"><span class=\"ParagrafNr\">§ 22.</span> Der kan vejvises til terminaler, transportcentre og døgnåbne skadestuer, jf. §§ 23 – 24.</p>\r\n      <p class=\"ParagrafGruppeOverskrift\">I, J og K Servicevejvisningstavler</p>\r\n      <p class=\"Paragraf\"><span class=\"ParagrafNr\">§ 23.</span> På tavlerne I vejvisning og stedsangivelse, J Vognbane- og orienteringstavler og K Bekræftelses- og afstandstavler må der kun anvendes følgende M Servicetavler, der betegner terminaler og døgnåbne skadestuer:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> <span class=\"Italic\">M 11 Færge,</span></p>\r\n          <p class=\"Liste1\"><span class=\"Liste1Nr\">2)</span> <span class=\"Italic\">M 12 Lufthavn,</span></p>\r\n          <p class=\"Liste1\"><span class=\"Liste1Nr\">3)</span> <span class=\"Italic\">M 13 Jernbanestation,</span></p>\r\n          <p class=\"Liste1\"><span class=\"Liste1Nr\">4)</span> <span class=\"Italic\">M 14 Busterminal,</span></p>\r\n          <p class=\"Liste1\"><span class=\"Liste1Nr\">5)</span> <span class=\"Italic\">M 21 Førstehjælp.</span></p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2</span> . Der må kun vejvises til døgnåbne skadestuer, som kan yde nødhjælp.</p>\r\n      <p class=\"Paragraf\"><span class=\"ParagrafNr\">§ 24.</span> Symbolerne i M Servicetavler skal orienteres i vejvisningsretningen.</p>\r\n      <p class=\"Stk2\"><span class=\"StkNr\">Stk. 2.</span> Ved ligeudvejvisning skal symbolerne <span class=\"Italic\">M 11 Færge, M 13 Jernbanestation </span>og<span class=\"Italic\"> M 14 Busterminal</span> venstrestilles.</p>\r\n      <p class=\"ParagrafGruppeOverskrift\">Vejvisning til rastepladser</p>\r\n      <p class=\"Paragraf\"><span class=\"ParagrafNr\">§ 25.</span> Servicetavle <span class=\"Italic\">M 61,1 Informationstavle</span> skal anvendes til at angive, at der på rastepladsen findes informationstavle for land eller by.</p>\r\n      <p class=\"Stk2\"><span class=\"StkNr\">Stk. 2.</span> Servicetavle <span class=\"Italic\">M 61,2 Indendørs turistinformation</span> må kun anvendes efter samråd med Turistorganisationernes Autorisations Udvalg.</p>\r\n      <p class=\"Stk2\"><span class=\"StkNr\">Stk. 3.</span> Tavlerne må kun opsættes som jordtavler.</p>\r\n      <p class=\"ParagrafGruppeOverskrift\">Vejvisning til overnatningsmål</p>\r\n      <p class=\"Paragraf\"><span class=\"ParagrafNr\">§ 26.</span> Der kan alene vejvises til særligt egnede overnatningsmål, der</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> ligger nærmere end 1,5 km fra motorvejen,</p>\r\n          <p class=\"Liste1\"><span class=\"Liste1Nr\">2)</span> er helårsforretninger,</p>\r\n          <p class=\"Liste1\"><span class=\"Liste1Nr\">3)</span> har adgang for individuelle rejsende eller kan anvise tilsvarende overnatning.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Der må kun vejvises, hvis der tillige er en tilkørsel til motorvejen for trafik i den oprindelige færdselsretning.</p>\r\n      <p class=\"Paragraf\"><span class=\"ParagrafNr\">§ 27.</span> Til særligt egnede overnatningsmål nær motorveje vejvises på selvstændige servicetavler.</p>\r\n      <p class=\"Stk2\"><span class=\"StkNr\">Stk. 2.</span> Der må ikke anvendes tekst i forbindelse med vejvisning til overnatningsmål.</p>\r\n      <p class=\"Paragraf\"><span class=\"ParagrafNr\">§ 28.</span> Tavle <span class=\"Italic\">M 31 Campingplads</span> må kun anvendes i forbindelse med campingpladser, som</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> kan dokumentere, at den som minimum opfylder Skov- og Naturstyrelsens »Campingreglement«,</p>\r\n          <p class=\"Liste1\"><span class=\"Liste1Nr\">2)</span> har mindst 100 campingenheder,</p>\r\n          <p class=\"Liste1\"><span class=\"Liste1Nr\">3)</span> kan modtage gæster indtil kl. 18.00.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 29.</span> Tavle <span class=\"Italic\">M 41 Vandrerhjem</span> må kun anvendes i forbindelse med særligt egnede vandrerhjem, som</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> kan dokumentere, at det som minimum opfylder de af Danhostel opstillede kvalitetskrav,</p>\r\n          <p class=\"Liste1\"><span class=\"Liste1Nr\">2)</span> har mindst 40 senge,</p>\r\n          <p class=\"Liste1\"><span class=\"Liste1Nr\">3)</span> giver de overnattende mulighed for at tilberede eller købe morgenmad,</p>\r\n          <p class=\"Liste1\"><span class=\"Liste1Nr\">4)</span> har mindst 20 parkeringspladser i umiddelbar tilknytning til vandrerhjemmet,</p>\r\n          <p class=\"Liste1\"><span class=\"Liste1Nr\">5)</span> kan modtage gæster indtil kl. 18.00.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 30.</span> Tavle <span class=\"Italic\">M 42 Hotel </span>må kun anvendes i forbindelse med særligt egnet hotel, motel eller kro, der</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> opfylder bestemmelserne i lov om restaurations- og hotelvirksomhed mv.,</p>\r\n          <p class=\"Liste1\"><span class=\"Liste1Nr\">2)</span> er en døgnåben helårsforretning,</p>\r\n          <p class=\"Liste1\"><span class=\"Liste1Nr\">3)</span> har mindst 40 senge,</p>\r\n          <p class=\"Liste1\"><span class=\"Liste1Nr\">4)</span> har mindst 20 parkeringspladser i umiddelbar tilknytning til hotellet, motellet eller kroen.</p>\r\n        </div>\r\n      </p>\r\n      <p class=\"ParagrafGruppeOverskrift\">Vejvisning til transportcentre</p>\r\n      <p class=\"Paragraf\"><span class=\"ParagrafNr\">§ 31.</span> Der kan alene vejvises til transportcentre,</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> der ligger nærmere end 5 km fra motorvejen,</p>\r\n          <p class=\"Liste1\"><span class=\"Liste1Nr\">2)</span> hvor adgangsvejen er egnet til alle godkendte køretøjer,</p>\r\n          <p class=\"Liste1\"><span class=\"Liste1Nr\">3)</span> hvortil der er adgang hele døgnet for alle godstransporterende køretøjstyper, der må køre på motorvej,</p>\r\n          <p class=\"Liste1\"><span class=\"Liste1Nr\">4)</span> hvor der tillige er en tilkørsel til motorvejen for trafik i den oprindelige færdselsretning.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Transportcentret skal endvidere</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> have karakter af et sted eller anlæg, hvor der foretages godshåndtering,</p>\r\n          <p class=\"Liste1\"><span class=\"Liste1Nr\">2)</span> være ejet af en eller flere virksomheder,</p>\r\n          <p class=\"Liste1\"><span class=\"Liste1Nr\">3)</span> kunne håndtere gods til eller fra mere end én virksomhed,</p>\r\n          <p class=\"Liste1\"><span class=\"Liste1Nr\">4)</span> være åbent for andre virksomheder og deres gods.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 32.</span> Der vejvises med servicetavle <span class=\"Italic\">M 15 Transportcenter</span> og teksten »<span class=\"Italic\">Transportcenter</span>«.</p>\r\n      <p class=\"Paragraf\"><span class=\"ParagrafNr\">§ 33.</span> Fra transportcentret skal der vejvises tilbage til motorvejen.</p>\r\n      <p class=\"Kapitel\"><a name=\"Kap9\">Kapitel 9</a></p>\r\n      <p class=\"KapitelOverskrift2\">Ikrafttræden</p>\r\n      <p class=\"Paragraf\"><span class=\"ParagrafNr\">§ 34.</span> Bekendtgørelsen træder i kraft den 1. juni 2008. Samtidig ophæves bekendtgørelse nr. 32 af 16. januar 2003 om vejvisning på motorveje.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Vejdirektoratet, den 27. maj 2008</I></P><P CLASS=SIGN1 ALIGN=\"CENTER\">Henning Christiansen</P><P CLASS=SIGN2 ALIGN=\"RIGHT\">/ Per Antvorskov</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/05/2008"
        },
        {
            "displayName": "Accession",
            "displayValue": "B20080038005"
        },
        {
            "displayName": "Entydig dokumentidentifikation",
            "displayValue": "BL000015"
        },
        {
            "displayName": "Dato for førstegangsindlæggelse",
            "displayValue": "28/05/2008"
        },
        {
            "displayName": "Dato for indlæggelse",
            "displayValue": "28/05/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "380"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "27/05/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Transportmin.,<br />Vejdirektoratet, j.nr. 08/01852"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}