{
    "id": 113322,
    "title": "1987 LSF 188   FORSLAG TIL LOV OM ÆNDRING AF LOV OM AFGIFT AF RENTER AF FORBRUGSLÅN ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 188",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 188 </P>  \r\n\r\n<P></P>  \r\n\r\n<P>Forslag til Lov om ændring af lov om afgift af renter af forbrugslån </P>  \r\n\r\n<P></P>  \r\n\r\n<P>Fremsat af skatteministeren (Fogh Rasmussen) </P>  \r\n\r\n<P></P>  \r\n\r\n<P>den 29. januar 1988 </P>  \r\n\r\n<P></P>  \r\n\r\n<P>Vedtaget ved tredjebehandling den 29. januar 1988 </P>  \r\n\r\n<P></P>  \r\n\r\n<P><a href=\"document.aspx?accn=A19880003730\"> Lov nr 37 af 29/01/1988</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov nr. 698 af 17. oktober 1986 om afgift af renter af forbrugslån </P>  \r\n\r\n<P>indsættes i <B>§ 13</B> som <B>stk. 3: </B></P>  \r\n\r\n<P>&#187;Stk. 3. For afgiftsåret 1987 er den i § 3, stk. 7, nævnte </P>  \r\n\r\n<P>beløbsgrænse 500 kr. For ægtefæller, der i skattemæssig henseende </P>  \r\n\r\n<P>er samlevende ved udgangen af afgiftsåret 1987, vedrører den i 1. </P>  \r\n\r\n<P>pkt. nævnte beløbsgrænse ægtefællernes samlede afgift. Endvidere </P>  \r\n\r\n<P>nedsættes disse ægtefællers samlede afgift for afgiftsåret 1987 </P>  \r\n\r\n<P>med 500 kr.&#171; </P>  \r\n\r\n<P>§ 2 </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P>Oprindeligt fremsat forslag </P>  \r\n\r\n<P>§ 1 </P>  \r\n\r\n<P>I lov om afgift af renter af forbrugslån, jf. lov nr. 698 af 17. </P>  \r\n\r\n<P>oktober 1986, indsættes i § 13 som stk. 3: </P>  \r\n\r\n<P>&#187;Stk. 3. For afgiftsåret 1987 er den i § 3, stk. 7, nævnte </P>  \r\n\r\n<P>beløbsgrænse 500 kr. For ægtefæller, der i skattemæssig henseende </P>  \r\n\r\n<P>er samlevende ved udgangen af afgiftsåret 1987, vedrører den i 1. </P>  \r\n\r\n<P>pkt. nævnte beløbsgrænse ægtefællernes samlede afgift. Endvidere </P>  \r\n\r\n<P>nedsættes disse ægtefællers samlede afgift for afgiftsåret 1987 </P>  \r\n\r\n<P>med 500 kr.&#171; </P>  \r\n\r\n<P>§ 2 </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P>Bemærkninger til lovforslaget </P>  \r\n\r\n<P>1. Lovforslaget forhøjer mindstegrænsen for opkrævning af </P>  \r\n\r\n<P>renteafgift fra 50 kr. til 500 kr. Desuden får ægtefæller et </P>  \r\n\r\n<P>nedslag i den samlede afgift på 500 kr. Lovforslaget har alene </P>  \r\n\r\n<P>virkning for afgiftsåret 1987. </P>  \r\n\r\n<P>Lovforslaget er en følge af en aftale indgået mellem </P>  \r\n\r\n<P>regeringspartierne, Det Radikale Venstre og Socialdemokratiet. </P>  \r\n\r\n<P>2. For afgiftsåret 1987 kan renteafgiften indbetales på en særskilt </P>  \r\n\r\n<P>pensionskonto efter lovens § 10. Formålet med lovforslaget er at </P>  \r\n\r\n<P>undgå, at forholdsvis små afgiftsbeløb skal opkræves eller bliver </P>  \r\n\r\n<P>indbetalt til pensionsordninger. Herved opnås, at der ikke skal </P>  \r\n\r\n<P>oprettes et meget stort antal særskilte pensionskonti med </P>  \r\n\r\n<P>ubetydelige indeståender. </P>  \r\n\r\n<P>Som følge af, at grænsen for opkrævning af renteafgift for 1987 </P>  \r\n\r\n<P>hæves til 500 kr., er det fundet rimeligt, at ægtepars samlede </P>  \r\n\r\n<P>renteafgift ikke påvirkes af ægtefællernes fordeling af </P>  \r\n\r\n<P>renteindtægter og renteudgifter på selvangivelsen for 1987. Dette </P>  \r\n\r\n<P>sikres ved forslaget om, at ægtefæller får et nedslag i den </P>  \r\n\r\n<P>samlede afgift på 500 kr. </P>  \r\n\r\n<P>Lovforslaget bevirker, at enlige med en beregnet afgift på under 500 </P>  \r\n\r\n<P>kr. og ægtepar med en samlet beregnet afgift på under 1.000 kr. </P>  \r\n\r\n<P>ikke skal betale afgift for 1987. </P>  \r\n\r\n<P>3. De foreslåede ændringer vil blive fulgt op af en bekendtgørelse, </P>  \r\n\r\n<P>der udstedes i henhold til renteafgiftslovens § 12. Heri vil de </P>  \r\n\r\n<P>nærmere regler for opkrævning af afgift for ægtepar blive fastsat. </P>  \r\n\r\n<P>Efter loven opgøres et afgiftsgrundlag for hver ægtefælle. For </P>  \r\n\r\n<P>ægtefæller, der i skattemæssig henseende er samlevende ved </P>  \r\n\r\n<P>udgangen af afgiftsåret, overføres et negativt afgiftsgrundlag hos </P>  \r\n\r\n<P>den ene ægtefælle til modregning i et positivt afgiftsgrundlag hos </P>  \r\n\r\n<P>den anden ægtefælle. Har begge ægtefæller et positivt </P>  \r\n\r\n<P>afgiftsgrundlag, skal renteafgiften fordeles forholdsmæssigt </P>  \r\n\r\n<P>mellem ægtefællerne. Dette følger af renteafgiftslovens § 7. </P>  \r\n\r\n<P>Efter lovforslaget nedsættes ægtefællernes samlede afgift med 500 </P>  \r\n\r\n<P>kr. For ægtefæller vil den resterende samlede afgift efter </P>  \r\n\r\n<P>nedslaget på 500 kr. blive fordelt forholdsmæssigt efter </P>  \r\n\r\n<P>ægtefællernes afgiftsgrundlag. Afgiften opkræves hos hver </P>  \r\n\r\n<P>ægtefælle for sig. Er afgiften hos en eller begge ægtefæller på </P>  \r\n\r\n<P>under 500 kr., tænkes ægtefællernes samlede afgift opkrævet hos </P>  \r\n\r\n<P>den ægtefælle, hvor der er beregnet den største afgift. Er </P>  \r\n\r\n<P>ægtefællernes samlede afgiftsbeløb på under 500 kr. efter </P>  \r\n\r\n<P>nedslaget i § 13, stk. 3, 3. pkt., opkræves afgiften dog ikke, jf. </P>  \r\n\r\n<P>§ 13, stk. 3, 1. pkt. </P>  \r\n\r\n<P>De foreslåede regler for ægtefæller kan belyses ved nedenstående </P>  \r\n\r\n<P>eksempel. </P>  \r\n\r\n<P>Eksempel: </P>  \r\n\r\n<PRE>  \r\n\r\n                               A            B            A+B  \r\n\r\n Afgift                      1.000 kr.    500 kr.  \r\n\r\n Samlet afgift                                         1.500 kr.  \r\n\r\n Nedslag                                                 500 kr.  \r\n\r\n Resterende samlet  \r\n\r\n afgift                                                1.000 kr.  \r\n\r\n Fordeles med:                 667 kr.    333 kr.  \r\n\r\n</PRE>  \r\n\r\n<P>Da afgiften hos B er under 500 kr., tænkes hele afgiften, ialt 1.000 </P>  \r\n\r\n<P>kr., opkrævet hos A. Da afgiften vedrører afgiftsåret 1987, kan A </P>  \r\n\r\n<P>vælge at indbetale afgiften til en pensionsordning efter lovens § </P>  \r\n\r\n<P>10. </P>  \r\n\r\n<P>4. <B>Administration. </B></P>  \r\n\r\n<P>Lovforslaget medfører, at en række mindre afgiftsbeløb ikke skal </P>  \r\n\r\n<P>opkræves. Herved opnås tillige, at der ikke skal oprettes et meget </P>  \r\n\r\n<P>stort antal særskilte pensionskonti med ubetydelige indeståender. </P>  \r\n\r\n<P>5. Provenu. </P>  \r\n\r\n<P>Den foreslåede forhøjelse af opkrævningsgrænsen fra 50 kr. til 500 </P>  \r\n\r\n<P>kr. samt nedslag for ægtefæller på 500 kr. skønnes - med stor </P>  \r\n\r\n<P>usikkerhed - at give et afgiftstab i størrelsesordenen 275 - 300 </P>  \r\n\r\n<P>mill. kr. for afgiftsåret 1987 i forhold til den hidtidige </P>  \r\n\r\n<P>opkrævningsgrænse på 50 kr. </P>  \r\n\r\n<P>Det anslås, at 600.000 - 650.000 husstande vil få en afgiftslempelse </P>  \r\n\r\n<P>efter forslaget, og heraf skønnes omkring 350.000 husstande helt </P>  \r\n\r\n<P>at slippe for at betale forbrugsrenteafgift for 1987. </P>  \r\n\r\n<P>Langt størstedelen af de nævnte afgiftstab vil ikke være provenutab, </P>  \r\n\r\n<P>men udmønte sig i reducerede pensionsindbetalinger. </P>  \r\n\r\n<P>Det kan med betydelig usikkerhed skønnes, at det statslige provenu </P>  \r\n\r\n<P>af afgiften vedrørende 1987 vil falde fra omkring 50 mill. kr. til </P>  \r\n\r\n<P>omkring 10 mill. kr. som følge af de foreslåede ændringer. </P>  \r\n\r\n<P>6. Lov om afgift af renter af forbrugslån er gennemført ved lov nr. </P>  \r\n\r\n<P>698 af 17. oktober 1986, jf. Folketingstidende for folketingsåret </P>  \r\n\r\n<P>1986-87, sp. 72, 418, 677, 742, 1042; tillæg A, sp. 39; tillæg B, </P>  \r\n\r\n<P>sp. 7, 173. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00188"
        },
        {
            "displayName": "Entydig dokumentidentifikation",
            "displayValue": "CL004830"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "188"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}