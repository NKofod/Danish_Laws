{
    "id": 112156,
    "title": "1996 LSF 127   FORSLAG TIL LOV OM ÆNDRING AF LOV OM NATURBESKYTTELSE (REGULERING AF   FERSKE ENGE OG GØDSKNING AF AREALER, DER ER OMFATTET AF § 3, OG REJSNING AF   FREDNINGSSAGER) ",
    "documentTypeId": "400",
    "isSagsforlobPeriodValid": false,
    "shortName": "1996/1 LSF 127",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 127 </P>  \r\n\r\n<P></P>  \r\n\r\n<P>Forslag til Lov om ændring af lov om naturbeskyttelse (Regulering af  \r\n\r\n ferske enge og gødskning af arealer, der er omfattet af § 3, og rejsning af  \r\n\r\n fredningssager) </P>  \r\n\r\n<P></P>  \r\n\r\n<P>Fremsat af Aage Brusgaard (FP) Niels Højland (FP) Poul Nødgaard (DF)  \r\n\r\n Kristian Thulesen Dahl (DF) </P>  \r\n\r\n<P></P>  \r\n\r\n<P>den 17. december 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 9 af 3. januar 1992 om naturbeskyttelse, som ændret senest ved §  \r\n\r\n 2 i lov nr. 439 af 1. juni 1994, foretages følgende ændringer: </P>  \r\n\r\n<P> <B>1)</B>  <I>§ 3, stk. 4,</I> affattes således: </P>  \r\n\r\n<P> <I>&#187;Stk. 4.</I> Miljø- og energiministeren kan lave frivillige  \r\n\r\n aftaler om gødskning på arealer, som er beskyttet efter stk. 2 og 3, herunder  \r\n\r\n aftaler om mængden af gødskning, der må tilføres disse arealer.&#171; </P>  \r\n\r\n<P> <B>2)</B> I <I>§ 3</I> indsættes efter stk. 4 som nyt stykke: </P>  \r\n\r\n<P> <I>&#187;Stk. 5.</I> Ejere og brugere af ferske enge og overdrev kan uden  \r\n\r\n ansøgning fortsat omlægge arealerne efter, hvad ejerne og brugerne finder  \r\n\r\n mest miljømæssigt og landbrugsmæssigt rigtigt.&#171; </P>  \r\n\r\n<P> <B>3)</B>  <I>§ 33, stk. 3,</I> affattes således: </P>  \r\n\r\n<P> <I>&#187;Stk. 3.</I> En fredningssag kan rejses af miljø- og  \r\n\r\n energiministeren, amtsrådet eller kommunalbestyrelsen.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Det har vist sig, at naturbeskyttelseslovens registrering af § 3-områder  \r\n\r\n særligt for kulturenge og overdrev har virket imod hensigten og har givet  \r\n\r\n store problemer med registreringen og administrationen. Problemet har været  \r\n\r\n særlig stort for lodsejere i marskområdet. </P>  \r\n\r\n<P>Af miljø- og energiministerens svar på Folketingets Miljø- og  \r\n\r\n Planlægningsudvalgs spørgsmål 594, folketingsåret 1995-96, alm. del - bilag  \r\n\r\n 1192, fremgår det, at beskyttelsen af ferske enge indebærer, at  \r\n\r\n &#187;dyrkning af korn og andre sædskifteafgrøder på enge i større omfang end  \r\n\r\n hidtil vil kræve dispensation. Det samme gælder, såfremt der er ønsker om at  \r\n\r\n omlægge eller på anden måde foretage jordbearbejdning i ferske enge, som ikke  \r\n\r\n hidtil har været regelmæssigt omlagt, hvorved normalt forstås inden for de  \r\n\r\n sidste 7-10 år&#171;. </P>  \r\n\r\n<P>Det betyder, at der særligt ved Vestkysten er mange lodsejere, der har  \r\n\r\n omlagt (pløjet) deres græsarealer for ikke at falde ind under 7-10  \r\n\r\n års-reglen, hvorved de i stedet for endnu en årrække at dyrke græs ved  \r\n\r\n omdrift er gået over til kornafgrøder. Det vil sige, at loven virker stik  \r\n\r\n imod dens intentioner. </P>  \r\n\r\n<P>Det fremgår endvidere af miljø- og energiministerens besvarelse af et  \r\n\r\n spørgsmål om mulighederne for, at et område, der ikke tidligere har været  \r\n\r\n udpeget som § 3-område, ændrer status til dette, at &#187;. . . Arealer kan  \r\n\r\n både &#187;vokse sig ind i&#171; og &#187;vokse sig ud af&#171; beskyttelsen  \r\n\r\n efter lovens § 3.', jf. Folketingets Miljø- og Planlægningsudvalg,  \r\n\r\n folketingsåret 1995-96, alm. del - bilag 1192. Det faktum, at der på forhånd  \r\n\r\n ikke sker nogen samlet udpegning, og at et område pludselig kan få status af  \r\n\r\n § 3-område alt afhængig af, hvilket plante- og dyreliv der indfinder sig,  \r\n\r\n udgør en trussel mod den enkelte ejers retssikkerhed. </P>  \r\n\r\n<P>Det er klart, at begrænsningerne af landmændenes dispositionsfrihed fra  \r\n\r\n den ene dag til den anden vil medføre økonomiske tab i form af dels lavere  \r\n\r\n ejendomsværdi, dels manglende mulighed for konjunkturbestemte  \r\n\r\n driftsomlægninger og dels manglende muligheder for generationsbetingede  \r\n\r\n driftomlægninger. Formålet med lovforslaget er derfor at sikre, at den  \r\n\r\n hidtidige praksis kan forsætte uforandret. Endvidere foreslås det, at  \r\n\r\n Danmarks Naturfredningsforening fratages retten til at rejse en fredningssag.  \r\n\r\n Det er ikke rimeligt, at private interesseorganisationer er berettiget til at  \r\n\r\n rejse fredningssager. Det bør kun være folkevalgte organer, der har denne  \r\n\r\n ret. </P>  \r\n\r\n<P> <I>Bemærkninger til forslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Der stilles i forvejen krav til landmanden om gødskningsplaner og  \r\n\r\n gødskningsregnskaber, og landmanden aftaler gødskningsmængden med sin  \r\n\r\n konsulent. Denne ordning sikrer, at områderne ikke får mere gødskning, end  \r\n\r\n planterne optager. Hvis der skal laves yderligere restriktioner, er der tale  \r\n\r\n om ekspropriation. Det skal derfor være frivilligt for den enkelte jordejer,  \r\n\r\n om der skal indgås aftaler om mængden af gødskning. </P>  \r\n\r\n<P>Til nr. 2 </P>  \r\n\r\n<P>Bestemmelsen har til formål at sikre, at den enkelte landmand kan følge  \r\n\r\n den hidtidige praksis for omlægning uden at skulle søge dispensation. </P>  \r\n\r\n<P>Til nr. 3 </P>  \r\n\r\n<P>Med forslaget fratages Danmarks Naturfredningsforening retten til at rejse  \r\n\r\n en fredningssag. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Aage Brusgaard</B> (FP): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til lov om ændring af lov om naturbeskyttelse. (Regulering af  \r\n\r\n ferske enge og gødskning af arealer, der er omfattet af § 3, og rejsning af  \r\n\r\n fredningssager).</I>  </P>  \r\n\r\n<P>(Lovforslag nr. L 127). </P>  \r\n\r\n<P>Jeg henviser i øvrigt til de bemærkninger, der ledsager lovforslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/12/1996"
        },
        {
            "displayName": "Accession",
            "displayValue": "199612K00127"
        },
        {
            "displayName": "Entydig dokumentidentifikation",
            "displayValue": "CL007386"
        },
        {
            "displayName": "Dato for førstegangsindlæggelse",
            "displayValue": "17/12/1996"
        },
        {
            "displayName": "Dato for indlæggelse",
            "displayValue": "17/12/1996"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "127"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}