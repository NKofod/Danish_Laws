{
    "id": 157510,
    "title": "Ankestyrelsens principafgørelse P-1-85 om invaliditetsydelse - nyrelidelse - dialysebehandling",
    "documentTypeId": "240",
    "isSagsforlobPeriodValid": true,
    "shortName": "KEN nr 9086 af 24/01/1985",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-1-85 om invaliditetsydelse - nyrelidelse - dialysebehandling</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En fuldtidsbeskæftiget professor, der havde en nyrelidelse, der nødvendiggjorde hæmodialysebehandling 3 gange om ugen, fandtes berettiget til invaliditetsydelse.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om invalide- og førtidspension mv. - Lovbekendtgørelse nr. 418 af 13. juli 1982 - § 15, stk. 1</p>\r\n<p>Lov om social pension - lovbekendtgørelse nr. 901 af 15. december 1986 - § 18</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En professor, som havde haft en nyrelidelse siden 1977, søgte invaliditetsydelse i august 1982. Ansøgeren havde været i peritonealdialyse fra juli 1982. På grund af recidiverende bughindebetændelse overgik han fra april 1984 til hæmodialyse 3 x ugentlig. Det var oplyst, at ansøgeren kunne bestride sin stilling i fuldt omfang.</p>\r\n<p>Revaliderings- og pensionsnævnet gav afslag på invaliditetsydelse, idet nævnet fandt ansøgeren velplaceret i nuværende erhverv. Nævnet fandt ikke, at ansøgeren ydede en ekstrordinær indsats for at opretholde dette erhverv.</p>\r\n<p>Sagen blev på ansøgerens vegne anket af den hospitalsafdeling, hvor ansøgeren havde været indlagt, og hvor han senere kom i hæmodialyse.</p>\r\n<p>Efter invalidepensionslovens § 15, stk. 1, som var gældende indtil 1. januar 1984, er invalider, der har en sådan erhvervsindtægt, at de efter den i § 3, stk. 5, foreskrevne bedømmelse ikke har ret til invalidepension, men hvis invaliditet lægeligt bedømt er så alvorlig, at de ville have ret til pension efter § 3, stk. 2 eller stk. 3, hvis de ikke havde erhvervsmæssigt arbejde, berettiget til en invaliditetsydelse.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ved afgørelsen af spørgsmålet om, hvorvidt ansøgeren kunne anses for berettiget til invaliditetsydelse, tog ankestyrelsen udgangspunkt i, at svigtende nyrefunktion, der behandles med dialyse, i almindelighed på grund af blodmangel og deraf følgende træthed er så invaliderende, at sygdommen kan berettige til i hvert fald mellemste invalidepension, hvis pågældende ikke er i arbejde.</p>\r\n<p>Efter oplysningerne om ansøgerens helbredsmæssige situation fandt ankestyrelsen, at ansøgeren uanset arten af hans beskæftigelse måtte anses for at være så alvorligt invalideret, at betingelserne for invaliditetsydelse efter invalidepensionslovens § 15, stk. 1, var til stede. Der tilkom herefter ansøgeren invaliditetsydelse fra den 1. september 1982.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19850908625"
        },
        {
            "displayName": "Entydig dokumentidentifikation",
            "displayValue": "BS010296"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9086"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "24/01/1985"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 354-83"
        },
        {
            "displayName": "Stikord",
            "displayValue": "P-1-85"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}