{
    "id": 110963,
    "title": "1991 LSF 163   FORSLAG TIL LOV OM ÆNDRING AF LOV OM TJENESTEMÆND I STATEN, FOLKESKOLEN OG   FOLKEKIRKEN ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 163",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 163 </P>  \r\n\r\n<P></P>  \r\n\r\n<P>Forslag til Lov om ændring af lov om tjenestemænd i staten, folkeskolen og  \r\n\r\n folkekirken </P>  \r\n\r\n<P></P>  \r\n\r\n<P>Fremsat af Ebba Strange (SF) Tommy Dinesen (SF) Gade (SF) Birgitte Husmark  \r\n\r\n (SF) Jes Lunde (SF) Gert Petersen (SF) Jens Thoft (SF) </P>  \r\n\r\n<P></P>  \r\n\r\n<P>den 18. december 1991 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>I lov om tjenestemænd i staten, folkeskolen og folkekirken, jf. </P>  \r\n\r\n<P>lovbekendtgørelse nr. 572 af 5. august 1991, foretages følgende </P>  \r\n\r\n<P>ændring: </P>  \r\n\r\n<P>I <I>§ 10</I> indsættes efter stk. 1 som nye stykker: </P>  \r\n\r\n<P> <I>&#187;Stk. 2.</I> En tjenestemand er forpligtet til at efterkomme de  \r\n\r\n tjenesteforskrifter, der gælder for udførelsen af de med tjenestestillingen  \r\n\r\n forbundne opgaver. </P>  \r\n\r\n<P> <I>Stk. 3.</I> Er en tjenesteforskrift åbenbart retsstridig (ulovlig), er  \r\n\r\n tjenestemanden forpligtet til at undlade udførelsen af embedshandlinger, der  \r\n\r\n kan henføres til en sådan forskrift. Tjenestemanden underretter en af de i §  \r\n\r\n 49 omhandlede forhandlingsberettigede centralorganisationer, der afgiver en  \r\n\r\n udtalelse til vedkommende minister.&#171; </P>  \r\n\r\n<P> <I> </I></P>  \r\n\r\n<P>Bemærkninger til lovforslaget </P>  \r\n\r\n<P>  <I>Almindelige bemærkninger </I></P>  \r\n\r\n<P> Spørgsmålet om tjenestemænds loyalitetspligt har i tjenestemandsretten  \r\n\r\n med mellemrum været genstand for behandling. Tjenestemanden må selvsagt  \r\n\r\n acceptere de regler og forskrifter af såvel generel som konkret art, der  \r\n\r\n gælder for hans stilling og for arbejdets udførelse inden for gældende  \r\n\r\n retlige rammer. Herom er der hverken tvivl eller uenighed. </P>  \r\n\r\n<P>Problemet opstår i det øjeblik, en tjenesteforskrift efter tjenestemandens  \r\n\r\n opfattelse er ulovlig i den forstand, at den strider mod klare  \r\n\r\n lovbestemmelser, der eksempelvis indrømmer nogen en rettighed. Handler  \r\n\r\n tjenestemanden i overensstemmelse med den ulovlige forskrift, vil den  \r\n\r\n pågældende efter omstændighederne kunne ifalde strafansvar, jf. straffelovens  \r\n\r\n § 155. Straffeloven statuerer på den anden side strafansvar efter § 156,  \r\n\r\n såfremt tjenestemanden nægter eller undlader at efterkomme en lovlig  \r\n\r\n tjenstlig befaling. Dette spørgsmål diskuteres i Poul Andersen, Dansk  \r\n\r\n Forvaltningsret, Kbh. 1956 s. 166-172. Forfatterens konklusion er, at i  \r\n\r\n situationer, hvor den tjenstlige forskrift strider mod retsregler, der angår  \r\n\r\n borgernes interesser, og hvor forskriften (tjenestebefalingen) er klart  \r\n\r\n ulovlig, har den underordnede såvel ret som pligt til at undlade at  \r\n\r\n efterkomme en sådan befaling. Dette synspunkt ses ikke anfægtet siden og må  \r\n\r\n anses for gældende tjenestemandsret, uden at det dog er udtrykt i  \r\n\r\n tjenestemandsloven. Synspunktet indebærer iøvrigt, at tjenestemanden over for  \r\n\r\n en sådan befaling må have en pligt til at efterprøve dens lovlighed. </P>  \r\n\r\n<P>Hensigten med lovforslaget er at indarbejde dette synspunkt i lov om  \r\n\r\n tjenestemænd i staten, folkeskolen og folkekirken. Behovet herfor er  \r\n\r\n aktualiseret, efter at det under afhøringerne i undersøgelsesretten  \r\n\r\n vedrørende tamilsagen er kommet frem, at flere tjenestemænd anså den  \r\n\r\n daværende justitsministers beslutning om den såkaldte nedprioritering af de  \r\n\r\n tamilske familiesammenføringer for åbenbart ulovlig, uden at de af den grund  \r\n\r\n handlede i overensstemmelse med det ovenfor anførte synspunkt. </P>  \r\n\r\n<P>Forslaget tager videre sigte på at løse det problem, der opstår, når en  \r\n\r\n tjenestemands reaktion på en åbenbart ulovlig tjenestebefaling ikke medfører  \r\n\r\n en ændret adfærd hos den pågældendes overordnede i den forstand, at  \r\n\r\n befalingen annulleres. Forslaget inddrager i denne situation tjenestemandens  \r\n\r\n forhandlingsberettigede organisation og udløser en dialog mellem  \r\n\r\n organisationen og vedkommende ansvarlige minister. </P>  \r\n\r\n<P>Forslagsstillerne har overvejet dette spørgsmål med henblik på at finde  \r\n\r\n andre løsninger, idet den forhandlingsberettigede organisation er et organ  \r\n\r\n uden for det administrative hierarki og må betragtes som privat. Dermed vil  \r\n\r\n der opstå en situation, hvor tjenestemandens tavshedspligt som udgangspunkt  \r\n\r\n vil være problematisk. Det kunne overvejes at fastlægge en regel, der hjemler  \r\n\r\n tjenestemanden adgang til at rette henvendelse til Folketingets Ombudsmand.  \r\n\r\n En sådan regel ville også være brugbar, når det drejer sig om ulovlige  \r\n\r\n tjenestebefalinger i den kommunale forvaltning. Hvis en sådan bestemmelse  \r\n\r\n skulle gælde, ville konsekvensen være, at Ombudsmanden i henhold til  \r\n\r\n ombudsmandslovens § 6, stk. 5, måtte tage spørgsmålet op over for vedkommende  \r\n\r\n minister/borgmester. Tjenestemanden befinder sig imidlertid også i tilfælde  \r\n\r\n af åbenbart ulovlige tjenestebefalinger i en interessekonflikt mellem  \r\n\r\n loyaliteten over for overordnede, der har udstedt tjenestebefalingen, og  \r\n\r\n loyaliteten over for den lovgivning, der regulerer hans embedsområde. At  \r\n\r\n inddrage den pågældendes forhandlingsberettigede organisation findes bedst  \r\n\r\n stemmende med, at de faglige organisationer i forvejen er indrettede på at  \r\n\r\n repræsentere tjenestemænd i interessekonflikter med deres arbejdsgivere.  \r\n\r\n Forslagsstillerne er imidlertid indstillet på, at Tingets drøftelser kan pege  \r\n\r\n på andre løsningsmuligheder, herunder også på en inddragelse af Ombudsmanden.  \r\n\r\n</P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P> Ad § 10, stk. 2 </P>  \r\n\r\n<P>Tjenestemandslovens § 10 indeholder en generelt formuleret regel om, at  \r\n\r\n tjenestemanden dels skal overholde de regler, der gælder for hans stilling,  \r\n\r\n dels skal udvise en en sådan adfærd, at han er værdig til den agtelse og  \r\n\r\n tillid, som stillingen kræver. Denne meget bredt formulerede bestemmelse kan  \r\n\r\n næppe anvendes til at regulere et så specifikt og undtagelsespræget område  \r\n\r\n som åbenbart ulovlige tjenestebefalinger. Selv om den gældende bestemmelse  \r\n\r\n indeholder et krav om overholdelse af de regler, der gælder for  \r\n\r\n tjenestestillingen, forekommer det lovteknisk mest hensigtsmæssigt at gentage  \r\n\r\n denne bestemmelse specielt for tjenesteforskrifter, det vil sige skriftlige  \r\n\r\n eller mundtlige ordrer af konkret eller generel karakter, der knytter sig til  \r\n\r\n udførelsen af bestemte embedshandlinger. </P>  \r\n\r\n<P>Ad § 10, stk. 3 </P>  \r\n\r\n<P>Bestemmelsen fastslår for det første, at tjenestemanden har pligt til at  \r\n\r\n undlade at efterkomme en åbenbart retsstridig tjenesteforskrift, uanset  \r\n\r\n hvorfor retsstridigheden foreligger. Retsstridigheden kan bestå i klar  \r\n\r\n modstrid med lovgivning eller retsgrundsætninger, der gælder for den  \r\n\r\n offentlige forvaltnings virksomhed, herunder også for den aktivitet, der  \r\n\r\n udføres af folkekirken i anliggender, der ikke vedrører tros- og  \r\n\r\n forkyndelsesspørgsmål. Det retsstridige kan tillige bestå i en forkert  \r\n\r\n bedømmelse af sagens faktum, således at den materielle afgørelse bliver  \r\n\r\n åbenbart retsstridig. </P>  \r\n\r\n<P>Er tjenestebefalingen ikke åbenbart retsstridig, gælder modsætningsvis, at  \r\n\r\n tjenestemanden ikke er berettiget til at nægte at udføre ordren eller i  \r\n\r\n øvrigt handle i overensstemmelse med forskriften. Derudover tager den  \r\n\r\n foreslåede bestemmelse ikke stilling til, hvorledes et sådant spørgsmål skal  \r\n\r\n løses. </P>  \r\n\r\n<P>Som anført under de almindelige bemærkninger forudsætter pligten til at  \r\n\r\n undlade at efterkomme åbenbart ulovlige tjenesteforskrifter, at  \r\n\r\n tjenestemanden foretager en nøjere prøvelse af spørgsmålet. Tjenestemandens  \r\n\r\n konklusion må fremtræde som sikker i den forstand, at det for den pågældende  \r\n\r\n er hævet over enhver tvivl, at retsstridigheden er åbenbar. I den forbindelse  \r\n\r\n vil det selvsagt være af betydning, om andre har en tilsvarende opfattelse,  \r\n\r\n ligesom tilkendegivelser og afgørelser i klagesager og domme må indgå med  \r\n\r\n vægt. </P>  \r\n\r\n<P>For det andet fastlægger bestemmelsen, at tjenestemanden underretter sin  \r\n\r\n forhandlingsberettigede organisation om forholdet. En sådan underretning  \r\n\r\n forudsætter, at tjenestemanden forinden har udfoldet alle mulige bestræbelser  \r\n\r\n på at få den overordnede til at frafalde den retsstridige tjenesteforskrift.  \r\n\r\n Den forhandlingsberettigede organisation retter efter tjenestemandens  \r\n\r\n underretning henvendelse til vedkommende minister. Fastholder ministeren  \r\n\r\n synspunktet, må organisationen overveje andre skridt, eksempelvis henvendelse  \r\n\r\n om forholdet til Folketingets Ombudsmand. Såfremt den forhandlingsberettigede  \r\n\r\n organisation ikke kan tiltræde tjenestemandens vurdering, meddeler den dette  \r\n\r\n til ham. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "18/12/1991"
        },
        {
            "displayName": "Accession",
            "displayValue": "199112K00163"
        },
        {
            "displayName": "Entydig dokumentidentifikation",
            "displayValue": "CL002501"
        },
        {
            "displayName": "Dato for førstegangsindlæggelse",
            "displayValue": "18/12/1991"
        },
        {
            "displayName": "Dato for indlæggelse",
            "displayValue": "18/12/1991"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "163"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}