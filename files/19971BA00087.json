{
    "id": 106374,
    "title": "1997 BSF 87   FORSLAG TIL FOLKETINGSBESLUTNING OM TILDELING OG FRATAGELSE AF DANSK   INDFØDSRET ",
    "documentTypeId": "480",
    "isSagsforlobPeriodValid": false,
    "shortName": "1997/1 BSF 87",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 87 </P>  \r\n\r\n<P></P>  \r\n\r\n<P>Forslag til folketingsbeslutning om tildeling og fratagelse af dansk  \r\n\r\n indfødsret </P>  \r\n\r\n<P></P>  \r\n\r\n<P>Fremsat af Pia Kjærsgaard (DF) Kristian Thulesen Dahl (DF) Ole Donner (DF)  \r\n\r\n Poul Nødgaard (DF) </P>  \r\n\r\n<P></P>  \r\n\r\n<P>den 10. december 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at ændre lovgivningen, således at der  \r\n\r\n etableres nye regler med hensyn til tildeling og fratagelse af indfødsret  \r\n\r\n efter følgende retningslinjer: </P>  \r\n\r\n<P>- En udlænding kan opnå dansk indfødsret efter ansøgning og efter mindst  \r\n\r\n 10 års ophold i landet. </P>  \r\n\r\n<P>- Indfødsretten skal være betinget af, at ansøgeren ikke har begået  \r\n\r\n kriminalitet, der har medført, at vedkommende har været idømt fængselsstraf.  \r\n\r\n</P>  \r\n\r\n<P>- Meddelelse af indfødsret skal være betinget af, at ansøgeren skal have  \r\n\r\n virket til gavn for Danmark og har formået at forsørge sig selv. </P>  \r\n\r\n<P>- Ansøgerne kan kun meddeles dansk indfødsret, såfremt de består en  \r\n\r\n skriftlig og en mundtlig prøve, der skal dokumentere, at de behersker det  \r\n\r\n danske sprog, og at de har en god viden om dansk kultur, samfundsforhold og  \r\n\r\n danmarkshistorie. </P>  \r\n\r\n<P>- Efter tildelingen af dansk indfødsret skal der være mulighed for  \r\n\r\n fratagelse af indfødsretten i tilfælde af, at det konstateres, at der er  \r\n\r\n afgivet urigtige oplysninger i forbindelse med ansøgningen. </P>  \r\n\r\n<P>- Der skal endvidere være mulighed for fratagelse af dansk indfødsret i en  \r\n\r\n periode på 10 år efter tildelingen, hvis der begås kriminalitet af en  \r\n\r\n beskaffenhed, der medfører fængselsstraf. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Forslagsstillerne er af den opfattelse, at tildeling af dansk indfødsret  \r\n\r\n til personer, der hverken kulturelt, sprogligt eller på anden måde er  \r\n\r\n danskere, bør standses. Det skal være langt vanskeligere at opnå dansk  \r\n\r\n indfødsret, end tilfældet er i dag. </P>  \r\n\r\n<P>Det er hensigten med forslaget, at personer, der tildeles dansk  \r\n\r\n indfødsret, skal have vist, at de har kunnet forsørge sig selv igennem  \r\n\r\n 10-års-perioden op til den eventuelle tildeling. Ved at vurdere ansøgeren  \r\n\r\n over disse 10 år vil det være muligt at danne sig et indtryk af den  \r\n\r\n pågældende ansøger; og det skal kunne dokumenteres, at opholdet i Danmark har  \r\n\r\n afspejlet vilje og evne til at indgå i dansk kultur, dansk arbejdsmønster og  \r\n\r\n folkelig tradition, ligesom det sproglige nøje skal vurderes ved en mundtlig  \r\n\r\n og skriftlig prøve i dansk. </P>  \r\n\r\n<P>Forslagsstillerne vil gøre op med den udbredte forestilling, at dansk  \r\n\r\n indfødsret ikke har en særlig værdi, og ønsker at sætte en stopper for de  \r\n\r\n seneste års automatiske massetildelinger. Det danske samfund er skabt på  \r\n\r\n baggrund af århundreders flid og dygtighed. Det er et privilegium at være  \r\n\r\n dansker og dermed have mulighed for at være en del af det danske samfund.  \r\n\r\n Samfundets værdier er skabt af tidligere danske generationer, og det giver  \r\n\r\n nuværende danske generationer førstefødselsretten til landet og til landets  \r\n\r\n velfærd. </P>  \r\n\r\n<P>Danmark har ikke tidligere oplevet at være genstand for stor indvandring,  \r\n\r\n og det er inden for de sidste cirka 25 år, at landet pludselig oplever en  \r\n\r\n kraftig tilgang af personer fra helt andre kulturer. </P>  \r\n\r\n<P>Forslagsstillerne finder det naturligt, at man ikke ønsker Danmark  \r\n\r\n befolket af fremmede nationers borgere, der ikke har historisk, sprogligt  \r\n\r\n eller kulturelt tilhørsforhold til landet og ej heller formår at berige  \r\n\r\n landet og den danske hverdag. </P>  \r\n\r\n<P>Forslagsstillerne finder det utilstedeligt, at kriminelle personer  \r\n\r\n tildeles dansk indfødsret, men sådan er situationen i dag. Forslagsstillerne  \r\n\r\n vil gøre det umuligt for personer, der har fået en fængselsdom, at opnå dansk  \r\n\r\n indfødsret, ligesom det skal gøres muligt at fratage personer dansk  \r\n\r\n indfødsret, såfremt der begås grov kriminalitet i en 10-års-periode efter  \r\n\r\n tildelingen af indfødsretten. </P>  \r\n\r\n<P>Det skal ligeledes være muligt at fratage den tildelte indfødsret, såfremt  \r\n\r\n der har været afgivet urigtige oplysninger ved ansøgningen. Den mest oplagte  \r\n\r\n sanktion over for personer, der opnår et gode ved at afgive urigtige  \r\n\r\n oplysninger, er netop at fratage personen det uretmæssigt opnåede gode. </P>  \r\n\r\n<P>Forslagsstillerne er opmærksom på, at indførelse af en mulighed for at  \r\n\r\n fratage en person indfødsret skal ske ved lov. </P>  \r\n\r\n<P>Forslagsstillerne vil med dette forslag, der vil blive fulgt op af flere  \r\n\r\n initiativer, forsøge at forhindre den hurtige ændring af Danmark til et  \r\n\r\n multietnisk samfund. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Pia Kjærsgaard</B> (DF): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om tildeling og fratagelse af dansk  \r\n\r\n indfødsret.</I>  </P>  \r\n\r\n<P>(Beslutningsforslag nr. B 87). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "10/12/1997"
        },
        {
            "displayName": "Accession",
            "displayValue": "19971BA00087"
        },
        {
            "displayName": "Entydig dokumentidentifikation",
            "displayValue": "CL008186"
        },
        {
            "displayName": "Dato for førstegangsindlæggelse",
            "displayValue": "10/12/1997"
        },
        {
            "displayName": "Dato for indlæggelse",
            "displayValue": "10/12/1997"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "87"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}