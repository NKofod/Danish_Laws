{
    "id": 174444,
    "title": "Pressenævnets kendelse i sag nr. 15-70-00839",
    "documentTypeId": "240",
    "isSagsforlobPeriodValid": true,
    "shortName": "KEN nr 10548 af 18/09/2015",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 15-70-00839</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">Afvisning af klage over Østbirk Avis</p>\r\n   <p class=\"TekstGenerel\">Klager fik optaget et læserbrev i den elektroniske udgave af Østbirk Avis, men mente at læserbrevet også burde bringes i den trykte udgave. I overensstemmelse med det almindelige princip om redaktørens ret til at redigere mediet er redaktøren berettiget til at beslutte, hvad man vil bringe i avisen. Avisen er ikke forpligtet til at bringe klagers læserbrev, og Pressenævnet afviser klagen.</p>\r\n   <p class=\"TekstGenerel\">Pressenævnets formand udtaler:</p>\r\n   <p class=\"TekstGenerel\">I overensstemmelse med det almindelige princip om redaktørens ret til at redigere mediet er redaktøren berettiget til at beslutte, hvad man vil bringe i avisen. Østbirk Avis er ikke forpligtet til at bringe [Klager]s debatindlæg.</p>\r\n   <p class=\"TekstGenerel\">Klagen afvises herefter som åbenbart grundløs, jf. medieansvarslovens § 43, stk. 2, nr. 1.</p>\r\n</div>\r\n<p class=\"Tekst\" style=\"text-align: left;\">[Klager] har klaget over Østbirk Avis’ afvisning af at bringe et læserbrev fra hende i avisens trykte udgave.</p>\r\n<p class=\"Tekst\" style=\"text-align: left;\">\r\n   <span class=\"Bold\">1 Sagsfremstilling</span>\r\n</p>\r\n<p class=\"Tekst\" style=\"text-align: left;\">Østbirk Avis bragte den 1. marts 2015 artiklen <span class=\"Italic\">”Fuldt hus til foredrag i Gedved”</span> i avisens elektroniske udgave. Af artiklen, som handlede om et foredrag ved lederen af meditationscentret Tigerens Rede, fremgår bl.a. følgende:</p>\r\n<p class=\"Tekst\" style=\"text-align: left;\">”[…]</p>\r\n<p class=\"Tekst\" style=\"text-align: left;\">Det føltes som om en almindelig konsensus bredte sig blandt de tætpakkede tilhørere om, at der er al mulig grund til at føle taknemmelighed over at bo i Danmark med trosfrihed, forsamlings- og ytringsfrihed, demokrati, fri skolegang og uddannelse. Du kan selv fortsætte, også selv om vi på det sidste har mærket et svirp af terror.</p>\r\n<p class=\"Tekst\" style=\"text-align: left;\">[…]”</p>\r\n<p class=\"Tekst\" style=\"text-align: left;\">Artiklen blev endvidere bragt i avisens trykte udgave den 4. marts 2015.</p>\r\n<p class=\"Tekst\" style=\"text-align: left;\">Den 9. marts 2015 bragte Østbirk Avis et læserbrev i avisens elektroniske udgave fra [Klager] med titlen <span class=\"Italic\">”Faglighed i folkeskolens små klasser – er besøg hos en religiøs sekt i orden?”</span>. Læserbrevet blev efter korrespondance med [Klager] bragt i redigeret form. I læserbrevet argumenterer [Klager] bl.a. for, at Tigerens Rede er en religiøs sekt. Læserbrevet blev endvidere bragt i avisens trykte udgave den 11. marts 2015.</p>\r\n<p class=\"Tekst\" style=\"text-align: left;\">Den 30. marts 2015 bragte Østbirk Avis et læserbrev i avisens elektroniske udgave fra [Person A] med titlen <span class=\"Italic\">”En storm i et glas vand”</span>. Af læserbrevet fremgår bl.a. følgende:</p>\r\n<p class=\"Tekst\" style=\"text-align: left;\">”En lille gruppe personer har i de seneste par måneder udbredt en del påstande om kursus- og meditationscenteret Tigerens Rede i Gedved på Facebook, i diverse netfora, i lokalaviserne, Kristeligt Dagblad og TV2 Østjylland […]”</p>\r\n<p class=\"Tekst\" style=\"text-align: left;\">Læserbrevet blev endvidere bragt i avisens trykte udgave den 8. april 2015.</p>\r\n<p class=\"Tekst\" style=\"text-align: left;\">Den 22. april 2015 bragte Østbirk Avis et indlæg fra [Klager] i avisens elektroniske udgave med titlen <span class=\"Italic\">”Tigerens Rede er en topstyret, religiøs new age sekt”</span>.</p>\r\n<p class=\"Tekst\" style=\"text-align: left;\">Østbirk Avis bragte herefter den 29. april 2015 i en boks i avisens trykte udgave under overskriften ”Følg med i debatten www.oestbirk-avis.dk/laeserbreve Østbirk Avis ONLINE” en henvisning til [Klager] s indlæg af 22. april 2015 bragt i avisens elektroniske udgave, men selve indlægget blev ikke bragt i den trykte udgave af avisen.</p>\r\n<p class=\"Tekst\" style=\"text-align: left;\">[Klager] har til støtte for sin klage blandt andet anført, at hun har ret til at få bragt læserbrevet i den trykte udgave af avisen, da der uden tvivl er mange, som ikke læser den elektroniske udgave.</p>\r\n<p class=\"Tekst\" style=\"text-align: left;\">Pressenævnets formand udtaler:</p>\r\n<p class=\"Tekst\" style=\"text-align: left;\">I overensstemmelse med det almindelige princip om redaktørens ret til at redigere mediet er redaktøren berettiget til at beslutte, hvad man vil bringe i avisen. Østbirk Avis er ikke forpligtet til at bringe [Klager]s debatindlæg.</p>\r\n<p class=\"Tekst\" style=\"text-align: left;\">Klagen afvises herefter som åbenbart grundløs, jf. medieansvarslovens § 43, stk. 2, nr. 1.</p>\r\n<p class=\"Tekst\" style=\"text-align: left;\">Afgjort den 18. september 2015.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/09/2015"
        },
        {
            "displayName": "Accession",
            "displayValue": "W20151054825"
        },
        {
            "displayName": "Entydig dokumentidentifikation",
            "displayValue": "AA009153"
        },
        {
            "displayName": "Dato for indlæggelse",
            "displayValue": "19/09/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10548"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "18/09/2015"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "15-70-839"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}