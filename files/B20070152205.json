{
    "id": 113944,
    "title": "Bekendtgørelse om autorisation og drift af elinstallatørvirksomhed",
    "documentTypeId": "60",
    "isSagsforlobPeriodValid": true,
    "shortName": "BEK nr 1522 af 13/12/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om autorisation og drift af elinstallatørvirksomhed</p><p class=\"Indledning2\">I medfør af § 5, stk. 5, § 5 a, stk. 4, § 6, stk. 2, nr. 1-3 og 5, og § 15, stk. 2, i lov om autorisation af elinstallatører m.v., jf. lovbekendtgørelse nr. 989 af 8. december 2003, som ændret ved lov nr. 1601 af 20. december 2006, fastsættes efter bemyndigelse:</p><p class=\"ParagrafGruppeOverskrift\">Gyldighedsområde</p><p class=\"Paragraf\"><span class=\"ParagrafNr\">§ 1.</span> Denne bekendtgørelse indeholder regler for fremgangsmåden ved ansøgning om autorisation, om størrelse og opkrævning af gebyr, om de vilkår, der skal gælde for autorisationen, om forbindelsen mellem virksomheden, den autoriserede og det personale, der udfører arbejde under autorisationen, regler for indholdet af autoriserede virksomheders sikkerhedskvalitetsstyringssystem og regler for udøvelse af virksomhed som autoriseret elinstallatør.</p><p class=\"Stk2\"><span class=\"StkNr\">Stk. 2.</span> Reglerne om ansøgning om personlig autorisation i § 3 gælder ikke for personer, der er statsborgere i et EU- eller EØS-land eller i et land, som EU har indgået aftale med om adgang til udøvelse af lovregulerede erhverv. For disse personer gælder reglerne i bekendtgørelse nr. 1200 af 17. oktober 2007 om personlig autorisation og udøvelse af erhverv som elinstallatør på baggrund af udenlandske erhvervsmæssige kvalifikationer. I øvrigt gælder reglerne i denne bekendtgørelse.</p><p class=\"Paragraf\"><span class=\"ParagrafNr\">§ 2.</span> Bekendtgørelsens regler vedrørende virksomheder finder anvendelse på offentlige og private juridiske personer.</p><p class=\"ParagrafGruppeOverskrift\">Fremgangsmåden ved ansøgning om autorisation</p><p class=\"Paragraf\"><span class=\"ParagrafNr\">§ 3.</span> Ansøgning om personlig autorisation og ansøgning om virksomhedsautorisation indgives til Sikkerhedsstyrelsen på særlige skemaer, der rekvireres fra Sikkerhedsstyrelsens hjemmeside (www.sik.dk), eller indsendes digitalt via erhvervsportalen Virk.dk (www.virk.dk).</p><p class=\"Stk2\"><span class=\"StkNr\">Stk. 2.</span> Sikkerhedsstyrelsen kan kræve dokumentation for, at kravene til opnåelse af autorisation, som fremgår af lovens § 5 og § 7 samt af de i medfør af loven fastsatte bestemmelser, jf. lovens § 6, stk. 2, nr. 2 og 5, er opfyldte.</p><p class=\"Stk2\"><span class=\"StkNr\">Stk. 3.</span> Ansøgningen, jf. stk. 1, skal indeholde oplysninger om virksomhedens eventuelle CVR-nummer og CPR-nummer på den, der ansøger om personlig autorisation. Der skal endvidere vedlægges en bekræftelse fra en af Sikkerhedsstyrelsen godkendt kontrolinstans på, at virksomheden har ansøgt om godkendelse af sikkerhedskvalitetsstyringssystemet, og at systemet efter en foreløbig gennemgang er fundet fyldestgørende, jf. § 10.</p><p class=\"Stk2\"><span class=\"StkNr\">Stk. 4.</span> Datoen for kontrolinstansens bekræftelse, jf. stk. 3, 2. pkt., betragtes som tidspunktet for virksomhedens opfyldelse af § 5, stk. 2, nr. 2, i lov om autorisation af elinstallatører m.v., under forudsætning af efterfølgende godkendelse af sikkerhedskvalitetsstyringssystemet jf. § 11.</p><p class=\"ParagrafGruppeOverskrift\">Personlig autorisation</p><p class=\"Paragraf\"><span class=\"ParagrafNr\">§ 4.</span> Den autoriserede kan være enten hovedbeskæftiget eller bibeskæftiget i virksomheden.</p><p class=\"Stk2\"><span class=\"StkNr\">Stk. 2.</span> For at opnå en autorisation som hovedbeskæftiget skal den autoriserede være tilknyttet virksomheden i minimum 30 timer ugentligt indenfor virksomhedens normale forretningstid. En eventuel anden beskæftigelse indenfor virksomhedens normale forretningstid må ikke overstige 10 timer ugentligt.</p><p class=\"Stk2\"><span class=\"StkNr\">Stk. 3.</span> Såfremt den autoriserede er bibeskæftiget i virksomheden, må der ikke være andre ansatte i virksomheden, og den autoriserede kan ikke anvende arbejdskraft i henhold til § 17, stk. 3.</p><p class=\"ParagrafGruppeOverskrift\">Virksomhedsautorisation</p><p class=\"Paragraf\"><span class=\"ParagrafNr\">§ 5.</span> For at opnå virksomhedsautorisation skal virksomheden implementere et dokumenteret sikkerhedskvalitetsstyringssystem, jf. lovens § 5, stk. 2, nr. 2.</p><p class=\"Stk2\"><span class=\"StkNr\">Stk. 2.</span> Sikkerhedskvalitetsstyringssystemet, jf. stk. 1, skal sikre kvaliteten af, og sikkerheden ved, de færdige installationer, samt at de udførte arbejder opfylder stærkstrømsbekendtgørelsens krav, jf. § 7.</p><p class=\"Paragraf\"><span class=\"ParagrafNr\">§ 6.</span> Virksomheden skal sørge for, at alt nødvendigt udstyr i forhold til arbejdets art og omfang er til rådighed for medarbejderne.</p><p class=\"Stk2\"><span class=\"StkNr\">Stk. 2.</span> Virksomheden skal sørge for, at relevant lovgivnings- og vejledningsmateriale fra myndigheder, herunder et ajourført eksemplar af relevante dele af stærkstrømsbekendtgørelsen forefindes og er tilgængeligt for medarbejderne.</p><p class=\"Stk2\"><span class=\"StkNr\">Stk. 3.</span> Virksomheden skal sørge for, at et eksemplar af virksomhedens sikkerhedskvalitetsstyringssystem forefindes og er tilgængeligt for medarbejderne.</p><p class=\"Stk2\"><span class=\"StkNr\">Stk. 4.</span> Lovgivnings- og vejledningsmateriale, jf. stk. 2, og virksomhedens sikkerhedskvalitetsstyringssystem, jf. stk. 3, kan forefindes i elektronisk form.</p><p class=\"Paragraf\"><span class=\"ParagrafNr\">§ 7.</span> Sikkerhedskvalitetsstyringssystemet skal være målrettet mod virksomhedens forretningsgrundlag og være tilpasset virksomheden med hensyn til dennes organisatoriske struktur og den personligt autoriseredes organisatoriske placering.</p><p class=\"Stk2\"><span class=\"StkNr\">Stk. 2.</span> I sikkerhedskvalitetsstyringssystemet skal følgende indgå:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> dokumentation for gennemført evaluering, jf. § 18, samt dokumentation for resultatet af evalueringen,</p><p class=\"Liste1\"><span class=\"Liste1Nr\">2)</span> dokumentation for den autoriseredes placering, ansvar og beføjelser, jf. lovens § 5, stk. 1, nr. 4-6, herunder placeringen af de medarbejdere, der tages ansvar for,</p><p class=\"Liste1\"><span class=\"Liste1Nr\">3)</span> dokumentation for afgrænsningen af flere autoriseredes indbyrdes ansvar og beføjelser,</p><p class=\"Liste1\"><span class=\"Liste1Nr\">4)</span> dokumentation for eventuel aftale om delegering af ansvar fra den autoriserede til en underordnet medarbejder, samt dokumentation for vurdering af medarbejderens faglige kvalifikationer, jf. § 16,</p><p class=\"Liste1\"><span class=\"Liste1Nr\">5)</span> dokumenteret procedure for aftalegennemgang, forinden virksomheden indgår bindende aftaler om udførelse af opgaver, til sikring af den autoriseredes mulighed for at forhindre opgaveløsninger, som er i strid med stærkstrømsbekendtgørelsen, jf. § 15, stk. 4,</p><p class=\"Liste1\"><span class=\"Liste1Nr\">6)</span> dokumenteret procedure til styring af indkøb til sikring af, at indkøbte varer og tjenesteydelser er elsikkerhedsmæssigt korrekte i forhold til den påtænkte anvendelse,</p><p class=\"Liste1\"><span class=\"Liste1Nr\">7)</span> dokumenteret grundlag for den autoriseredes bemanding af opgaver med angivelse af, hvilke krav der stilles til medarbejdernes uddannelse og træning i forhold til den type opgaver, de skal udføre, samt dokumenteret procedure for bemanding, når bemanding foretages af andre end den autoriserede,</p><p class=\"Liste1\"><span class=\"Liste1Nr\">8)</span> dokumenteret vurdering af behovet for instruktion af medarbejdere i forhold til kvalifikationer og opgavetyper, jf. § 15, stk. 2,</p><p class=\"Liste1\"><span class=\"Liste1Nr\">9)</span> dokumenteret vurdering af behovet for skriftlige procedurer og instruktioner i forhold til virksomhedens opgavetyper samt de heraf følgende udarbejdede skriftlige procedurer og instruktioner,</p><p class=\"Liste1\"><span class=\"Liste1Nr\">10)</span> dokumenteret vurdering af behovet for tilsyn med arbejdets udførelse i forhold til kvalifikationer og opgavetyper, jf. § 15, stk. 2,</p><p class=\"Liste1\"><span class=\"Liste1Nr\">11)</span> dokumenteret procedure for eftersyn og afprøvning af elinstallationen i henhold til stærkstrømsbekendtgørelsen, samt dokumentation for gennemført eftersyn og afprøvning,</p><p class=\"Liste1\"><span class=\"Liste1Nr\">12)</span> dokumenteret vurdering af krav til uddannelse, efteruddannelse samt erfaring og træning til udførelse af virksomhedens opgavetyper, dokumenterede planer for efteruddannelse af de enkelte medarbejdere, samt dokumentation for den autoriseredes ajourføring af viden, jf. § 15, stk. 3,</p><p class=\"Liste1\"><span class=\"Liste1Nr\">13)</span> dokumenteret procedure til sikring af nødvendig vedligeholdelse af udstyr, dokumenteret vurdering af behovet for skriftlige vedligeholdelsesrutiner samt de heraf følgende udarbejdede skriftlige rutiner,</p><p class=\"Liste1\"><span class=\"Liste1Nr\">14)</span> dokumenteret procedure til sikring af, at begåede elsikkerhedsmæssige fejl ved udførelsen af arbejder ikke gentages,</p><p class=\"Liste1\"><span class=\"Liste1Nr\">15)</span> dokumentation for gennemført kontrol (intern audit), jf. § 18, samt dokumentation for resultatet af kontrollen og</p><p class=\"Liste1\"><span class=\"Liste1Nr\">16)</span> dokumenteret procedure for dokumentstyring til sikring af, at virksomheden er i besiddelse af alt relevant lovgivnings- og vejledningsmateriale, og at dette er tilgængeligt for medarbejderne, jf. § 6, stk. 2.</p></div></p><p class=\"Stk2\"><span class=\"StkNr\">Stk. 3.</span> Sikkerhedskvalitetsstyringssystemet skal dokumenteres i form af en manual eller en samling af dokumenter, der på systematisk og overskuelig måde redegør for vurderinger, procedurer og instruktioner.</p><p class=\"Stk2\"><span class=\"StkNr\">Stk. 4.</span> Sikkerhedsstyrelsen kan fastsætte nærmere retningslinjer for de i stk. 2 nævnte krav.</p><p class=\"ParagrafGruppeOverskrift\">Godkendelse og efterprøvning af sikkerhedskvalitetsstyringssystemer</p><p class=\"Paragraf\"><span class=\"ParagrafNr\">§ 8.</span> Virksomhedens sikkerhedskvalitetsstyringssystem skal godkendes af en kontrolinstans inden et år efter udstedelsen af autorisationen.</p><p class=\"Paragraf\"><span class=\"ParagrafNr\">§ 9.</span> Ansøgning om godkendelse af et sikkerhedskvalitetsstyringssystem skal indsendes til en af Sikkerhedsstyrelsen godkendt kontrolinstans. Med ansøgningen skal medfølge et eksemplar af virksomhedens sikkerhedskvalitetsstyringssystem samt en angivelse af tidspunktet for systemets implementering, herunder om enkelte dele endnu ikke er implementeret. Ansøgning og dokumentation kan fremsendes i elektronisk form.</p><p class=\"Stk2\"><span class=\"StkNr\">Stk. 2.</span> De af Sikkerhedsstyrelsen godkendte kontrolinstanser fremgår af styrelsens hjemmeside (www.sik.dk).</p><p class=\"Paragraf\"><span class=\"ParagrafNr\">§ 10.</span> Kontrolinstansen sender en bekræftelse på modtagelse af virksomhedens ansøgning om godkendelse af sikkerhedskvalitetsstyringssystemet og på, at systemet efter en foreløbig gennemgang er fundet fyldestgørende.</p><p class=\"Paragraf\"><span class=\"ParagrafNr\">§ 11.</span> Kontrolinstansen evaluerer den modtagne dokumentation for sikkerhedskvalitetsstyringssystemet og foretager efterprøvning på virksomheden for at vurdere sikkerhedskvalitetsstyringssystemets faktiske efterlevelse, jf. dog stk. 2 og § 14, stk. 1.</p><p class=\"Stk2\"><span class=\"StkNr\">Stk. 2.</span> Såfremt danske eller udenlandske virksomheder allerede anvender et kvalitetsstyringssystem for produktion og slutkontrol, der er godkendt af et anerkendt certificeringsorgan på basis af fælleseuropæiske standarder, vurderer kontrolinstansen systemet på baggrund af den modtagne dokumentation.</p><p class=\"Paragraf\"><span class=\"ParagrafNr\">§ 12.</span> Hvis kontrolinstansen kan godkende sikkerhedskvalitetsstyringssystemet, udstedes et godkendelsesbevis.</p><p class=\"Stk2\"><span class=\"StkNr\">Stk. 2.</span> Hvis kontrolinstansen ikke kan godkende sikkerhedskvalitetsstyringssystemet, meddeles afslag på ansøgningen.</p><p class=\"Paragraf\"><span class=\"ParagrafNr\">§ 13.</span> Med intervaller, der ikke overstiger 2 år, foretager kontrolinstansen efterprøvning på virksomheden af sikkerhedskvalitetsstyringssystemets faktiske efterlevelse, jf. dog § 14, stk. 1.</p><p class=\"Stk2\"><span class=\"StkNr\">Stk. 2.</span> Såfremt danske eller udenlandske virksomheder allerede anvender et kvalitetsstyringssystem for produktion og slutkontrol, der er godkendt af et anerkendt certificeringsorgan, jf. § 11, stk. 2, vurderer kontrolinstansen den faktiske efterlevelse på baggrund af efterprøvningsrapporter fra det anerkendte certificeringsorgan.</p><p class=\"Stk2\"><span class=\"StkNr\">Stk. 3.</span> Hvis kontrolinstansen ved den løbende efterprøvning konstaterer, at kravene til kvalitetsstyring ikke overholdes, kan kontrolinstansen tilbagetrække godkendelsen af sikkerhedskvalitetsstyringssystemet.</p><p class=\"Paragraf\"><span class=\"ParagrafNr\">§ 14.</span> I virksomheder, der har bibeskæftigel­ses­autorisation, uden CVR-nummer, skal sikkerhedskvalitetsstyringssystemet alene forhåndsgodkendes.</p><p class=\"Stk2\"><span class=\"StkNr\">Stk. 2.</span> I virksomheder, der har bibeskæftigel­ses­autorisation, med CVR-nummer, skal sikkerhedskvalitetsstyringssystemet godkendes og efterprøves efter reglerne i § 8  § 13.</p><p class=\"Stk2\"><span class=\"StkNr\">Stk. 3.</span> Virksomheder, der har bibeskæftigel­sesautorisation, uden CVR-nummer, skal give meddelelse til kontrolinstansen og Sikkerhedsstyrelsen, hvis virksomheden får et CVR-nummer.</p><p class=\"ParagrafGruppeOverskrift\">Udøvelse af virksomhed som autoriseret elinstallatør</p><p class=\"ParagrafGruppeOverskrift\">Den personligt autoriserede</p><p class=\"Paragraf\"><span class=\"ParagrafNr\">§ 15.</span> Den autoriserede skal sørge for, at arbejdet udføres i overensstemmelse med stærkstrømsbekendtgørelsen og i overensstemmelse med virksomhedens sikkerhedskvalitetsstyringssystem.</p><p class=\"Stk2\"><span class=\"StkNr\">Stk. 2.</span> Autoriserede, der lader arbejde udføre af ansatte medarbejdere, har ansvaret for at bemande opgaver og for at medarbejderne er kvalificerede til at udføre arbejdet. Den autoriserede skal give disse medarbejdere instruktion og føre tilsyn med, at arbejdet udføres i overensstemmelse med instruktionerne og de i stk. 1 nævnte regler samt virksomhedens sikkerhedskvalitetsstyringssystem.</p><p class=\"Stk2\"><span class=\"StkNr\">Stk. 3.</span> Den autoriserede skal gennem deltagelse i relevante kurser eller informationsmøder eller på anden måde holde sin faglige viden ajour, særligt hvad angår kendskabet til stærkstrømsbekendtgørelsen.</p><p class=\"Stk2\"><span class=\"StkNr\">Stk. 4.</span> Den autoriserede, eller en af den autoriserede bemyndiget person, skal ved aftalegennemgang sikre, at grundlaget for gennemførelse af opgaverne i virksomheden er elsikkerhedsmæssigt korrekt. Gennemført aftalegennemgang skal dokumenteres. Sikkerhedsstyrelsen kan fastsætte nærmere retningslinjer for omfanget af dokumentationen.</p><p class=\"Paragraf\"><span class=\"ParagrafNr\">§ 16.</span> Den autoriserede kan delegere ansvaret for instruktion og tilsyn med hensyn til konkrete arbejdsopgaver eller ansvarsområder til underordnede medarbejdere, såfremt disse medarbejdere i øvrigt er underlagt den autoriseredes ledelsesmæssige beføjelser, som disse er fastlagt i medfør af lovens § 5, stk. 1, nr. 6, og i virksomhedens sikkerhedskvalitetsstyringssystem.</p><p class=\"Stk2\"><span class=\"StkNr\">Stk. 2.</span> Når gyldig delegering er sket i overensstemmelse med stk. 3 og 4, er den, der har modtaget delegeringen, forpligtet til at give instruktion og føre tilsyn i det omfang det følger af delegeringen.</p><p class=\"Stk2\"><span class=\"StkNr\">Stk. 3.</span> Medarbejderen, der modtager delegering, skal være kvalificeret til at overtage det ansvar, der følger af delegeringen. Den autoriserede er ansvarlig for at vurdere medarbejderens kvalifikationer.</p><p class=\"Stk2\"><span class=\"StkNr\">Stk. 4.</span> En aftale om delegering skal være skriftlig og underskrevet af den autoriserede, af medarbejderen, der modtager delegering, og af virksomhedens ejer eller direktør. Af aftalen skal fremgå:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> afgrænsningen af ansvarsområdet, for eksempel tidsmæssigt, til bestemte opgaver, geografisk eller i forhold til organisatorisk opdeling af virksomheden,</p><p class=\"Liste1\"><span class=\"Liste1Nr\">2)</span> omfanget af ansvaret med hensyn til instruktion og tilsyn,</p><p class=\"Liste1\"><span class=\"Liste1Nr\">3)</span> medarbejderens organisatoriske placering i virksomheden samt placeringen af eventuelle øvrige medarbejdere omfattet af det delegerede ansvarsområde,</p><p class=\"Liste1\"><span class=\"Liste1Nr\">4)</span> medarbejderens beføjelser, for eksempel til at godkende og afvise udført arbejde, til at korrigere afvigelser og fejl i arbejdet samt til at forebygge potentielle afvigelser og fejl,</p><p class=\"Liste1\"><span class=\"Liste1Nr\">5)</span> medarbejderens samarbejdsrelationer og bemyndigelser, for eksempel til at foretage opgavebemanding og til at indgå aftaler, og</p><p class=\"Liste1\"><span class=\"Liste1Nr\">6)</span> omfanget af og formen for rapportering til den autoriserede.</p></div></p><p class=\"Stk2\"><span class=\"StkNr\">Stk. 5.</span> Virksomheden skal sikre, at delegering sker, når virksomheden er opdelt i flere afdelinger eller funktioner, og der ikke er tilknyttet en autoriseret til hver af disse.</p><p class=\"Stk2\"><span class=\"StkNr\">Stk. 6.</span> Sikkerhedsstyrelsen kan fastsætte nærmere retningslinjer for, hvilke kriterier der skal lægges til grund ved vurderingen af, om en medarbejder er kvalificeret til at modtage delegering.</p><p class=\"Paragraf\"><span class=\"ParagrafNr\">§ 17.</span> Den autoriserede må ikke tage ansvaret for arbejde, der er udført af personer, der ikke er ansat i virksomheden, jf. dog stk. 3.</p><p class=\"Stk2\"><span class=\"StkNr\">Stk. 2.</span> Den autoriserede må ikke tage ansvaret for arbejde, der er udført af personer, der ikke er omfattet af den autoriseredes ledelsesmæssige beføjelser, således som disse er fastlagt i medfør af lovens § 5, stk. 1, nr. 6, og i virksomhedens sikkerhedskvalitetsstyringssystem.</p><p class=\"Stk2\"><span class=\"StkNr\">Stk. 3.</span> Den autoriserede kan dog tage ansvar for personer, der ikke er ansat i virksomheden, såfremt der udarbejdes en aftale med den virksomhed, som den pågældende normalt er tilknyttet. Det skal af aftalen fremgå, at den autoriserede, der benytter den lejede arbejdskraft, bærer ansvaret for det arbejde, den pågældende udfører, samt for hvilken periode den pågældende er udlejet. Den pågældende skal endvidere være omfattet af den autoriserede virksomheds sikkerhedskvalitetsstyringssystem.</p><p class=\"Stk2\"><span class=\"StkNr\">Stk. 4.</span> I tilfælde af at den, der har udført et arbejde, nægter eller er ude af stand til at færdigmelde arbejdet, kan Sikkerhedsstyrelsen efter ansøgning give tilladelse til, at en autoriseret elinstallatør foretager færdigmelding. Den autoriserede elinstallatør overtager ikke herved ansvaret for det udførte arbejde. Den autoriserede elinstallatør skal som vilkår for tilladelsen foretage en gennemgang af installationen med henblik på at sikre, at denne lever op til stærkstrømsbekendtgørelsens krav. Gennemgangen skal foretages efter Sikkerhedsstyrelsens retningslinjer herfor.</p><p class=\"ParagrafGruppeOverskrift\">Virksomheden</p><p class=\"Paragraf\"><span class=\"ParagrafNr\">§ 18.</span> Virksomheden skal sørge for, at sikkerhedskvalitetsstyringssystemet vedligeholdes i form af evaluering af systemets egnethed til opnåelse af den krævede elsikkerhed samt i form af kontrol (intern audit) af, om de enkelte elementer i systemet følges som beskrevet ved udførelsen af virksomhedens opgaver. Såvel evaluering som kontrol (intern audit) skal ske efter behov, dog mindst én gang årligt.</p><p class=\"Stk2\"><span class=\"StkNr\">Stk. 2.</span> Sikkerhedsstyrelsen kan fastsætte nærmere retningslinjer for vedligeholdelse af sikkerhedskvalitetsstyringssystemet samt for, i hvilket omfang der skal foreligge skriftlig dokumentation for vedligeholdelsen.</p><p class=\"Paragraf\"><span class=\"ParagrafNr\">§ 19.</span> Virksomheden skal endvidere sørge for:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> at virksomhedens sikkerhedskvalitetsstyringssystem løbende bliver efterprøvet af en godkendt kontrolinstans, samt at der træffes fornødne foranstaltninger på baggrund af rapporter fra kontrolinstansen, og</p><p class=\"Liste1\"><span class=\"Liste1Nr\">2)</span> at de faglige kvalifikationer hos virksomheden løbende ajourføres for eksempel ved deltagelse i relevante efteruddannelseskurser.</p></div></p><p class=\"Paragraf\"><span class=\"ParagrafNr\">§ 20.</span> Kvalitetsdokumentationen, jf. § 7, stk. 3, skal arkiveres og opbevares tilgængeligt for Sikkerhedsstyrelsen, den kontrolinstans, virksomheden har valgt at samarbejde med samt kommuner og netselskaber.</p><p class=\"Stk2\"><span class=\"StkNr\">Stk. 2.</span> Virksomheden skal opbevare kvalitetsdokumentationen, jf. stk. 1, i mindst 5 år. Dokumentationen kan opbevares i elektronisk form.</p><p class=\"Paragraf\"><span class=\"ParagrafNr\">§ 21.</span> Virksomheden bærer ansvaret for, at Sikkerhedsstyrelsen modtager oplysninger om status for forhåndsgodkendelse, godkendelse og efterprøvning af virksomhedens sikkerhedskvalitetsstyringssystem fra kontrolinstansen.</p><p class=\"ParagrafGruppeOverskrift\">Forholdet til netselskabet</p><p class=\"Paragraf\"><span class=\"ParagrafNr\">§ 22.</span> Den autoriserede skal ved ethvert arbejde følge netselskabets forretningsgang med hensyn til indsendelse af blanketter, tegninger og lignende og skal i øvrigt følge de af netselskabet givne anvisninger med hensyn til udførelse af bestemte arbejder.</p><p class=\"Stk2\"><span class=\"StkNr\">Stk. 2.</span> Alle tilmeldinger, færdigmeldinger eller andre henvendelser til netselskabet vedrørende arbejder eller andre forhold, der er omfattet af autorisationen, skal være forsynet med det personlige autorisationsnummer.</p><p class=\"Stk2\"><span class=\"StkNr\">Stk. 3.</span> Netselskabet kan nægte at foretage tilslutning til installationer, som er udført i strid med stærkstrømsbekendtgørelsen.</p><p class=\"Stk2\"><span class=\"StkNr\">Stk. 4.</span> Netselskabets godkendelse af et anlæg eller af tegninger dertil fritager ikke den autoriserede for nogen del af ansvaret for, at arbejdet er udført i overensstemmelse med stærkstrømsbekendtgørelsen.</p><p class=\"Stk2\"><span class=\"StkNr\">Stk. 5.</span> I forbindelse med et tilmeldt arbejdes projektering og udførelse skal den autoriserede på begæring af netselskabet give alle ønskede oplysninger om installationens omfang og beskaffenhed.</p><p class=\"ParagrafGruppeOverskrift\">Finansiering</p><p class=\"Paragraf\"><span class=\"ParagrafNr\">§ 23.</span> Samtidig med indgivelse af ansøgning om personlig autorisation eller virksomhedsautorisation betales et gebyr på kr. 650.</p><p class=\"Paragraf\"><span class=\"ParagrafNr\">§ 24.</span> Virksomheden betaler for godkendelse og efterprøvning af sikkerhedskvalitetsstyringssystemet, jf. lovens § 5 a, stk. 3.</p><p class=\"ParagrafGruppeOverskrift\">Klageadgang</p><p class=\"Paragraf\"><span class=\"ParagrafNr\">§ 25.</span> Sikkerhedsstyrelsens afgørelser truffet efter denne bekendtgørelse kan ikke indbringes for anden administrativ myndighed.</p><p class=\"Paragraf\"><span class=\"ParagrafNr\">§ 26.</span> Kontrolinstansens afgørelser om afslag på samt tilbagetrækning af godkendelser, jf. § 12, stk. 2 og § 13, stk. 3, kan af virksomheden påklages til Sikkerhedsstyrelsen senest 4 uger efter, at afgørelsen er meddelt den pågældende. Afgørelsen skal indeholde vejledning herom.</p><p class=\"ParagrafGruppeOverskrift\">Straf</p><p class=\"Paragraf\"><span class=\"ParagrafNr\">§ 27.</span> Med bøde straffes den, der</p><p class=\"Tekst2\"><div><p class=\"Liste1\"><span class=\"Liste1Nr\">1)</span> overtræder § 4, stk. 3,</p><p class=\"Liste1\"><span class=\"Liste1Nr\">2)</span> i strid med § 5, stk. 1, undlader at implementere et sikkerhedskvalitetsstyringssystem,</p><p class=\"Liste1\"><span class=\"Liste1Nr\">3)</span> overtræder § 15, stk. 1, ved ikke at sørge for, at arbejdet udføres i overensstemmelse med virksomhedens sikkerhedskvalitetsstyringssystem,</p><p class=\"Liste1\"><span class=\"Liste1Nr\">4)</span> i strid med § 15, stk. 2, eller § 16, stk. 2, undlader at give instruktion eller føre tilsyn,</p><p class=\"Liste1\"><span class=\"Liste1Nr\">5)</span> overtræder § 16, stk. 5, eller § 17, stk. 1 eller stk. 2,</p><p class=\"Liste1\"><span class=\"Liste1Nr\">6)</span> i strid med § 17, stk. 4 undlader at foretage en gennemgang af installationen,</p><p class=\"Liste1\"><span class=\"Liste1Nr\">7)</span> i strid med § 18, stk. 1, undlader at vedligeholde virksomhedens sikkerhedskvalitetsstyringssystem,</p><p class=\"Liste1\"><span class=\"Liste1Nr\">8)</span> i strid med § 19, nr. 1, undlader at lade virksomhedens sikkerhedskvalitetsstyringssystem efterprøve af en godkendt kontrolinstans, eller at træffe de fornødne foranstaltninger på baggrund af rapporter fra kontrolinstansen,</p><p class=\"Liste1\"><span class=\"Liste1Nr\">9)</span> undlader at opbevare kvalitetsdokumentation i overensstemmelse med § 20,</p><p class=\"Liste1\"><span class=\"Liste1Nr\">10)</span> tilsidesætter bestemmelserne i § 22, stk. 1, eller</p><p class=\"Liste1\"><span class=\"Liste1Nr\">11)</span> tilsidesætter oplysningspligten i § 22, stk. 5.</p></div></p><p class=\"Stk2\"><span class=\"StkNr\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p><p class=\"ParagrafGruppeOverskrift\">Ikrafttræden</p><p class=\"Paragraf\"><span class=\"ParagrafNr\">§ 28.</span> Bekendtgørelsen træder i kraft den 1. januar 2008.</p><p class=\"Stk2\"><span class=\"StkNr\">Stk. 2.</span> Bekendtgørelse nr. 1673 af 14. december 2006 om autorisation og drift af elinstallatørvirksomhed ophæves.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Sikkerhedsstyrelsen, den 13. december 2007</I></P><P CLASS=SIGN1 ALIGN=\"CENTER\">Carsten Sørig</P><P CLASS=SIGN2 ALIGN=\"RIGHT\">/ Tina Ovesen Petersen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/12/2007"
        },
        {
            "displayName": "Accession",
            "displayValue": "B20070152205"
        },
        {
            "displayName": "Entydig dokumentidentifikation",
            "displayValue": "AU003097"
        },
        {
            "displayName": "Dato for førstegangsindlæggelse",
            "displayValue": "21/12/2007"
        },
        {
            "displayName": "Dato for indlæggelse",
            "displayValue": "21/12/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1522"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "13/12/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Sikkerhedsstyrelsen"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Sikkerhedsstyrelsen, j.nr. 646-40-00001"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}