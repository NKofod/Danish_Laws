{
    "id": 78996,
    "title": "Cirkulæreskrivelse til samtlige til eksport af kød, slagteaffald og kødvarer autoriserede virksomheder og dyrlægerne ved disse (USA, hesteslagtning m.v.) ",
    "documentTypeId": "210",
    "isSagsforlobPeriodValid": false,
    "shortName": "CIS nr 13025 af 22/05/1969",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse til samtlige til eksport af  \r\n\r\n kød, slagteaffald og kødvarer autoriserede virksomheder og dyrlægerne ved  \r\n\r\n disse (USA, hesteslagtning m.v.) </H1>  \r\n\r\n<P></P>  \r\n\r\n<BR>  \r\n\r\n<P>Fra de amerikanske veterinærmyndigheder har veterinærdirektoratet modtaget  \r\n\r\n følgende: </P>  \r\n\r\n<P>+++ENGELSK TEKST+++ </P>  \r\n\r\n<P>Pkt. 1. Har været drøftet ved møder mellem landbrugsministeriet og  \r\n\r\n slagteriernes organisationer samt ved et særligt møde i landbrugsministeriet  \r\n\r\n med Dr. Mathews, uden at der er fundet nogen tilfredsstillende løsning på  \r\n\r\n spørgsmålet. Efter et påbud fra de amerikanske veterinærmyndigheder om  \r\n\r\n øjeblikkelig stop for eksporten til U.S.A., såfremt sagen ikke omgående blev  \r\n\r\n løst, afholdtes et møde i Washington mellem de amerikanske  \r\n\r\n veterinærmyndigheder og veterinærdirektoratet. Det blev herved fra amerikansk  \r\n\r\n side præciseret, at der ikke er tale om et spørgsmål baseret på hygiejniske  \r\n\r\n betragtninger, men alene et forbud, som skyldes den almindelige indstilling i  \r\n\r\n den amerikanske befolkning til hestekød. </P>  \r\n\r\n<P>Ved forhandlingerne accepterede amerikanerne, at hesteslagtning kan finde  \r\n\r\n sted, såfremt der på et slagteri kan stilles særlige lokaler,det vil sige  \r\n\r\n slagtelokaler og kølerum, til rådighed for hesteslagtning. Disse lokaler må  \r\n\r\n ikke stå i forbindelse med den øvrige del af virksomheden, dog accepteres en  \r\n\r\n dørforbindelse, såfremt døren plomberes. Endvidere ville amerikanerne  \r\n\r\n acceptere, at hesteslagtning fandt sted i kreaturslagteriet på dage, hvor  \r\n\r\n anden slagtning ikke fandt sted, og hvor kreaturslagteriets kølerum var tømt  \r\n\r\n for alle andre varer. Det ville dog være en forudsætning, at  \r\n\r\n kreaturslagteriet i så tilfælde på disse dage forbeholdtes hesteslagtningen  \r\n\r\n og altså i alle tilfælde var tømt for alle andre varer, selvom der eventuelt  \r\n\r\n ikke finder hesteslagtning sted. De i Danmark tilsynsførende amerikanske  \r\n\r\n veterinærer skulle have en liste over, hvilke slagterier der gik ind på en  \r\n\r\n sådan ordning, samt hvilke dage det enkelte slagteri reserverede for  \r\n\r\n hesteslagtningen. </P>  \r\n\r\n<P>Da man fra amerikansk side krævede, at en ordning skulle være gennemført  \r\n\r\n inden 1.juni, vil det herefter være nødvendigt at forbyde hesteslagtning på  \r\n\r\n alle eksportslagterier, der ikke kan bringe et af de 2 fra amerikansk side  \r\n\r\n fremsatte forslag i anvendelse. Slagterier, der mener at kunne effektuere  \r\n\r\n hesteslagtning i henhold til de amerikanske forslag, bedes underrette  \r\n\r\n veterinærdirektoratet herom inden 1.juni d.å. For det sidste forslags  \r\n\r\n vedkommende med angivelse af hvilke ugedage, der reserveres kreaturslagteriet  \r\n\r\n til hesteslagtning. </P>  \r\n\r\n<P>Pkt. 2. Der henvises til det af veterinærinspektør N.Skovgaard udsendte  \r\n\r\n cirkulære af 8/4-1969 vedrørende anvendelse af isoleret soyaprotein.  \r\n\r\n Spørgsmålet blev også berørt ved mødet i Washington, men man kunne fra de  \r\n\r\n amerikanske veterinærmyndigheders side ikke strække sig videre end til at  \r\n\r\n tillade forhåndenværende lagre brugt op. </P>  \r\n\r\n<P>Pkt. 3. Spørgsmålet har været behandlet i tidligere cirkulære og må nu  \r\n\r\n løses på de virksomheder, hvor det endnu ikke er bragt i orden. Såfremt et  \r\n\r\n termometer kan anbringes, så det bekvemt kan aflæses, vil man acceptere, at  \r\n\r\n der kun opsættes et termometer i hvert lokale. </P>  \r\n\r\n<P>Pkt. 4. Spørgsmålet har relation til det tidligere fremsatte krav om  \r\n\r\n fuldstændig adskillelse mellem de enkelte pluckssæt og mellem de enkelte  \r\n\r\n tarmsæt og gælder for såvel kvæg som svin. De roterende borde med skåle til  \r\n\r\n adskillelse mellem de enkelte organsæt fremhæves som den bedste metode i  \r\n\r\n forbindelse med en afskylning og sterilisation af hver enkelt skål efter hver  \r\n\r\n gang, den har været benyttet. I øvrigt accepteres også andre former for  \r\n\r\n adskillelse af organsættene, når blot dette kan gøres effektivt, og det  \r\n\r\n inventar, et eventuelt inficeret organsæt har været i berøring med,  \r\n\r\n steriliseres, inden det påny anvendes til andre organsæt. Dr. Mathews  \r\n\r\n accepterede, at alm. tarmborde anvendes med adskillelse mellem de enkelte  \r\n\r\n tarmsæt og sterilisation af den del af bordet, hvor et evt. inficeret tarmsæt  \r\n\r\n har været anbragt. </P>  \r\n\r\n<P>Pkt. 5. Fællesindkøbsforeningen vil snarest søge at finde en praktisk,  \r\n\r\n teknisk løsning på dette problem, som det med den her i landet anvendte  \r\n\r\n slagteteknik volder en del kvaler at opfylde. </P>  \r\n\r\n<P>Pkt. 6. Spørgsmålet er drøftet ved et møde mellem  \r\n\r\n slagteriorganisationerne, Dr. Mathews og veterinærdirektoratet. Dr. Mathews  \r\n\r\n stillede da det forslag, at plucksene ophængtes på kroge i stedet for at lade  \r\n\r\n takea glide mellem de to rør, idet rørene som sådan ville være meget  \r\n\r\n vanskelige at sterilisere efter berøring med inficerede plucks, i hvert fald  \r\n\r\n ville det kræve udstyr til sterilisation af hele længden af de to rør. </P>  \r\n\r\n<P>Ved mødet med Dr. Mathews blev endvidere drøftet spørgsmålet om beklædning  \r\n\r\n af døre. Dr. Mathews fremhævede, at overfladen på døre, hvor der er mulighed  \r\n\r\n for berøring med kød, skal være glatte, hårde og tætte. Som  \r\n\r\n beklædningsmaterialer har Dr. Mathews accepteret plader af polyester,  \r\n\r\n rustfrit eller galvaniseret stål og aluminium. Epoxybeklædning af trædøre  \r\n\r\n blev drøftet, og Dr. Mathews accepterede, at man fra Fællesindkøbsforeningen  \r\n\r\n lavede et forsøg, således at han kunne se en sådan dør ved sit næste besøg.  \r\n\r\n Døre helt af rustfrit stål, glasfiber eller andet plastmateriale er  \r\n\r\n naturligvis acceptabelt fra amerikansk side. </P>  \r\n\r\n<P>I øvrigt indskærpes, at virksomheder, der endnu ikke har fået bragt  \r\n\r\n forholdene i overensstemmelse med de amerikanske krav, snarest bør drage  \r\n\r\n omsorg herfor, idet de imodsat fald må regne med krav fra amerikansk side om,  \r\n\r\n at autorisationen tilbagekaldes. </P>  \r\n\r\n<P>P.V.V. </P>  \r\n\r\n<P>V.E. Albertsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19691302510"
        },
        {
            "displayName": "Entydig dokumentidentifikation",
            "displayValue": "CM038207"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/12/2006"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13025"
        },
        {
            "displayName": "År for udstedelse",
            "displayValue": "1969"
        },
        {
            "displayName": "Dato for underskrift",
            "displayValue": "22/05/1969"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Veterinærdirektoratet"
        },
        {
            "displayName": "Ressortministeriets journalnummer",
            "displayValue": "kk 1103-1969"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}