{
    "id": 213488,
    "title": "Bekendtgørelse om mulighed for midlertidig fravigelse af forpligtelser for det offentlige og af privates rettigheder over for det offentlige på socialområdet som led i håndtering af COVID-19",
    "documentTypeId": "60",
    "isSagsforlobPeriodValid": true,
    "shortName": "BEK nr 218 af 17/03/2020",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#id8b7b3beb-d482-47fe-8796-1427193159d1\">Kapitel 1</a>\r\n      </td>\r\n      <td class=\"IndholdsfortegnelseTekst\">Formål og anvendelsesområde</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#ide786177c-7c65-4f5c-ac3c-a9ef29584f5a\">Kapitel 2</a>\r\n      </td>\r\n      <td class=\"IndholdsfortegnelseTekst\">Fravigelse af gældende regler om rådgivning, afgørelser, levering af ydelser og udførelsen af tilsyn m.v. i lov om social service og lov om socialtilsyn m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idc97b741c-0248-48cf-8633-7a1bfac904e2\">Kapitel 3</a>\r\n      </td>\r\n      <td class=\"IndholdsfortegnelseTekst\">Sager, hvor det ikke er muligt ved fysisk fremmøde at gennemføre møder i børn og unge-udvalget eller Ankestyrelsen efter gældende regler</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id607a3db5-4e06-4b8d-ab26-be122940452c\">Kapitel 4</a>\r\n      </td>\r\n      <td class=\"IndholdsfortegnelseTekst\">Klage og ikrafttræden</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om mulighed for midlertidig fravigelse af forpligtelser for det offentlige og af privates rettigheder over for det offentlige på socialområdet som led i håndtering af COVID-19</p>\r\n<p class=\"Indledning2\">I medfør af § 12 d, stk. 2, i lov om foranstaltninger mod smitsomme og andre overførbare sygdomme, jf. lovbekendtgørelse nr. 1026 af 1. oktober 2019, som ændret ved lov nr. 208 af 17. marts 2020, og efter forhandling med sundheds- og ældreministeren fastsættes:</p>\r\n<p class=\"Kapitel\" id=\"id8b7b3beb-d482-47fe-8796-1427193159d1\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Formål og anvendelsesområde</p>\r\n<p class=\"ParagrafGruppeOverskrift\">\r\n   <span>Formål</span>\r\n</p>\r\n<p class=\"Paragraf\" id=\"id6ef60317-4220-450a-9a84-36da366fc927\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Formålet med denne bekendtgørelse er at sikre, at der på socialområdet i forbindelse med håndteringen af COVID-19 kan foretages en nødvendig prioritering af opgaver, herunder i forhold til behandling af sager og levering af ydelser efter lov om social service samt allokering af behandlings- og personalemæssige ressourcer.</p>\r\n<p class=\"Stk2\">\r\n   <span class=\"StkNr\" id=\"id2001c39b-bc92-48fb-90c5-5d1ab7d3e355\">Stk. 2.</span> Nødvendig prioritering efter stk. 1 kan, jf. § 12 d, stk. 2, nr. 1-3, i lov om foranstaltninger mod smitsomme og andre overførbare sygdomme, ske ved fravigelse af forpligtelser for det offentlige og af privates rettigheder over for det offentlige i følgende tilfælde, jf. dog §§ 9 og 10:</p>\r\n<p class=\"Liste1\">\r\n   <span class=\"Liste1Nr\" id=\"idcde85162-2461-41de-972a-b63b42327b9d\">1)</span> Fravigelse er nødvendig for at forebygge eller inddæmme udbredelse af COVID-19 her i landet.</p>\r\n<p class=\"Liste1\">\r\n   <span class=\"Liste1Nr\" id=\"id374927ea-609a-4d57-8598-804369c1e5f2\">2)</span> Fravigelse er påkrævet som følge af tiltag til at forebygge eller inddæmme udbredelsen af COVID-19 her i landet, og de pågældende forpligtelser og rettigheder i den sammenhæng må anses for at være af mere underordnet betydning.</p>\r\n<p class=\"Liste1\">\r\n   <span class=\"Liste1Nr\" id=\"idacb8a88b-ea06-4b46-b22a-fb24e9fadc56\">3)</span> Opfyldelse af de pågældende forpligtelser og rettigheder bliver umulig eller uforholdsmæssigt vanskelig som følge af foranstaltninger, som har været nødvendige for at forebygge eller inddæmme udbredelse af COVID-19 her i landet.</p>\r\n<p class=\"Stk2\">\r\n   <span class=\"StkNr\" id=\"id8bb88581-84a9-4426-adb5-1c9f1e599b93\">Stk. 3.</span> Fravigelse af forpligtelser for det offentlige og af privates rettigheder over for det offentlige efter reglerne i denne bekendtgørelse kan ikke ske ud over, hvad der er nødvendigt for at opnå formålet, jf. stk. 1.</p>\r\n<p class=\"ParagrafGruppeOverskrift\">\r\n   <span>Anvendelsesområde</span>\r\n</p>\r\n<p class=\"Paragraf\" id=\"id547f3972-a11f-4361-906c-364b8fa895d8\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Denne bekendtgørelse finder anvendelse for rådgivning, afgørelser, levering af ydelser, tilsyn m.v. efter lov om social service, jf. dog stk. 2, og efter lov om socialtilsyn.</p>\r\n<p class=\"Stk2\">\r\n   <span class=\"StkNr\" id=\"id66d20b2f-143d-452f-b507-88e3bc74a386\">Stk. 2.</span> Bekendtgørelsen finder ikke anvendelse for afgørelser, rådgivning og levering af ydelser m.v. efter §§ 14 a, 79, 79 a, 81 a, 83-84, 86, 88-94 a, 119-122, § 139, stk. 2, §§ 150-151 c og 192 a i lov om social service, der hører under sundheds- og ældreministerens ressortområde.</p>\r\n<p class=\"Kapitel\" id=\"ide786177c-7c65-4f5c-ac3c-a9ef29584f5a\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Fravigelse af gældende regler om rådgivning, afgørelser, levering af ydelser og udførelsen af tilsyn m.v. i lov om social service og lov om socialtilsyn m.v.</p>\r\n<p class=\"ParagrafGruppeOverskrift\">\r\n   <span>Fravigelse af pligten til at yde rådgivning m.v. efter servicelovens kapitel 3</span>\r\n</p>\r\n<p class=\"Paragraf\" id=\"id2c8fd7e6-e710-49a1-a462-45d9d9b808a0\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Kommunalbestyrelsen kan træffe afgørelse om midlertidigt helt eller delvist at undlade at yde rådgivning m.v. efter kapitel 3 i lov om social service eller om midlertidigt at ændre måden, hvorpå rådgivning m.v. gives, hvis betingelserne i § 1, stk. 2 og 3, er opfyldt, jf. dog §§ 9 og 10.</p>\r\n<p class=\"ParagrafGruppeOverskrift\">\r\n   <span>Undladelse af at behandle sager efter lov om social service og lov om socialtilsyn</span>\r\n</p>\r\n<p class=\"Paragraf\" id=\"id54bbf2e3-b285-40fb-b009-a7805fda9b8e\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Den myndighed m.v., der er ansvarlig for at træffe afgørelse efter lov om social service eller lov om socialtilsyn, kan træffe afgørelse om midlertidigt helt eller delvist at undlade at behandle en sag eller om midlertidigt at ændre måden, hvorpå en sag behandles, hvis betingelserne i § 1, stk. 2 og 3, er opfyldt, jf. dog stk. 2-7 og §§ 9 og 10.</p>\r\n<p class=\"Stk2\">\r\n   <span class=\"StkNr\" id=\"idfda5b4d0-ad85-471e-b7f3-563357769aef\">Stk. 2.</span> Kommunalbestyrelsen kan ikke undlade at behandle underretninger om børn og unge, jf. §§ 153-155 i lov om social service, samt at følge op på disse, hvis et barn eller en ung har behov for særlig støtte, som ikke kan udsættes, jf. §§ 9 og 10. Ankestyrelsen kan ligeledes ikke undlade at behandle underretninger, jf. § 65, stk. 5, i lov om social service.</p>\r\n<p class=\"Stk2\">\r\n   <span class=\"StkNr\" id=\"id2f0349d9-12d3-4390-9a41-87c33303d278\">Stk. 3.</span> Den myndighed, der er ansvarlig for at træffe afgørelse om anbringelse af børn og unge uden for hjemmet efter § 52, stk. 3, nr. 7, § 58 eller § 65, stk. 2 og 3, i lov om social service, kan ikke undlade at behandle sager om anbringelse af børn og unge uden for hjemmet, jf. §§ 9 og 10.</p>\r\n<p class=\"Stk2\">\r\n   <span class=\"StkNr\" id=\"idc1accf26-7720-4c14-ae61-1e8af3b733c9\">Stk. 4.</span> Kommunalbestyrelsen kan ikke undlade at behandle sager efter § 80 i lov om social service samt at følge op på disse, hvis der er behov for midlertidigt husly mod betaling, jf. §§ 9 og 10.</p>\r\n<p class=\"Stk2\">\r\n   <span class=\"StkNr\" id=\"ida2e5e0d8-7291-454e-865f-b5a035841ec6\">Stk. 5.</span> Kommunalbestyrelsen kan ikke undlade at behandle sager efter §§ 107 og 108 i lov om social service samt at følge op på disse, hvis der er behov for et midlertidigt eller længerevarende ophold på et botilbud, jf. §§ 9 og 10.</p>\r\n<p class=\"Stk2\">\r\n   <span class=\"StkNr\" id=\"ide8165f21-6e48-427d-9ba0-ff5e7b6cc748\">Stk. 6.</span> Tilbudslederen kan ikke undlade at behandle sager efter §§ 109 og 110 i lov om social service samt at følge op på disse, hvis der er behov for midlertidigt ophold i disse boformer, jf. §§ 9 og 10.</p>\r\n<p class=\"Stk2\">\r\n   <span class=\"StkNr\" id=\"idaeeedff6-2653-4eed-9127-353e610fca5b\">Stk. 7.</span> Kommunalbestyrelsen kan ikke undlade at behandle sager efter §§ 129 og 129 a i lov om social service samt at følge op på disse, hvis der er behov for optagelse i et særligt eller bestemt botilbud uden samtykke, jf. §§ 9 og 10. Familieretshuset kan ligeledes ikke undlade at behandle sådanne sager, jf. §§ 131 og 131 a i lov om social service.</p>\r\n<p class=\"ParagrafGruppeOverskrift\">\r\n   <span>Undladelse af at levere ydelser efter lov om social service og lov om bekæmpelse af ungdomskriminalitet</span>\r\n</p>\r\n<p class=\"Paragraf\" id=\"id6a44e3ad-ad67-4c70-bc44-73b01492cac5\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Kommunalbestyrelsen kan træffe afgørelse om midlertidigt helt eller delvist at undlade at levere en ydelse, der er truffet afgørelse om efter lov om social service eller lov om bekæmpelse af ungdomskriminalitet eller om midlertidigt at ændre indholdet af ydelsen, hvis betingelserne i § 1, stk. 2 og 3, er opfyldt, jf. dog stk. 2 og §§ 9 og 10.</p>\r\n<p class=\"Stk2\">\r\n   <span class=\"StkNr\" id=\"idaa5d8276-fd91-4c2e-99fb-82b07bd0e63a\">Stk. 2.</span> Der kan ikke træffes afgørelse efter stk. 1, hvis dette vil medføre,</p>\r\n<p class=\"Liste1\">\r\n   <span class=\"Liste1Nr\" id=\"id5e406185-4aaa-4141-a712-c04bb635d711\">1)</span> at børn og unge, der er anbragt uden for hjemmet efter § 52, stk. 3, nr. 7 i lov om social service, skal hjemgives til forældrene,</p>\r\n<p class=\"Liste1\">\r\n   <span class=\"Liste1Nr\" id=\"id41a8b304-7199-4a20-9aff-a9c35b98528e\">2)</span> at midlertidige og længerevarende døgnophold for voksne efter §§ 107 og 108 i lov om social service skal ophøre, eller</p>\r\n<p class=\"Liste1\">\r\n   <span class=\"Liste1Nr\" id=\"id822b8e11-474b-469c-8904-362dafd3eb61\">3)</span> et afslag på ophold på et tilbud efter §§ 109 og 110 i lov om social service i akutte situationer, hvis borgeren ikke kan opholde sig andre steder.</p>\r\n<p class=\"ParagrafGruppeOverskrift\">\r\n   <span>Ændring i gennemførelsen af samvær mellem forældre eller anden familie og netværk og anbragte børn efter lov om social service</span>\r\n</p>\r\n<p class=\"Paragraf\" id=\"idce4b23f2-279f-4690-b90a-ef47fba653fc\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Kommunalbestyrelsen kan træffe afgørelse om, at et planlagt samvær efter § 71, stk. 2-6, i lov om social service midlertidigt udøves på anden måde, herunder ved elektronisk kommunikation, eller at samværet midlertidigt suspenderes, hvis betingelserne i § 1, stk. 2 og 3, er opfyldt, jf. dog §§ 9 og 10.</p>\r\n<p class=\"ParagrafGruppeOverskrift\">\r\n   <span>Indskrænkning af udførelsen af tilsyn efter lov om social service og lov om socialtilsyn</span>\r\n</p>\r\n<p class=\"Paragraf\" id=\"id44266d34-8038-435b-a277-1b4fef03a349\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Den myndighed, der er ansvarlig for at føre tilsyn efter lov om social service eller lov om socialtilsyn, kan midlertidigt beslutte at indskrænke udførelsen af tilsyn eller ændre måden, hvorpå tilsynet føres, hvis betingelserne i § 1, stk. 2 og 3, er opfyldt, jf. dog §§ 9 og 10.</p>\r\n<p class=\"ParagrafGruppeOverskrift\">\r\n   <span>Fravigelse af sagsbehandlingsregler m.v. og information til borgere m.v. om afgørelser og beslutninger</span>\r\n</p>\r\n<p class=\"Paragraf\" id=\"idaa38f58a-543b-4600-8de2-057e0f92b97d\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Er betingelserne i § 1, stk. 2 og 3, opfyldt, kan den myndighed m.v., der er ansvarlig for at behandle og træffe afgørelse i sager efter lov om social service, lov om socialtilsyn eller efter reglerne i denne bekendtgørelse, efter en konkret vurdering beslutte, at almindelige sagsbehandlingsregler i forvaltningsloven, lov om social service, lov om retssikkerhed og administration på det sociale område og lov om socialtilsyn eller i regler fastsat i medfør af de nævnte love ikke finder anvendelse.</p>\r\n<p class=\"Stk2\">\r\n   <span class=\"StkNr\" id=\"id04069ab5-46d7-4828-b81c-c090b9ecbf17\">Stk. 2.</span> Er betingelserne i § 1, stk. 2 og 3, opfyldt, kan den myndighed m.v., der er ansvarlig for at behandle og træffe afgørelse i sager efter lov om social service, lov om socialtilsyn eller efter reglerne i denne bekendtgørelse, efter en konkret vurdering beslutte, at specifikke bestemmelser om sagsbehandling, herunder bestemmelser om gennemførelse af undersøgelser og samtaler m.v. samt bestemmelser om frister og andre garantier bortset fra bestemmelser om klageadgang, i den lovgivning, der er nævnt i stk. 1, ikke finder anvendelse.</p>\r\n<p class=\"Stk2\">\r\n   <span class=\"StkNr\" id=\"id5fadf4af-3e21-4d21-84ce-085744d98c7f\">Stk. 3.</span> Stk. 2 finder ikke anvendelse i følgende tilfælde:</p>\r\n<p class=\"Liste1\">\r\n   <span class=\"Liste1Nr\" id=\"ide8d72d34-cf8f-4178-b7d1-b92e8e494408\">1)</span> Ved behandling af underretninger, jf. §§ 153-155 i lov om social service.</p>\r\n<p class=\"Liste1\">\r\n   <span class=\"Liste1Nr\" id=\"id2df60462-cf56-477b-80e0-d86816287287\">2)</span> I sager, der skal behandles i et børnehus, jf. § 50 b i lov om social service.</p>\r\n<p class=\"Liste1\">\r\n   <span class=\"Liste1Nr\" id=\"id4da7aac5-85ba-46b1-b8f2-ea180f0a2562\">3)</span> I forhold til ret til advokatbistand, jf. § 72 i lov om social service.</p>\r\n<p class=\"Liste1\">\r\n   <span class=\"Liste1Nr\" id=\"id5cb66bb7-cda9-45d0-9b36-4f27231dd0cb\">4)</span> I forhold til retten til at se sagens akter og retten til at udtale sig, jf. § 73 i lov om social service.</p>\r\n<p class=\"Stk2\">\r\n   <span class=\"StkNr\" id=\"idb23f9879-3f48-4e11-b016-b91fcf4d867a\">Stk. 4.</span> Ved afgørelser efter §§ 3-6 og beslutninger efter § 7 samt ved afgørelser efter lov om social service eller lov om socialtilsyn skal borgere m.v., som berøres individuelt af disse afgørelser og beslutninger, uanset stk. 1 og 2, jf. dog stk. 5, informeres direkte om afgørelsen eller beslutningen, om baggrunden for denne, om afgørelsens eller beslutningens tidsmæssige udstrækning og om, hvor borgeren m.v. kan henvende sig, såfremt dennes behov ændrer sig. Information kan gives mundtligt eller skriftligt. I relation til borgere, kan information tillige gives ved at anmode et eventuelt tilbud, som borgeren er tilknyttet, om mundtligt eller skriftligt at informere borgeren. Information efter 1.-3. pkt. skal kunne dokumenteres.</p>\r\n<p class=\"Stk2\">\r\n   <span class=\"StkNr\" id=\"id4f60ec43-6455-46e1-a40d-b77967753602\">Stk. 5.</span> Ved mere generelle afgørelser efter § 3 kan information til de berørte borgere m.v., jf. stk. 4, i stedet gives ved offentlig bekendtgørelse, herunder på kommunens hjemmeside.</p>\r\n<p class=\"ParagrafGruppeOverskrift\">\r\n   <span>Sikkerheds- eller sundhedsmæssig risiko og begrænsninger i forhold til akut eller absolut nødvendig hjælp og støtte</span>\r\n</p>\r\n<p class=\"Paragraf\" id=\"idc8566a75-5123-4c9b-ab78-4b8c4cc55006\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Reglerne i dette kapitel finder ikke anvendelse, hvis det vil medføre en sikkerheds- eller sundhedsmæssig risiko for den enkelte borger, eller hvis det vil medføre begrænsninger i forhold til akut eller absolut nødvendig hjælp og støtte efter lov om social service, herunder f.eks. hjælp til helt basal personlig pleje og indtagelse af mad og drikke.</p>\r\n<p class=\"Paragraf\" id=\"id758c53ae-30d2-4304-9536-7897a0e9f26c\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Ved afgørelser efter dette kapitel skal der foretages en konkret og individuel vurdering i forhold til den enkelte borger og dennes behov for hjælp og støtte m.v., således at der ikke sker begrænsninger i den hjælp og støtte m.v., borgeren modtager, ud over hvad der er nødvendigt for at opnå formålet, jf. § 1, og således at begrænsningerne holdes på et minimum.</p>\r\n<p class=\"Kapitel\" id=\"idc97b741c-0248-48cf-8633-7a1bfac904e2\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Sager, hvor det ikke er muligt ved fysisk fremmøde at gennemføre møder i børn og unge-udvalget eller Ankestyrelsen efter gældende regler</p>\r\n<p class=\"Paragraf\" id=\"id856ea439-520e-476b-83a9-53556518a93f\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Skal børn og unge-udvalget efter §§ 68 eller 74 i lov om social service træffe afgørelse i en sag, og er det på grund af indsatsen mod COVID-19, jf. § 1, ikke muligt ved fysisk fremmøde at gennemføre et møde i børn og unge-udvalget i kommunen efter reglerne i lov om social service, herunder at sikre et beslutningsdygtigt udvalg, jf. § 74, stk. 4, i lov om social service, kan mødet i stedet gennemføres ved video- eller telefonmøde.</p>\r\n<p class=\"Stk2\">\r\n   <span class=\"StkNr\" id=\"ide2be13cb-8340-4112-91d9-00cfa9a2b9de\">Stk. 2.</span> Er et møde efter stk. 1 ikke muligt, kan afgørelse træffes af formanden for børn og unge-udvalget eller i dennes fravær næstformanden.</p>\r\n<p class=\"Stk2\">\r\n   <span class=\"StkNr\" id=\"id7a54cce8-43e3-42fa-855c-226dfef01ee0\">Stk. 3.</span> Er det ikke muligt at træffe afgørelse som nævnt i stk. 2, kan kommunalbestyrelsen træffe afgørelse.</p>\r\n<p class=\"Stk2\">\r\n   <span class=\"StkNr\" id=\"id69334ebd-bb62-4c27-a2f8-0b940db4dfa4\">Stk. 4.</span> Er en sag afgjort på den måde, der er beskrevet i stk. 2 eller 3, skal sagen snarest muligt og inden 8 uger efter iværksættelse af afgørelsen forelægges børn og unge-udvalget til godkendelse.</p>\r\n<p class=\"Stk2\">\r\n   <span class=\"StkNr\" id=\"ideafa4392-ed1b-429c-b998-d443d8d955f7\">Stk. 5.</span> Er forelæggelse efter stk. 4 ikke mulig, fordi hindringen i stk. 1 fortsat foreligger, skal sagen i stedet forelægges for Ankestyrelsen til godkendelse.</p>\r\n<p class=\"Stk2\">\r\n   <span class=\"StkNr\" id=\"id1d881d3e-ae46-46c1-abdf-bc00ab8916f8\">Stk. 6.</span> Skal børn og unge-udvalget have forelagt en sag til godkendelse efter § 75, stk. 3, i lov om social service og er det på grund af indsatsen mod COVID-19, jf. § 1, ikke muligt ved fysisk fremmøde at gennemføre et møde i børn og unge-udvalget i kommunen efter reglerne i lov om social service, herunder at sikre et beslutningsdygtigt udvalg, jf. § 74, stk. 4, i lov om social service, kan mødet i stedet gennemføres ved video- eller telefonmøde. Er det ikke muligt at træffe afgørelse efter 1. pkt., finder stk. 3-5 anvendelse.</p>\r\n<p class=\"Stk2\">\r\n   <span class=\"StkNr\" id=\"id77e2c80d-9566-46cf-8773-a16ef35c7924\">Stk. 7.</span> Hvis en afgørelse truffet af børn og unge-udvalget efter § 74 i lov om social service indbringes for Ankestyrelsen efter § 168 i lov om social service, og er det på grund af indsatsen mod COVID-19, jf. § 1, ikke muligt ved fysisk fremmøde at gennemføre et møde, kan det møde, hvori Ankestyrelsen træffer afgørelse, i stedet gennemføres ved video- eller telefonmøde. Proceduren for afholdelse af møde efter 1. pkt. finder tilsvarende anvendelse i sager, hvor Ankestyrelsen skal godkende eller træffe afgørelse i en sag efter stk.  5 eller § 65 eller § 75, stk. 5 eller 6, i lov om social service.</p>\r\n<p class=\"Kapitel\" id=\"id607a3db5-4e06-4b8d-ab26-be122940452c\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Klage og ikrafttræden</p>\r\n<p class=\"ParagrafGruppeOverskrift\">\r\n   <span>Klage</span>\r\n</p>\r\n<p class=\"Paragraf\" id=\"id218fbaeb-7b13-4e6c-a6ed-c915b7e9fd53\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Afgørelser og beslutninger truffet efter bestemmelserne i denne bekendtgørelse kan ikke påklages. Det gælder dog ikke afgørelser omfattet af § 11.</p>\r\n<p class=\"ParagrafGruppeOverskrift\">\r\n   <span>Ikrafttræden</span>\r\n</p>\r\n<p class=\"Paragraf\" id=\"ide5cfeb19-a900-4630-9862-5ffddbf6aac3\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Bekendtgørelsen træder i kraft den 18. marts 2020, klokken 10.00.</p>\r\n<p class=\"Stk2\">\r\n   <span class=\"StkNr\" id=\"id11a542ca-2a84-498d-9607-69f2453b96af\">Stk. 2.</span> Bekendtgørelsen ophæves den 1. juli 2020.</p><div class=\"Givet\" id=\"Givet\"><p class=\"Givet\" align=\"center\">Social- og Indenrigsministeriet, den 17. marts 2020</p><p class=\"Sign1\" align=\"center\">Astrid Krag</p><p class=\"Sign2\" align=\"right\">/ Anita Hørby</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/03/2020"
        },
        {
            "displayName": "Accession",
            "displayValue": "B20200021805"
        },
        {
            "displayName": "Entydig dokumentidentifikation",
            "displayValue": "CY000382"
        },
        {
            "displayName": "Dato for førstegangsindlæggelse",
            "displayValue": "18/03/2020"
        },
        {
            "displayName": "Dato for indlæggelse",
            "displayValue": "18/03/2020"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "218"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "17/03/2020"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Social- og Indenrigsmin., j.nr. 2020-2948"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}