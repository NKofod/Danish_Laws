{
    "id": 168687,
    "title": "Vejledning om fotografering og optagelse af fingeraftryk af indsatte, der udstår fængselsstraf eller forvaring (fotovejledningen)",
    "documentTypeId": "180",
    "isSagsforlobPeriodValid": true,
    "shortName": "VEJ nr 9194 af 13/04/2015",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om fotografering og optagelse af fingeraftryk af indsatte, der udstår fængselsstraf eller forvaring (fotovejledningen)</p>\r\n<p class=\"Tekst\">\r\n   <span class=\"Bold\">1.</span> Reglerne om fotografering og optagelse af fingeraftryk af indsatte findes i § 61 i straffuldbyrdelsesloven. Herudover har Justitsministeriet udstedt bekendtgørelse om fotografering og optagelse af fingeraftryk af indsatte, der udstår fængselsstraf eller forvaring (fotobekendtgørelsen).</p>\r\n<p class=\"Tekst\">Bekendtgørelsen er rettet mod indsatte i fængsler og arresthuse, men der vil dog i visse tilfælde være behov for, at indsatte i pensionerne fotograferes, f.eks. når dømte anbringes efter straffuldbyrdelseslovens § 78 for hele straffetiden.</p>\r\n<p class=\"Tekst\">\r\n   <span class=\"Bold\">2.</span> Det fremgår af straffuldbyrdelseslovens § 61, stk. 1, at kriminalforsorgsområdet har ret til at fotografere og optage fingeraftryk af den indsatte med henblik på senere identifikation. Det betyder samtidig, at der ikke vil være mulighed for at foretage fotografering, hvor der allerede forefindes et vellignende fotografi i Klientsystemet, jf. dog nedenfor om genfotografering.</p>\r\n<p class=\"Tekst\">\r\n   <span class=\"Bold\">3.</span> Fotografering foretages med digitalkamera, og billedet indlægges i Klientsystemet som beskrevet i Klientsystemets on-line hjælp.</p>\r\n<p class=\"Tekst\">\r\n   <span class=\"Bold\">4.</span> Med henblik på at sikre, at indsatte kan identificeres gennem hele strafudståelsen, er der desuden pligt til at genfotografere indsatte, hvis det, for eksempel på grund af væsentlige ændringer af den pågældendes udseende, er nødvendigt af hensyn til identifikationen. Endvidere skal indsatte under alle omstændigheder genfotograferes efter udståelse af 3 år af straffen, og derefter hvert tredje år.</p>\r\n<p class=\"Tekst\">\r\n   <span class=\"Bold\">5.</span> Hvis det er nødvendigt med henblik på identifikation ved fremmøde til afsoning fra fri fod optager kriminalforsorgsområdet fingeraftryk med henblik på sammenligning med eventuelle fingeraftryk af domfældte optaget af politiet, jf. iværksættelsescirkulærets regler herom. Optagelse af fingeraftryk foregår ved hjælp af Porelon sværteplade. Sværteplade og renseservietter rekvireres hos P-B Miljø A/S, Enebærvej 7, 8850 Bjerringbro, telefon 86 68 46 00. Der skal kun optages aftryk af én finger, højre pegefinger, som aftørres med en spritserviet, således at den er ren og affedtet. Det er vigtigt, at ”blommen” på det yderste led dækkes med et jævnt lag sværte. Den sværtede finger presses mod blanketten ”Identifikation i forbindelse med indsættelse til strafudståelse (fingeraftryk)”, med et let tryk. Blanketten udfyldes på maskine, inden fingeraftrykket sættes. Fingeraftryk skal destrueres, når spørgsmålet om identifikation i forbindelse med indsættelsen er færdigbehandlet.</p>\r\n<p class=\"Tekst\">\r\n   <span class=\"Bold\">6.</span> Som det fremgår af bekendtgørelsens § 4, kan en indsat ikendes disciplinærstraf, hvis den pågældende nægter at medvirke til fotografering efter § 2, eller optagelse af fingeraftryk efter § 3. Hvis den indsattes forhold giver anledning dertil, vil der eventuelt kunne ske udelukkelse fra fællesskab efter straffuldbyrdelseslovens § 63 eller - hvis øjeblikkelig gennemførelse af fotografering eller optagelse af fingeraftryk er nødvendig - anvendes magt efter straffuldbyrdelseslovens § 62.</p>\r\n<p class=\"Tekst\">\r\n   <span class=\"Bold\">7.</span> Vejledning nr. 40 af 17. maj 2004 om fotografering og optagelse af fingeraftryk af indsatte, der udstår fængselsstraf eller forvaring (fotovejledningen), bortfalder.</p><div class=\"Givet\" id=\"Givet\"><p class=\"Givet\" align=\"center\">Justitsministeriet, Direktoratet for Kriminalforsorgen, den 13. april 2015</p><p class=\"Sign1\" align=\"center\">Johan Reimann</p><p class=\"Sign2\" align=\"right\">/ Jakob Schiøler</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "popularTitle": "Fotovejledningen",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/04/2015"
        },
        {
            "displayName": "Accession",
            "displayValue": "C20150919460"
        },
        {
            "displayName": "Entydig dokumentidentifikation",
            "displayValue": "AA008761"
        },
        {
            "displayName": "Dato for førstegangsindlæggelse",
            "displayValue": "14/04/2015"
        },
        {
            "displayName": "Dato for indlæggelse",
            "displayValue": "14/04/2015"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9194"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "13/04/2015"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Kriminalforsorgen"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Direktoratet for Kriminalforsorgen, j.nr. JUR 15-61-0022"
        },
        {
            "displayName": "Stikord",
            "displayValue": "Straffuldbyrdelse"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}