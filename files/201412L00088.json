{
    "id": 166305,
    "title": "Forslag til Lov om ændring af lov om kildeskatteloven og selskabsskatteloven\\n(Indførelse af skattepligt for udenlandske deltagere i danske kommanditselskaber m.v.) ",
    "documentTypeId": "400",
    "isSagsforlobPeriodValid": true,
    "shortName": "2014/1 LSF 88",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 3. december 2014 af Lisbeth Bech Poulsen (SF), Jonas Dahl (SF) og Trine Mach (SF)</p>\r\n<p class=\"TitelPrefiks1\">Forslag</p>\r\n<p class=\"TitelPrefiks2\">til</p>\r\n<p class=\"Titel2\">Lov om ændring af lov om kildeskatteloven og selskabsskatteloven</p>\r\n<p class=\"UnderTitel2\">(Indførelse af skattepligt for udenlandske deltagere i danske kommanditselskaber m.v.)</p>\r\n<p class=\"CentreretParagraf\">§ 1</p>\r\n<p class=\"Tekst2\">I kildeskatteloven, jf. lovbekendtgørelse nr. 1403 af 7. december 2010, som ændret bl.a. ved § 3 i lov nr. 274 af 26. marts 2014 og senest ved § 2 i lov nr. 992 af 16. september 2014, foretages følgende ændring:</p>\r\n<p class=\"AendringMedNummer\">\r\n   <span class=\"AendringNr\">1.</span> I <span class=\"Italic\">§ 2, stk. 1,</span> indsættes efter nr. 4 som nyt nummer:</p>\r\n<p class=\"Liste1\">\r\n   <span class=\"Liste1Nr\">»5)</span> Deltagere i kommanditselskaber omfattet af § 1 i lov om visse erhvervsdrivende virksomheder og deltagere i partnerselskaber omfattet af kapitel 22 i lov om aktie- og anpartsselskaber.«</p>\r\n<p class=\"Rykningsklausul\">Nr. 5-29 bliver herefter nr. 6-30.</p>\r\n<p class=\"CentreretParagraf\">§ 2</p>\r\n<p class=\"Tekst2\">I selskabsskatteloven, jf. lovbekendtgørelse nr. 1082 af 14. november 2012, som ændret senest ved § 2 i lov nr. 528 af 28. maj 2014, foretages følgende ændring:</p>\r\n<p class=\"AendringMedNummer\">\r\n   <span class=\"AendringNr\">1.</span> I <span class=\"Italic\">§ 2, stk. 1,</span> indsættes som <span class=\"Italic\">litra i:</span></p>\r\n<p class=\"Liste1\">\r\n   <span class=\"Liste1Nr\">»i)</span> deltagere i kommanditselskaber omfattet af § 1 i lov om visse erhvervsdrivende virksomheder og deltagere i partnerselskaber omfattet af kapitel 22 i lov om aktie- og anpartsselskaber.«</p>\r\n<p class=\"CentreretParagraf\">§ 3</p>\r\n<p class=\"Stk2\">\r\n   <span class=\"StkNr\">Stk. 1.</span> Loven træder i kraft dagen efter bekendtgørelsen i Lovtidende.</p>\r\n<p class=\"Stk2\">\r\n   <span class=\"StkNr\">Stk. 2.</span> Loven har virkning for indkomstår, der påbegyndes efter fremsættelsen af lovforslaget.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til lovforslaget</p>\r\n<p class=\"KapitelOverskrift2\">Almindelige bemærkninger</p>\r\n<p class=\"NormalInd\">Regeringen har som led i finanslovsaftalen bebudet, at der vil blive stillet krav om, at alle deltagere i et dansk kommanditselskab, der er registreret i virksomhedsregisteret, skal omfattes af ejerregistrering.</p>\r\n<p class=\"NormalInd\">SF går ud fra, at der også skal ske registrering af deltagerne i partnerselskaber omfattet af selskabslovens kapitel 22.</p>\r\n<p class=\"NormalInd\">Det har vist sig, at danske kommanditselskaber bruges til et omfattende skjul af sorte penge og skatteunddragelse af udenlandske »investorer«. Regeringens initiativ er derfor ikke tilstrækkeligt.</p>\r\n<p class=\"NormalInd\">Efter dansk skatteret er et aktieselskab eller anpartsselskab skattepligtigt i Danmark, hvis det er et dansk registreret selskab eller det er et udenlandsk selskab, der ledes fra Danmark.</p>\r\n<p class=\"NormalInd\">Et i Danmark registreret selskab vil være fuldt skattepligtigt til Danmark, uden at selskabet driver virksomhed i Danmark. Er der udelukkende virksomhed i udlandet, kan det land, hvor denne virksomhed drives, efter en indgået dobbeltbeskatningsoverenskomst have beskatningsretten til resultatet af denne virksomhed.</p>\r\n<p class=\"NormalInd\">Kommanditselskaber beskattes ikke som selskaber, men deltagerne beskattes. Det bør derfor fastslås, at deltagelse som selskabsdeltager i et dansk registreret kommanditselskab medfører, at den pågældende investor efter interne danske skatteregler er omfattet af begrænset skattepligt til Danmark.</p>\r\n<p class=\"NormalInd\">Hvis det pågældende kommanditselskab ikke har et fast driftssted i Danmark, anses den udenlandske selskabsdeltager efter praksis ikke for at være omfattet af begrænset skattepligt til Danmark.</p>\r\n<p class=\"NormalInd\">Der bør gælde samme skattepligtsregler for dansk registrerede kommanditselskaber som for danske aktieselskaber og danske anpartsselskaber.</p>\r\n<p class=\"NormalInd\">Da kommanditselskaberne ikke er selvstændigt skattepligtige, men beskatningen sker hos deltagerne, er det nødvendigt at skabe interne danske skatteregler, der udvider den begrænsede skattepligt til at omfatte udenlandske deltagere i sådanne selskaber.</p>\r\n<p class=\"NormalInd\">I en række tilfælde er de pågældende deltagere allerede efter de gældende regler begrænset skattepligtige i Danmark, fordi kommanditselskaber driver virksomhed i Danmark fra et fast driftssted. Lovforslaget vil derfor ikke medføre ændringer for disse selskaber.</p>\r\n<p class=\"NormalInd\">Lovforslaget har således primært til formål at skabe dansk skattepligt for deltagere i selskaber, der ikke driver egentlig erhvervsmæssig virksomhed i Danmark, men hvor der bruges et dansk kommanditselskab som et »mellemselskab« for at skjule investeringen eller for at udnytte skatteregler.</p>\r\n<p class=\"NormalInd\">Lovforslaget rammer således ikke egentlige erhvervsmæssige investeringer i Danmark. I en række tilfælde vil investorer kunne henvise til, at de er skattemæssigt hjemmehørende i en stat, som Danmark har indgået en dobbeltbeskatningsoverenskomst med, og hvor bopælsstaten har beskatningsretten, fordi der ikke foreligger et fast driftssted i Danmark, sådan som dette er defineret i den pågældende dobbeltbeskatningsoverenskomst.</p>\r\n<p class=\"NormalInd\">Lovforslaget vil således reelt kun ramme investorer, der er hjemmehørende i et skattelyland, og investorer, der ikke har oplyst om deres investering til skattemyndighederne i deres hjemland.</p>\r\n<p class=\"NormalInd\">Det er da også netop denne gruppe, som lovforslaget har til formål at ramme, så Danmark ikke medvirker til skatteunddragelse eller skatteundgåelse.</p>\r\n<p class=\"NormalInd\">Det må forventes, at de pågældende typer af investorer søger andre mål for deres investering. Dette vil medføre, at Danmark ikke bruges til internationalt skattefusk, og det er netop formålet med lovforslaget.</p>\r\n<p class=\"NormalInd\">Partnerselskaber omfattet af selskabslovens kapitel 22 beskattes som kommanditselskaber. Det vil sige, at der ikke sker beskatning af selskabet, der skattemæssigt er transparent, men at der sker beskatning af selskabets resultat hos deltagerne.</p>\r\n<p class=\"NormalInd\">Der synes ikke på nuværende tidspunkt at være misbrug af partnerselskaber fra udenlandske investorers side. Men for at undgå, at udenlandske investorer vil omgå et lovindgreb vedrørende beskatning af deltagelse i kommanditselskaber ved at investere i partnerselskaber, bør de foreslåede regler også gælde for deltagere i partnerselskaber.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Lisbeth Bech Poulsen</span> (SF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til lov om ændring af lov om kildeskatteloven og selskabsskatteloven (Indførelse af skattepligt for udenlandske deltagere i danske kommanditselskaber m.v.).</p>\r\n<p class=\"ForslagsNummer\">(Lovforslag nr. L 88)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager lovforslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2014/1 LF 88",
            "stateLabel": "Bortfaldet",
            "references": [
                {
                    "shortName": "2014/1 LSF 88",
                    "title": "Forslag til Lov om ændring af lov om kildeskatteloven og selskabsskatteloven\\n(Indførelse af skattepligt for udenlandske deltagere i danske kommanditselskaber m.v.) ",
                    "presentationName": "Lovforslag som fremsat",
                    "documentTypeId": 400,
                    "documentId": 166305,
                    "eliUri": "/eli/ft/201412L00088",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20141/lovforslag/l88/index.htm"
                },
                {
                    "shortName": "2014/1 BTL 88",
                    "title": "Betænkning over Forslag til lov om ændring af lov om kildeskatteloven og selskabsskatteloven\n(Indførelse af skattepligt for udenlandske deltagere i danske kommanditselskaber m.v.)",
                    "presentationName": "Betænkning  over lovforslag",
                    "documentTypeId": 420,
                    "documentId": 170705,
                    "eliUri": "/eli/ft/201414L00987",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "04/12/2014"
        },
        {
            "displayName": "Accession",
            "displayValue": "201412L00088"
        },
        {
            "displayName": "Entydig dokumentidentifikation",
            "displayValue": "AX016622"
        },
        {
            "displayName": "Dato for førstegangsindlæggelse",
            "displayValue": "04/12/2014"
        },
        {
            "displayName": "Dato for indlæggelse",
            "displayValue": "04/12/2014"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "88"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}