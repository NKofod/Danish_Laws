{
    "id": 226217,
    "title": "Pressenævnets kendelse i sag nr. 2021-80-0702",
    "documentTypeId": "240",
    "isSagsforlobPeriodValid": true,
    "shortName": "KEN nr 9948 af 18/11/2021",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2021-80-0702</p>\r\n<div class=\"Resume\">\r\n   <p class=\"TekstGenerel\">Tidligere CS:GO-spillere får ikke slettet profilbilleder på HLTV.org</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Tre personer, som alle oplyste ikke længere at være aktive CS:GO-spillere, klagede til Pressenævnet over, at hjemmesiden HLTV.org, der bringer nyheder og statistik om e-sporten Counter Strike: Global Offence (CS:GO), havde afvist deres anmodninger om at få billeder af dem slettet fra deres spillerprofiler på hjemmesiden.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">HLTV.org er alene anmeldt til Pressenævnet efter lov om massemediers informationsdatabaser, og personernes anmodninger blev derfor behandlet efter denne lov. Pressenævnet fandt, at de påklagede billeder hverken kunne betegnes som følsomme eller private, ligesom billederne ikke kunne siges at vedrøre personernes rent private forhold. Nævnet fandt derfor ikke grundlag for at pålægge HLTV.org at slette billederne.</p>\r\n</div>\r\n<p>[Klager] har klaget til Pressenævnet over et billede på HLTV.org, idet han mener, at lov om massemediers informationsdatabaser er overtrådt.</p>\r\n<p>\r\n</p>\r\n<p>[Klager] har klaget over, at HLTV.org har afvist at slette et foto af ham, som fremgår på HLTV.org.</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">1 Sagsfremstilling</span>\r\n</p>\r\n<p>\r\n   <span class=\"Italic\">Det påklagede foto</span>\r\n</p>\r\n<p>Det påklagede foto fremgår af, hvad der fremstår som en spillerprofil på hjemmesiden HLTV.org. Hjemmesiden, og dermed også spillerprofilen, er på engelsk, og øverst på profilen oplyses spillerens profilnavn, som for [Klager]s vedkommende er [Klagers spillernavn], hans rigtige navn, alder og nationalitet, ligesom der fremgår et foto af ham. Fotoet af [Klager] fremstår som et portrætfoto, hvor hans ansigt er synligt.</p>\r\n<p>\r\n</p>\r\n<p>Under disse oplysninger ses spillerprofilen at indeholde underkategorier med overskrifterne <span class=\"Italic\">”Info”, ”Teams”, ”Matches”, ”Achievements”, ”Trophies”</span> og <span class=\"Italic\">”News”</span>. På spillerprofilens forside, under kategorien <span class=\"Italic\">”Info”</span>, ses oplysninger om spillerens statistik for de seneste tre måneder, ligesom der oplyses om kommende og nylige kampe, som for [Klager]s vedkommende ses senest at have fundet sted i 2018. Under disse oplysninger fremgår, under overskriften <span class=\"Italic\">”Pictures of [Klagers spillernavn]”</span>, en større udgave af ovenstående portrætfoto. På dette foto er både hans ansigt og hans overkrop synlig, og han ses at være iført en spillertrøje. Under fotoet ses et link med overskriften <span class=\"Italic\">”All photos of [Klagers spillernavn]”</span>, som fører til en underside, hvor samme portrætfoto af [Klager] fremgår endnu engang. Der fremgår ikke andre fotos af [Klager]. Ved at klikke på fotoet fremkommer en billedserie med lignende fotos af andre personer iført samme spillertrøje som [Klager]. De konkrete fotos vises under overskriften <span class=\"Italic\">”[CS:GO-eventet]”</span>.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Om HLTV.org</span>\r\n</p>\r\n<p>HLTV.org er en hjemmeside, som beskæftiger sig med e-sporten Counter-strike: Global Offence, som forkortes CS:GO. Hjemmesidens indhold er på engelsk og på hltv.org/terms beskrives hjemmesidens formål som følger:</p>\r\n<p>\r\n</p>\r\n<p>“HLTV.org have the intention to publicise CS:GO news, CS:GO match information and give the users the option to debate. ”</p>\r\n<p>\r\n</p>\r\n<p>På forsiden af HLTV.org fremgår øverst en række faner, som bl.a. har overskrifterne <span class=\"Italic\">”News”, ”Matches, ”Results” </span>og <span class=\"Italic\">”Events”</span>. Under fanen <span class=\"Italic\">”News”</span> ses det, at HLTV.org dagligt offentliggør omkring fire artikler, der fremstår som journalistisk bearbejdede nyheder om CS:GO.</p>\r\n<p>\r\n</p>\r\n<p>\r\n</p>\r\n<p>[Klager] anmodede den 22. maj 2021 HLTV.org om at få slettet fotoet af ham fra HLTV.org. HLTV.org afviste den 24. maj 2021 [Klager]s anmodning. [Klager] henvendte sig herefter den 27. maj 2021 til Pressenævnet for at klage over HLTV.orgs afgørelse. Den 28. maj 2021 besvarede Pressenævnet [Klager] og vejledte ham i den forbindelse om nævnets sagsbehandling. Nævnet anmodede endvidere [Klager] om at indsende yderligere, konkrete oplysninger til brug for sagens eventuelle videre behandling i nævnet. [Klager] besvarede den 11. september 2021 nævnets mail og bad i den forbindelse nævnet om at specificere, hvilken dokumentation han skulle indsende for at gå videre med klagen. Nævnet besvarede den 13. september 2021 [Klager]s henvendelse, hvorefter nævnet den 14. september 2021 modtog den ønskede dokumentation fra [Klager].</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2 Parternes synspunkter</span>\r\n</p>\r\n<p>\r\n   <span class=\"Bold\">2.1 [Klager]s synspunkter</span>\r\n</p>\r\n<p>\r\n   <span class=\"Italic\">Sletning efter lov om massemediers informationsdatabaser</span>\r\n</p>\r\n<p>[Klager] har anført, at han ikke har givet samtykke til offentliggørelsen af fotoet af ham på HLTV.org, og at han ønsker det slettet.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2.2 HLTV.orgs synspunkter</span>\r\n</p>\r\n<p>\r\n   <span class=\"Italic\">Sletning efter lov om massemediers informationsdatabaser</span>\r\n</p>\r\n<p>HLTV.org har oplyst, at hjemmesiden er ejet af HLTV.org ApS, som har postadresse i Aarhus. HLTV.org er én af verdens største kilder til information om CS:GO-spillere og CS:GO-events med gennemsnitligt 5.000.000 besøg på hjemmesiden hver måned. HLTV.org indeholder CS:GO-nyheder, informationer om kampe, resultater, events, statistik, gallerier/billeder og fora vedrørende CS:GO. Hjemmesiden inkluderer også indhold og statistik om de hold og de spillere, der deltager i offentligt tilgængelige CS:GO-turneringer. De oplysninger, HLTV.org indsamler og behandler, samt det indhold, der offentliggøres på hjemmesiden, anvendes i forbindelse med spredningen af CS:GO-nyheder og tilhørende oplysninger.</p>\r\n<p>\r\n</p>\r\n<p>I betragtning af, at HLTV.orgs indhold, herunder tekster, billeder og lydprogrammer, periodisk udbredes til offentligheden, og at en betydelig del af de offentliggjorte oplysninger har karakter af nyhedsformidling, samt at hjemmesiden er registreret som offentlig informationsdatabase hos Pressenævnet, har HLTV.org anført, at de anser sig for at være et massemedie i henhold til § 1, nr. 3 i medieansvarsloven. Hertil har HLTV.org tilføjet, at udviklingen og vedligeholdelsen af deres offentligt tilgængelige informationsdatabase endvidere er i overensstemmelse med de relevante bestemmelser i lov om massemediers informationsdatabaser, særligt denne lovs kapitel 3. Som en konsekvens heraf har HLTV.org bemærket, at databeskyttelsesloven derfor ikke finder anvendelse på behandlingen af oplysninger hos HLTV.org, jf. databeskyttelseslovens § 3, stk. 4.</p>\r\n<p>\r\n</p>\r\n<p>HLTV.org har oplyst, at de, når de behandler og offentliggør personoplysninger, gør deres yderste for at beskytte privatlivets fred. HLTV.org følger bedste praksis vedrørende varetagelse af de respektive databeskyttelsesrettigheder, herunder retten til at få slettet personoplysninger. Retten til at få slettet personoplysninger er dog ikke ubetinget, og anmodninger fra privatpersoner kan afvises, hvis databehandlingen, herunder offentliggørelse af oplysninger til journalistiske formål, er nødvendig for udøvelse af retten til ytrings- og informationsfrihed, jf. databeskyttelseslovens §§ 3, stk. 4, og 8 og persondataforordningens artikel 17, stk. 3, litra a.</p>\r\n<p>\r\n</p>\r\n<p>For så vidt angår [Klager]s klage har HLTV.org anført, at han har deltaget i offentlige CS:GO-events. Disse events er blevet sendt via livestreaming til millioner af brugere over hele verden, og resultaterne og spillernes præstationer i sådanne events er bredt og offentligt tilgængelige. HLTV.org har oplyst, at reportere fra deres hjemmeside var til stede ved de konkrete events, hvor de rapporterede om kampene, ligesom reporterne tog billeder af de officielle deltagere under deres deltagelse. Oplysninger om kampene, kommentarer og dertilhørende billeder blev efterfølgende offentliggjort på HLTV.org.</p>\r\n<p>\r\n</p>\r\n<p>HLTV.org har behandlet [Klager]s indledende anmodning til hjemmesiden om sletning af billedet som en indsigelse mod HLTV.orgs behandling af [Klager]s personoplysninger. HLTV.org har i den forbindelse foretaget en gennemgang af indsigelsen for at fastslå, om HLTV.orgs legitime interesser i at behandle oplysningerne var forholdsmæssig. [Klager] har i forbindelse med sin anmodning og klage ikke forklaret, hvordan brugen af billedet, som ikke kan betragtes som sensitivt eller privat, og som stammer fra et offentligt event, påvirker hans privatliv, og han er ikke fremkommet med væsentlige begrundelser, der kan berettige suspension af denne databehandling. HLTV.org har hertil anført, at [Klager] var bekendt med den offentlige karakter af den turnering, han har deltaget i. Han er endvidere bekendt med, at der er en almen interesse i retten til ytrings- og informationsfrihed, og at der er en løbende, offentlig interesse i CS:GO-turneringer og de deltagende spillere, samt i historiske statistikker og detaljer om events. På den baggrund besluttede HLTV.org at afvise [Klager]s anmodning om sletning.</p>\r\n<p>\r\n</p>\r\n<p>Med henvisning til CS:GO-turneringernes offentlige karakter, og at CS:GO er en ny og hastigt voksende sport, samt at der er en stigende interesse for CS:GO-events og CS:GO-spillere, har HLTV.org anført, at behandling af personoplysninger om CS:GO-spillerne og opbevaring af historiske oplysninger om sporten til brug for journalistiske formål bør anses for lovlig. Der er således for massemedier en legitim interesse i at offentliggøre oplysninger om offentlige CS:GO-turneringer og turneringsdeltagerne, herunder [Klager]. På den baggrund har HLTV.org afvist [Klager]s anmodning om at få slettet portrætfotoet af ham.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">3 Pressenævnets begrundelse og afgørelse</span>:</p>\r\n<p>I sagens behandling har følgende nævnsmedlemmer deltaget:</p>\r\n<p>Martin Lavesen, Jørn Mikkelsen, Lene Sarup og Marlene Borst Hansen.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Kompetence</span>\r\n</p>\r\n<p>Pressenævnet bemærker, at HLTV.org alene er anmeldt til Pressenævnet efter lov om massemediers informationsdatabaser. Sagen er derfor behandlet efter denne lov.</p>\r\n<p>\r\n</p>\r\n<p>Nævnet bemærker endvidere, at nævnet ikke har kompetence til at tage stilling til, hvorvidt der er sket en overtrædelse af databeskyttelseslovgivningen. Spørgsmål herom hører under domstolene og Datatilsynet og falder uden for Pressenævnets kompetence.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Klagefrist</span>\r\n</p>\r\n<p>Det fremgår af lov om massemediers informationsdatabasers § 12, stk. 2, at en klage til Pressenævnet over en afgørelse truffet af den, der er ansvarlig for en offentligt tilgængelig informationsdatabase, skal indbringes til Pressenævnet senest 12 uger efter, at afslaget er kommet frem til klageren.</p>\r\n<p>\r\n</p>\r\n<p>[Klager] henvendte sig den 27. maj 2021 til Pressenævnet for at klage over HLTV.orgs afgørelse af 24. maj 2021. På den baggrund anser Pressenævnet, at [Klager] kan anses for at have haft en berettiget forventning om, at klagen var indgivet rettidigt, selvom nævnet først den 14. september 2021 fra [Klager] modtog den dokumentation, som var nødvendig for at igangsætte klagesagen. På den baggrund realitetsbehandles klagen.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Sletning efter lov om massemediers informationsdatabaser</span>\r\n</p>\r\n<p>[Klager] har anmodet Pressenævnet om at pålægge HLTV.org i medfør af § 12, jf. § 8 i lov om massemediers informationsdatabaser at slette et billede af ham, som er tilgængeligt på HLTV.org.</p>\r\n<p>\r\n</p>\r\n<p>Pressenævnet bemærker indledningsvist, at HLTV.org ApS den 30. oktober 2020 anmeldte hjemmesiden HLTV.org til Pressenævnet og til Datatilsynet i medfør af § 6, stk. 1, i lov om massemediers informationsdatabaser som en offentligt tilgængelig informationsdatabase. Sagen behandles derfor efter reglerne i denne lov.</p>\r\n<p>\r\n</p>\r\n<p>Bestemmelsen i § 8 i lov om massemediers informationsdatabaser har følgende ordlyd:</p>\r\n<p>\r\n</p>\r\n<p>”§ 8. En offentligt tilgængelig informationsdatabase må ikke indeholde informationer, der ikke lovligt kan offentliggøres i et massemedie. Stk. 2. Informationsdatabasen må ikke indeholde informationer, hvis offentliggørelse ville være i strid med god presseskik. Stk. 3. Informationer om enkeltpersoners rent private forhold, herunder oplysninger om race, religion og hudfarve, om politiske, foreningsmæssige, seksuelle og strafbare forhold samt oplysninger om helbredsforhold, væsentlige sociale problemer og misbrug af nydelsesmidler og lignende, må ikke opbevares i informationsdatabasen, når der er forløbet 3 år efter, at den begivenhed, der har givet anledning til optagelsen i databasen, fandt sted, eller, hvis et sådant tidspunkt ikke kan fastsættes, 3 år efter, at informationerne er optaget i databasen. […]”</p>\r\n<p>\r\n</p>\r\n<p>Af lovens § 12 fremgår:</p>\r\n<p>\r\n</p>\r\n<p>”§ 12. Undlader den, der er ansvarlig for en offentligt tilgængelig informationsdatabase, efter anmodning at slette informationer, der strider mod god presseskik, jf. § 8, stk. 2, eller som befinder sig i databasen i strid med tidsfristen i § 8, stk. 3, jf. stk. 4, eller nægter den ansvarlige at optage et genmæle, eller har vedkommende ikke inden 4 uger besvaret en henvendelse om sletning eller genmæle, kan den, informationerne angår, eller efter dennes død de nærmeste pårørende, indbringe spørgsmålet for Pressenævnet.</p>\r\n<p>[…]”</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Den konkrete sag</span>\r\n</p>\r\n<p>Det påklagede billede af [Klager] er et portrætfoto, som fremgår på HLTV.org som del af en spillerprofil, der indeholder oplysninger og resultater, som HLTV.org har registreret om ham i forbindelse med hans deltagelse i CS:GO-kampe mv. Om [Klager] fremgår, ud over portrætfotoet, hans navn, spillernavn, alder og nationalitet.</p>\r\n<p>\r\n</p>\r\n<p>En offentligt tilgængelig informationsdatabase må ikke indeholde information, hvis offentliggørelse ville være i strid med god presseskik, jf. § 8, stk. 2. Pressenævnet finder, at portrætfotoet af [Klager] ikke kan anses for følsomt eller privat, hvorfor nævnet finder, at offentliggørelsen af fotoet ikke er i strid med god presseskik. Nævnet bemærker hertil, at det i den forbindelse er uden betydning, om [Klager] har givet samtykke til offentliggørelsen af fotoet. Nævnet finder herefter ikke grundlag for at pålægge HLTV.org at slette fotoet af [Klager] i medfør af denne bestemmelse.</p>\r\n<p>\r\n</p>\r\n<p>Efter lovens § 8, stk. 3, må informationer om enkeltpersoners rent private forhold, herunder oplysninger om race, religion og hudfarve, om politiske og strafbare forhold samt oplysninger om helbredsforhold, væsentlige problemer og misbrug af nydelsesmidler og lignende ikke opbevares i informationsdatabasen, når der er forløbet tre år efter, at den begivenhed, der har givet anledning til optagelsen i databasen, fandt sted. Pressenævnet finder, at portrætfotoet af [Klager] ikke vedrører hans rent private forhold. Nævnet finder herefter ikke grundlag for at pålægge HLTV.org at slette fotoet af [Klager] i medfør af denne bestemmelse.</p>\r\n<p>\r\n</p>\r\n<p>Afgjort den 18. november 2021</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/11/2021"
        },
        {
            "displayName": "Accession",
            "displayValue": "W20210994825"
        },
        {
            "displayName": "Entydig dokumentidentifikation",
            "displayValue": "AA012755"
        },
        {
            "displayName": "Dato for indlæggelse",
            "displayValue": "19/11/2021"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9948"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "18/11/2021"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2021-80-0702"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}