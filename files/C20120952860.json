{
    "id": 143303,
    "title": "Vejledning om særlig indsats for ledige, der risikerer at opbruge deres ret til dagpenge",
    "documentTypeId": "180",
    "isSagsforlobPeriodValid": true,
    "shortName": "VEJ nr 9528 af 29/10/2012",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om særlig indsats for ledige, der risikerer at opbruge deres ret til dagpenge</p>\r\n<p class=\"Afsnitsnummer\">Afsnit I</p>\r\n<p class=\"Afsnitsoverskrift\">Indledning</p>\r\n<p class=\"Tekst\">Regeringen har den 31. august 2012 med LO, DA, AC, FTF, KL og A-kassernes Samvirke indgået aftale om at sætte akut og massivt ind for at hjælpe de ledige medlemmer af en a-kasse, som risikerer at opbruge deres ret til dagpenge, hvis de ikke finder et arbejde.</p>\r\n<p class=\"Tekst\">Målgruppen for indsatsen er alle ledige medlemmer af en a-kasse, der har 26 uger eller mindre tilbage af deres dagpengeperiode, og som frem til og med uge 26 i 2013 risikerer at opbruge deres ret til dagpenge. Målgruppen omfatter ikke personer, hvis ret til dagpenge er udløbet.</p>\r\n<p class=\"Tekst\">Aftalen indeholder følgende elementer:</p>\r\n<p class=\"Liste1\">\r\n   <span class=\"Liste1Nr\">•</span> Jobberedskab og hurtig kontakt til alle ledige sidst i dagpengeperioden.</p>\r\n<p class=\"Liste1\">\r\n   <span class=\"Liste1Nr\">•</span> Jobhjælp og jobsøgningsstøtte.</p>\r\n<p class=\"Liste1\">\r\n   <span class=\"Liste1Nr\">•</span> Intensivt jobformidlings-forløb.</p>\r\n<p class=\"Liste1\">\r\n   <span class=\"Liste1Nr\">•</span> Supplerende nye instrumenter og tiltag i indsatsen:</p>\r\n<p class=\"Liste2\">\r\n   <span class=\"Liste2Nr\">•</span> Bedre mulighed for at få et vikarjob via jobrotationsordningen.</p>\r\n<p class=\"Liste2\">\r\n   <span class=\"Liste2Nr\">•</span> Ret til opkvalificeringsjob.</p>\r\n<p class=\"Liste2\">\r\n   <span class=\"Liste2Nr\">•</span> Ret til hurtigt at få bevilget virksomhedspraktik eller job med løntilskud.</p>\r\n<p class=\"NormalInd\">Der er som følge af aftalen udstedt bekendtgørelse nr. 937 af 19. september 2012 om særlig indsats for ledige, der risikerer at opbruge deres ret til dagpenge. Bekendtgørelsen regulerer den enkelte lediges rettigheder og de opgaver, som jobcentrene og a-kasserne skal løse, og indeholder en beskrivelse af de redskaber, som anvendes i henhold til aftalen.</p>\r\n<p class=\"NormalInd\">I forhold til ordningens udløb og overgangsbestemmelser henvises til bekendtgørelsens § 10, stk. 3.</p>\r\n<p class=\"TekstoverskriftVenstre\">Særligt vedrørende rådighed</p>\r\n<p class=\"Tekst\">Efter aftalen og bekendtgørelsen får de ledige i målgruppen en række særlige rettigheder – men ingen nye pligter. Det betyder, at indsatsen i bekendtgørelsen er frivillig for den enkelte ledige.</p>\r\n<p class=\"Tekst\">Indsatsen efter aftalen og bekendtgørelsen er som udgangspunkt en supplerende indsats. Bekendtgørelsen ændrer således ikke ved de almindelige regler om, at dagpengemodtagere skal stå fuldt til rådighed for arbejdsmarkedet, herunder være aktivt jobsøgende og deltage i job- og rådighedssamtaler samt tilbud mv. efter de almindelige regler.</p>\r\n<p class=\"Tekst\">Jobcentrene og a-kasserne vil dermed fortsat skulle indkalde ledige til samtaler mv. og give tilbud efter de almindelige regler, som ledige har både ret og pligt til at deltage i. Jobcentrene og a-kasserne kan dog som forsøg erstatte job- og rådighedssamtaler med samtaler under det intensive forløb, jf. bekendtgørelsens kapitel 2.</p>\r\n<p class=\"Tekst\">Da den særlige indsats efter bekendtgørelsen er frivillig, kan en ledig afvise at deltage i forløbet efter bekendtgørelsens kapitel 1 og kan på ethvert tidspunkt under et forløb oplyse, at pågældende ikke ønsker yderligere hjælp efter den særlige indsats. En ledig kan ligeledes udeblive fra samtaler i forløbet efter bekendtgørelsens kapitel 1 og afvise at tage imod et tilbud efter bekendtgørelsens kapitel 3 uden dagpengemæssige konsekvenser.</p>\r\n<p class=\"Tekst\">Når en ledig er begyndt på et ordinært arbejde eller et tilbud, gælder de almindelige regler. Det betyder, at det kan få dagpengemæssige konsekvenser, hvis den ledige fx ophører med arbejdet eller tilbuddet.</p>\r\n<p class=\"Tekst\">Hvis jobcenteret eller a-kassen under et frivilligt forløb efter kapitel 1 i bekendtgørelsen indkalder en ledige til en samtale mv. eller giver et tilbud efter de almindelige regler, skal jobcenteret eller a-kassen vejlede den ledige om rettigheder og pligter i overensstemmelse med de almindelige regler.</p>\r\n<p class=\"TekstoverskriftVenstre\">Særligt vedrørende anden aktør</p>\r\n<p class=\"Tekst\">Det er kommunens ansvar, at de ledige, der er omfattet af denne bekendtgørelse, får den indsats, de ifølge bekendtgørelsen har ret til i jobcenteret. Det er den enkelte kommune, der selv afgør, om den vælger at bruge anden aktør til at opfylde sin forpligtelse.</p>\r\n<p class=\"Tekst\">Som udgangspunkt vil den indsats, der skal gives i medfør af akutpakken, være en supplerende indsats. Er situationen den, at en kommune har indgået en lokalaftale med anden aktør om, at anden aktør skal varetage det samlede kontakt- og aktiveringsforløb for en ledig, vil det bero på en konkret fortolkning af aftalen, om anden aktør også skal varetage den supplerende indsats.  I disse situationer er det de almindelige kontraktretlige fortolkningsregler, der finder anvendelse.</p>\r\n<p class=\"Tekst\">Har en kommune indgået delaftaler i medfør af en rammeaftale (serviceudbuddet 2011), vil den særlige indsats efter bekendtgørelsen være en supplerende indsats, som ikke er omfattet af rammeaftalen.</p>\r\n<p class=\"Afsnitsnummer\">Afsnit II</p>\r\n<p class=\"Tekst\">Aftalen af 31. august 2012 indeholder en nærmere beskrivelse af de opgaver og forpligtelser, aftaleparterne i øvrigt har påtaget sig.</p>\r\n<p class=\"Tekst\">Aftalen har følgende ordlyd:</p>\r\n<p class=\"TekstoverskriftB\">”Aftale om særlig indsats for ledige, som risikerer at opbruge deres ret til dagpenge</p>\r\n<p class=\"Paragraftekst\">En gruppe af ledige er i risiko for at opbruge deres dagpengeret efter årsskiftet som følge af afkortningen af dagpengeperioden.</p>\r\n<p class=\"Tekst\">Der skal findes en løsning på denne udfordring. Regeringen, LO, DA, AC, FTF, KL og A-kassernes Samvirke er derfor enige om, at alle sejl skal sættes til for at hjælpe de ledige, som i dag er i risikogruppen for at opbruge retten til dagpenge. En ekstraordinær hjælp med fokus på jobformidling og jobstøtte skal sikre, at flest mulige i risikogruppen kommer i arbejde, og at gruppen, der opbruger retten til dagpenge, bliver så lille som mulig.</p>\r\n<p class=\"Tekst\">Der skal derfor iværksættes en række tiltag, som sikrer, at de ledige får intensiv jobhjælp af de aktører, som er nærmest og bedst til at hjælpe dem i arbejde, og at de får nogle særlige rettigheder, som skal lette deres vej ind på arbejdsmarkedet.</p>\r\n<p class=\"Tekst\">Regeringen, LO, DA, AC, FTF, KL og A-kassernes Samvirke er således enige om at iværksætte følgende tiltag:</p>\r\n<p class=\"TekstoverskriftVenstre\">1) Jobberedskab og hurtig kontakt til alle ledige sidst i dagpengeperioden</p>\r\n<p class=\"Tekst\">Der etableres et jobberedskab i a-kasser og jobcentre, bestående af medarbejdere, som dedikeres til indsatsen for de ledige, som har seks måneder eller mindre tilbage af deres dagpengeperiode og derfor risikerer at opbruge deres ret til dagpenge frem mod sommeren 2013.</p>\r\n<p class=\"Tekst\">Der sendes et brev til alle ledige i risikogruppen. I brevet, som sendes af beredskabet i a-kasserne, opfordres den ledige til at henvende sig til jobberedskabet for at få hjælp til at komme i arbejde. Brevet kan sendes pr. e-mail.</p>\r\n<p class=\"Tekst\">De ledige, som ikke selv har henvendt sig til jobberedskabet i jobcenteret inden for 1 måned efter afsendelse af brevet, vil blive kontaktet af beredskabet i jobcenteret.</p>\r\n<p class=\"TekstoverskriftVenstre\">2) Jobhjælp og jobsøgningsstøtte</p>\r\n<p class=\"Tekst\">Alle ledige, som henvender sig til jobberedskabet, har ret til jobhjælp i form af jobformidling og jobsøgningsstøtte, evt. suppleret af hjælp til at komme i jobrotation, voksenlærlingeforløb og opkvalificeringsjob.</p>\r\n<p class=\"Tekst\">Hvis der er behov for yderligere tiltag, skal der afholdes en straks-samtale inden for en uge mellem de involverede parter, dvs. den ledige og jobcenteret samt, hvis den ledige ønsker det, a-kassen. Ved samtalen informeres den ledige om retten til at få en personlig jobformidler, og det videre forløb aftales.</p>\r\n<p class=\"Tekst\">Beskæftigelsesregionerne understøtter jobcentrenes opsøgende virksomhedskontakt. Beskæftigelsesregionerne vil i samarbejde med jobcentre og parterne i de regionale beskæftigelsesråd sætte ind med en særlig, aktiv indsats for at finde nye konkrete jobåbninger, jobrotationspladser og voksenlærlingepladser.</p>\r\n<p class=\"TekstoverskriftVenstre\">3) Intensivt jobformidlings-forløb</p>\r\n<p class=\"Tekst\">Ledige, der har behov for mere intensiv jobhjælp, får ret til en personlig jobformidler, som hjælper den enkelte i alle led af jobsøgningen. Jobformidleren skal i samarbejde med den ledige gå aktivt ud og opsøge relevante virksomheder og finde konkrete nye job, blandt andet vikariater, voksenlærlingepladser og løntilskudsjob mv. som indslusning til ordinære job. Jobformidleren skal hjælpe den ledige med at se egne kompetencer og kvalifikationer i nye sammenhænge, udbrede sin jobsøgning, finde relevante job at søge, skrive ansøgninger og søge uopfordret og etablere netværk samt forberede den ledige på at gå til jobsamtaler.</p>\r\n<p class=\"TekstoverskriftVenstre\">4) Supplerende nye instrumenter og tiltag i indsatsen</p>\r\n<p class=\"Tekst\">Ud over den intensive jobhjælp får de ledige bedre muligheder for at komme i arbejde gennem jobrotationsordningen, og de får nogle nye rettigheder, som løfter eller styrker deres kompetencer. De ledige får således:</p>\r\n<p class=\"Liste1\">\r\n   <span class=\"Liste1Nr\">•</span> Bedre muligheder for at blive ansat som vikarer i jobrotation.</p>\r\n<p class=\"Liste1\">\r\n   <span class=\"Liste1Nr\">•</span> Ret til tilskud til opkvalificering ved ansættelse uden løntilskud (opkvalificeringsjob).</p>\r\n<p class=\"Liste1\">\r\n   <span class=\"Liste1Nr\">•</span> Ret til at få et virksomhedsrettet tilbud i form af en virksomhedspraktik eller</p>\r\n<p class=\"Liste1\">\r\n   <span class=\"Liste1Nr\">•</span> løntilskudsjob, som de ledige selv har fundet, bevilget efter en ”fast track”-procedure, der sikrer, at den ledige kan starte i tilbuddet hurtigst muligt.</p>\r\n<p class=\"Tekst\">At hjælpe de ledige i risikogruppen med at komme i arbejde er en stor opgave. Derfor forpligter alle sig til at være aktive medspillere og til at gøre deres bedste for at løfte opgaven – såvel hver for sig som i fællesskab.</p>\r\n<p class=\"TekstoverskriftVenstre\">A-kassernes Samvirke / a-kasserne forpligter sig til følgende:</p>\r\n<p class=\"Liste1\">\r\n   <span class=\"Liste1Nr\">•</span> At sende breve ud til alle ledige, som risikerer at opbruge deres dagpengeret, og at give jobcentrene besked om, hvilke ledige der er sendt et brev til.</p>\r\n<p class=\"Liste1\">\r\n   <span class=\"Liste1Nr\">•</span> At etablere et stående jobberedskab bestående af medarbejdere, som dedikeres til opgaven med at hjælpe ledige, der er sidst i deres dagpengeperiode, i arbejde.</p>\r\n<p class=\"Liste1\">\r\n   <span class=\"Liste1Nr\">•</span> At jobberedskabet står klar til at hjælpe de ledige, der henvender sig, via et intensivt samtaleforløb med fokus på jobhjælp og jobsøgningsstøtte.</p>\r\n<p class=\"Liste1\">\r\n   <span class=\"Liste1Nr\">•</span> At aftale det videre forløb med den ledige senest inden for 1 uge efter, at den ledige har henvendt sig. A-kasserne holder i den forbindelse de samtaler med den ledige, som den pågældende har behov for. Samtalerne kan holdes ved personligt fremmøde, telefonisk eller anden digital kontakt. I de første uger efter igangsættelse af jobberedskabet tilstræbes fristen på 1 uge også overholdt, men a-kasser med særligt mange ledige i målgruppen kan have brug for at gennemføre samtalerne over lidt længere tid.</p>\r\n<p class=\"Liste1\">\r\n   <span class=\"Liste1Nr\">•</span> At fokusere på at hjælpe ledige i arbejde via intensiv jobhjælp, jobsøgningsstøtte og jobformidling.</p>\r\n<p class=\"Liste1\">\r\n   <span class=\"Liste1Nr\">•</span> At hjælpe ledige med at komme i jobrotation, uddannelse som voksenlærling eller i praktik eller i job med løntilskud i en privat virksomhed, hvis det er den hurtigste vej til at komme i arbejde.</p>\r\n<p class=\"Liste1\">\r\n   <span class=\"Liste1Nr\">•</span> At sende ledige videre til jobcentret med det samme, hvis jobberedskabet i den enkelte a-kasse og den ledige kommer frem til, at der skal mere intensiv jobhjælp til.</p>\r\n<p class=\"Liste1\">\r\n   <span class=\"Liste1Nr\">•</span> At deltage – hvis den enkelte ledige ønsker det - i en fælles straks-samtale med den ledige og jobcenterets jobberedskab inden for 1 uge efter, at a-kassen har aftalt med den ledige, at der skal mere intensiv jobhjælp til samt at aftale det videre forløb på mødet.</p>\r\n<p class=\"Liste1\">\r\n   <span class=\"Liste1Nr\">•</span> At medvirke til, at der i beskæftigelsesregionernes og AK-Samvirkes kampagne om at finde voksenlærlingepladser er særligt fokus på at finde pladser til ledige, der er sidst i deres dagpengeperiode.</p>\r\n<p class=\"TekstoverskriftVenstre\">KL / kommunerne forpligter sig til følgende:</p>\r\n<p class=\"Liste1\">\r\n   <span class=\"Liste1Nr\">•</span> At etablere et stående jobberedskab i jobcenteret bestående af medarbejdere, som dedikeres til opgaven med at hjælpe ledige, der risikerer at opbruge retten til dagpenge, i arbejde.</p>\r\n<p class=\"Liste1\">\r\n   <span class=\"Liste1Nr\">•</span> At jobberedskabet står klar til at hjælpe de ledige, som selv henvender sig, eller som sendes til jobcenteret af a-kassen, via et intensivt samtaleforløb med fokus på jobhjælp og jobsøgningsstøtte. Samtalerne i forløbet kan holdes ved personligt fremmøde, telefonisk eller anden digital kontakt.</p>\r\n<p class=\"Liste1\">\r\n   <span class=\"Liste1Nr\">•</span> At jobberedskabet står klar til at hjælpe de ledige, som har behov for en mere intensiv jobhjælp via et særligt forløb med en personlig jobformidler.</p>\r\n<p class=\"Liste1\">\r\n   <span class=\"Liste1Nr\">•</span> At jobberedskabet aftaler det videre forløb med den ledige senest inden for 1 uge efter, at den ledige har henvendt sig.</p>\r\n<p class=\"Liste1\">\r\n   <span class=\"Liste1Nr\">•</span> At afholde en fælles straks-samtale med den ledige og evt. a-kassens jobberedskab inden for 1 uge efter, at den ledige er sendt til jobcenteret af a-kassen samt at aftale det videre forløb på mødet.</p>\r\n<p class=\"Liste1\">\r\n   <span class=\"Liste1Nr\">•</span> At fokusere på at hjælpe ledige i arbejde via intensiv jobhjælp i form af jobformidling og jobsøgningsstøtte.</p>\r\n<p class=\"Liste1\">\r\n   <span class=\"Liste1Nr\">•</span> At hjælpe ledige med at komme i jobrotation, uddannelse som voksenlærling eller i praktik eller i job med løntilskud på en privat virksomhed, hvis det er den hurtigste vej til at komme i arbejde.</p>\r\n<p class=\"Liste1\">\r\n   <span class=\"Liste1Nr\">•</span> At informere den ledige om, at den pågældende har ret til at få en personlig jobformidler, som hjælper den ledige i alle led af jobsøgningen, og sikre, at alle ledige, som ønsker at benytte sig af retten til en personlig jobformidler, kan få en sådan.</p>\r\n<p class=\"Liste1\">\r\n   <span class=\"Liste1Nr\">•</span> At følge op over for alle de ledige, som ikke har henvendt sig til jobcenterets jobberedskab, ved at kontakte den ledige senest 1 måned efter, at der er sendt et brev til den pågældende med en opfordring om at henvende sig.</p>\r\n<p class=\"Liste1\">\r\n   <span class=\"Liste1Nr\">•</span> At iværksætte procedurer for en ”fast track”-bevilling af virksomhedsrettede tilbud, som den ledige selv har fundet, som sikrer, at sådanne tilbud kan bevilliges inden for 48 timer.</p>\r\n<p class=\"Liste1\">\r\n   <span class=\"Liste1Nr\">•</span> At målrette jobrotationspladser til de ledige, der er sidst i deres dagpengeperiode, således at det først undersøges, om pladsen kan besættes med en ledig, der matcher virksomhedens behov og som er i risiko for at opbruge sin dagpengeret.</p>\r\n<p class=\"Liste1\">\r\n   <span class=\"Liste1Nr\">•</span> At rette henvendelse til den relevante a-kasse og drøfte sagen, inden en jobrotationsplads gives til en ledig, som ikke er i risikogruppen.</p>\r\n<p class=\"TekstoverskriftVenstre\">DA, LO, FTF, AC, KL, BR og staten forpligter sig til følgende:</p>\r\n<p class=\"Liste1\">\r\n   <span class=\"Liste1Nr\">•</span> Gennem parterne i LBR og RBR at tage initiativer til at understøtte og gennemføre denne aftale, herunder at styrke fokus på nye, konkrete jobåbninger og etablering af jobrotationspladser, voksenlærlingepladser, løntilskudspladser og praktikpladser til brug for jobcentrenes og a-kassernes jobberedskab.</p>\r\n<p class=\"Liste1\">\r\n   <span class=\"Liste1Nr\">•</span> At engagere de faglige organisationer i at finde - og virksomhederne i at synliggøre - de jobåbninger, der er.</p>\r\n<p class=\"Liste1\">\r\n   <span class=\"Liste1Nr\">•</span> At sætte særligt fokus på at fremskaffe jobrotationspladser til de ledige, der er sidst i deres dagpengeperiode, hvor den konkrete virksomhed, der vil stille med pladsen, henvender sig i det relevante jobcenter.</p>\r\n<p class=\"Liste1\">\r\n   <span class=\"Liste1Nr\">•</span> At medvirke til, at jobcentrene kan bevillige virksomhedsrettede tilbud, som de ledige selv har fundet, efter en ”fast track”-procedure, så sådanne tilbud kan bevilliges inden for 48 timer.</p>\r\n<p class=\"TekstoverskriftVenstre\">Regeringen forpligter sig til følgende:</p>\r\n<p class=\"Liste1\">\r\n   <span class=\"Liste1Nr\">•</span> At afsætte i alt 332 mio. kr. i 2012 og 2013 til en særlig indsats, som skal hjælpe ledige, der risikerer at opbruge deres ret til dagpenge, i arbejde.</p>\r\n<p class=\"Liste1\">\r\n   <span class=\"Liste1Nr\">•</span> At give alle ledige i risikogruppen en række nye rettigheder i form af intensiv jobhjælp og intensive jobformidlings-forløb, ret til virksomhedsrettede tilbud og til opkvalificeringsjob.</p>\r\n<p class=\"Liste1\">\r\n   <span class=\"Liste1Nr\">•</span> At beskæftigelsesregionerne aktivt understøtter jobcentrenes og a-kassernes jobberedskab.</p>\r\n<p class=\"Liste1\">\r\n   <span class=\"Liste1Nr\">•</span> At beskæftigelsesregionerne understøtter jobcentrenes virksomhedskontakt og i samarbejde med jobcentrene sætter ind med særlig indsats for at finde og synliggøre jobåbninger og muligheder for virksomhedsrettede tilbud i private virksomheder.</p>\r\n<p class=\"Tekst\">For at understøtte ovenstående etableres en arbejdsgruppe bestående af Beskæftigelsesministeriet, LO, DA, AC, FTF, KL, AK-Samvirke og beskæftigelsesregionerne. Arbejdsgruppen vil løbende følge indsatsen og udviklingen i forhold til de ledige, som risikerer at opbruge retten til dagpenge frem mod sommeren 2013. Sigtet med arbejdsgruppen er at understøtte, at der er fuldt fokus på opgaven, at parterne lever op til deres forpligtelser, og at der følges op på, hvorvidt den indsats og de tiltag, der nu bringes i spil, virker optimalt. ”</p>\r\n<p class=\"Afsnitsnummer\">Afsnit III</p>\r\n<p class=\"Tekst\">Nedenfor uddybes visse af bekendtgørelsens bestemmelser.</p>\r\n<p class=\"TekstoverskriftVenstreN\">Til § 1.</p>\r\n<p class=\"TekstoverskriftVenstre\">Målgruppe</p>\r\n<p class=\"Tekst\">Målgruppen for en intensiv indsats er ledige, hvis dagpengeret ved fortsat ledighed forventes at udløbe inden for højst 26 uger og senest ved udgangen af uge 26 i 2013.</p>\r\n<p class=\"Tekst\">Det betyder, at både personer, der er omfattet af den 4-årige dagpengeperiode, og personer, som er omfattet af den 2-årige dagpengeperiode inklusive eventuel forlængelse, er omfattet af målgruppen.</p>\r\n<p class=\"Tekst\">Målgruppen omfatter ikke personer, hvis ret til dagpenge er udløbet.</p>\r\n<p class=\"TekstoverskriftVenstreN\">Til § 2, stk. 1.</p>\r\n<p class=\"TekstoverskriftVenstre\">Brev fra a-kassen</p>\r\n<p class=\"Tekst\">A-kasserne sender et brev ud til alle ledige i målgruppen. I brevet opfordres den ledige til at henvende sig til jobberedskabet for at få hjælp til at komme i arbejde.</p>\r\n<p class=\"Tekst\">Brevet sendes til de personer, som i den seneste dagpengekørsel har forbrugt af dagpengeperioden, hvad enten det drejer sig om dagpenge, feriedagpenge, sygdom eller løntilskud. Dog skal der kun sendes brev til personer, som alene har forbrugt af dagpengeperioden på grund af afholdelse af ferie med feriedagpenge, såfremt medlemmet samtidig er tilmeldt jobcenteret.</p>\r\n<p class=\"Tekst\">Brevet kan sendes pr. e-mail i overensstemmelse med reglerne om digital kommunikation.</p>\r\n<p class=\"Tekst\">A-kasserne skal ikke udsende brev til:</p>\r\n<p class=\"Liste1\">\r\n   <span class=\"Liste1Nr\">•</span> Personer, der på udtrækstidspunktet er meldt ud af a-kassen.</p>\r\n<p class=\"Liste1\">\r\n   <span class=\"Liste1Nr\">•</span> Personer, som er fyldt 65 år på datoen for udløb af dagpengeperioden.</p>\r\n<p class=\"Liste1\">\r\n   <span class=\"Liste1Nr\">•</span> Personer, der allerede har fået tilsendt et brev, men hvis udfaldsdato er blevet ændret.</p>\r\n<p class=\"TekstoverskriftVenstreN\">Til § 2, stk. 2.</p>\r\n<p class=\"TekstoverskriftVenstre\">Personer, som ikke reagerer på brevet</p>\r\n<p class=\"Tekst\">Jobcenteret kontakter de ledige, som ikke har henvendt sig til jobcenteret. Kontakten sker senest 1 måned efter, der er sendt et brev til den pågældende, med en opfordring om at henvende sig.</p>\r\n<p class=\"Tekst\">Jobcenteret skal i videst muligt omfang sikre sig, at kontakten til brugeren er etableret. Kontakten bør derfor som udgangspunkt ske telefonisk.</p>\r\n<p class=\"Tekst\">Jobcenteret skal følge op på, hvorfor den ledige ikke har henvendt sig efter at have modtaget henvendelsen fra a-kassen og informere om mulighederne for at få hjælp til at finde arbejde.</p>\r\n<p class=\"TekstoverskriftVenstreN\">Til §§ 3 og 4.</p>\r\n<p class=\"TekstoverskriftVenstre\">Jobberedskabet</p>\r\n<p class=\"Tekst\">A-kasserne og jobcentrene opretter hver især et særligt jobberedskab.</p>\r\n<p class=\"Tekst\">Jobberedskabet håndterer de henvendelser, a-kassen/jobcenteret modtager fra personer i målgruppen i overensstemmelse med følgende retningslinjer:</p>\r\n<p class=\"TekstoverskriftVenstre\">Jobberedskabet i a-kassen - § 3, stk. 1 og 2</p>\r\n<p class=\"Tekst\">Senest en uge efter, at den ledige har henvendt sig, afholdes en personlig samtale med den ledige. Under samtalen aftales rammerne for det videre forløb, som er et intensivt forløb med fokus på jobhjælp og jobsøgningsstøtte.</p>\r\n<p class=\"Tekst\">A-kasserne holder under forløbet de samtaler med den ledige, som den pågældende har behov for. Under samtalerne fokuseres på at hjælpe den ledige i arbejde via intensiv jobhjælp, jobsøgningsstøtte og jobformidling samt på at hjælpe den ledige med at komme i jobrotation, uddannelse som voksenlærling eller i praktik eller i job med løntilskud i en privat virksomhed, hvis det er den hurtigste vej til at komme i arbejde.</p>\r\n<p class=\"Tekst\">Samtalerne kan holdes ved personligt fremmøde, telefonisk eller anden digital kontakt.</p>\r\n<p class=\"Tekst\">Hvis der er behov for yderligere tiltag, henvises den ledige til jobberedskabet i jobcenteret.</p>\r\n<p class=\"Tekst\">A-kassen kan som forsøg erstatte rådighedenssamtaler med samtaler i jobberedskabet. Der henvises til § 5 og vejledningen hertil.</p>\r\n<p class=\"TekstoverskriftVenstre\">Jobberedskabet i jobcenteret - §§ 3 og 4</p>\r\n<p class=\"Tekst\">Beredskabet retter sig mod:</p>\r\n<p class=\"Liste1\">\r\n   <span class=\"Liste1Nr\">1.</span> Ledige som henvender sig direkte på baggrund af brevet fra a-kassen.</p>\r\n<p class=\"Liste1\">\r\n   <span class=\"Liste1Nr\">2.</span> Ledige som henvises fra a-kassen med behov for yderligere tiltag – straks-samtale og intensivt jobformidlingsforløb.</p>\r\n<p class=\"Paragraftekst\">Ad. 1: Jobberedskabet svarer til jobberedskabet i a-kassen, jf. ovenfor.</p>\r\n<p class=\"Paragraftekst\">Ad. 2: Der afholdes en straks-samtale inden for en uge mellem de involverede parter, hvilket vil sige den ledige og jobcenteret samt - såfremt den ledige ønsker det - a-kassen. Den ledige informeres om retten til at få en personlig jobformidler, og det videre forløb aftales.</p>\r\n<p class=\"Tekst\">Ledige, der har behov for mere intensive jobformidlingsforløb, har ret til en personlig jobformidler, som hjælper i alle led af jobsøgningen. Jobformidleren skal i samarbejde med den ledige aktivt opsøge relevante virksomheder og finde konkrete nye job, blandt andet vikariater, voksenlærlingepladser og løntilskudsjob mv. som indslusning til ordinære job. Jobformidleren skal hjælpe den ledige med at se egne kompetencer og kvalifikationer i nye sammenhænge, udbrede sin jobsøgning, finde relevante job at søge, skrive ansøgninger og søge uopfordret og etablere netværk samt forberede den ledige på at gå til jobsamtaler.</p>\r\n<p class=\"Tekst\">Jobcenteret kan som forsøg erstatte jobsamtaler med samtaler i jobberedskabet eller hos den personlige jobformidler. Der henvises til § 6 og vejledningen hertil.</p>\r\n<p class=\"TekstoverskriftVenstreN\">Til § 5.</p>\r\n<p class=\"TekstoverskriftVenstre\">Forsøg med rådighedssamtaler</p>\r\n<p class=\"Tekst\">Der er med aftalen ikke sket ændringer i de lediges pligt til at stå til rådighed for arbejdsmarkedet, herunder være aktivt jobsøgende og deltage i rådighedssamtaler i a-kassen.</p>\r\n<p class=\"Tekst\">For at sikre en mere smidig administration under det intensive samtaleforløb i a-kassens jobberedskab, er det fastsat, at a-kasserne som forsøg kan erstatte rådighedssamtalerne med samtaler i forløbet.</p>\r\n<p class=\"Tekst\">A-kasserne skal dog fortsat sikre, at der som minimum afholdes en samtale hver 3. måned, jf. rådighedsbekendtgørelsen, og skal, hvis det er nødvendigt, indkalde den ledige til en sådan samtale. Denne samtale <span class=\"Underline\">skal</span> den ledige møde op til – selvom alle andre samtaler under forløbet er frivillige for den ledige - da pågældende fortsat har pligt til at stå til rådighed.</p>\r\n<p class=\"Tekst\">Under forløbet skal a-kasserne desuden løbende følge op på den lediges rådighed, herunder at den ledige fortsat er aktivt jobsøgende, og hvis der opstår tvivl om rådigheden, skal a-kasserne undersøge dette nærmere, herunder evt. indkalde den ledige til en samtale og træffe afgørelse efter reglerne i rådighedsbekendtgørelsen.</p>\r\n<p class=\"Tekst\">A-kasser, som deltager i forsøget med ”Den gode samtale” efter reglerne i bekendtgørelse om forsøg og udviklingsaktiviteter efter lov om arbejdsløshedsforsikring m.v., har allerede efter disse regler mulighed for at erstatte rådighedssamtaler med samtaler i forløbet.</p>\r\n<p class=\"TekstoverskriftVenstreN\">Til § 6.</p>\r\n<p class=\"TekstoverskriftVenstre\">Forsøg med jobsamtaler</p>\r\n<p class=\"Tekst\">Der er med aftalen ikke sket ændringer i de lediges pligt til at stå til rådighed for arbejdsmarkedet, herunder til at deltage i jobsamtaler i jobcenteret.</p>\r\n<p class=\"Tekst\">For at sikre en mere smidig administration under det intensive forløb i jobcenterets jobberedskab eller under det intensive jobformidlingsforløb med en personlig jobformidler, er det fastsat, at jobcentrene som forsøg kan erstatte jobsamtaler med samtaler i forløbet.</p>\r\n<p class=\"Tekst\">Jobcentrene skal dog fortsat sikre, at der som minimum afholdes en samtale hver 3. måned, jf. lov om en aktiv beskæftigelsesindsats, og skal, hvis det er nødvendigt, indkalde den ledige til en sådan samtale. Denne samtale <span class=\"Underline\">skal</span> den ledige møde op til – selvom alle andre samtaler under forløbet er frivillige for den ledige - da pågældende fortsat har pligt til at stå til rådighed.</p>\r\n<p class=\"Tekst\">Jobcentre i frikommuner, som gennemfører forsøg med kontaktforløbet efter bekendtgørelse om forsøgsordninger med frikommuneforsøg efter lov om ansvaret for og styringen af den aktive beskæftigelsesindsats, lov om en aktiv beskæftigelsesindsats og lov om sygedagpenge, har allerede efter disse regler mulighed for at erstatte jobsamtaler med samtaler i forløbet.</p>\r\n<p class=\"TekstoverskriftVenstreN\">Til § 7.</p>\r\n<p class=\"TekstoverskriftVenstre\">Bedre mulighed for at få et vikarjob via jobrotationsordningen</p>\r\n<p class=\"Tekst\">Kommunerne og arbejdsgiverne har forpligtet sig til at sætte særligt fokus på at fremskaffe jobrotationspladser til de ledige i målgruppen, hvor den konkrete virksomhed, der vil stille med pladsen, henvender sig til jobcenteret.</p>\r\n<p class=\"Tekst\">Kommunerne har endvidere forpligtet sig til at målrette jobrotationspladser til de ledige i målgruppen, således at det først undersøges, om pladsen kan besættes med en ledig, der matcher virksomhedens behov, og som er i risiko for at opbruge sin dagpengeret.</p>\r\n<p class=\"Tekst\">Alle ledige i målgruppen er omfattet uanset uddannelsesmæssig baggrund.</p>\r\n<p class=\"Tekst\">Inden jobcenteret tildeler jobrotationspladsen til en ledig, der ikke er omfattet af målgruppen, jf. § 1, stk. 1, skal jobcenteret have drøftet spørgsmålet med den relevante a-kasse. Den relevante a-kasse er en a-kasse, inden for hvis faglige område vikariatet befinder sig, eller en tværfaglig a-kasse.</p>\r\n<p class=\"Tekst\">Jobcenterets drøftelse med a-kassen forudsættes at være en hurtig, ubureaukratisk proces, der positivt kan medvirke til, at arbejdsgiveren får tilbudt relevante vikarer.</p>\r\n<p class=\"Tekst\">Ordningen gennemføres som et forsøg, som fraviger bestemmelsen i §§ 98 a, stk. 4, og 98 b, stk. 7, i lov om en aktiv beskæftigelsesindsats.</p>\r\n<p class=\"Tekst\">Forslaget indebærer tillige, at målgruppen for puljen til jobrotation for beskæftigede med en kort eller mellemlang videregående uddannelse udvides til også at omfatte beskæftigede med en lang videregående uddannelse.</p>\r\n<p class=\"TekstoverskriftVenstreN\">Til § 8.</p>\r\n<p class=\"TekstoverskriftVenstre\">Ret til opkvalificeringsjob</p>\r\n<p class=\"Tekst\">Ledige i målgruppen får bedre muligheder for at få et målrettet uddannelsesløft, efter at de blevet ansat i et job uden løntilskud. Det betyder, at den eksisterende forsøgsordning om opkvalificeringsjob udvides, således at ledige i målgruppen får ret til opkvalificering efter ansættelse.</p>\r\n<p class=\"Tekst\">Hvis den ledige ønsker det, skal jobcenteret tage initiativ til, at der i forbindelse med ansættelsen med arbejdsgiveren aftales en ramme for opkvalificeringen, hvor indholdet og tidspunktet for afholdelsen af opkvalificeringen kan fastlægges efter ansættelsen.</p>\r\n<p class=\"TekstoverskriftVenstreN\">Til § 9.</p>\r\n<p class=\"TekstoverskriftVenstre\">Ret til hurtigt at få bevilget virksomhedspraktik eller job med løntilskud</p>\r\n<p class=\"Tekst\">Ledige i målgruppen har ret til, at virksomhedspraktik eller ansættelse med løntilskud, som personen selv har fundet, og fra arbejdsgiver har fået tilsagn om, bevilges inden for 2 arbejdsdage, svarende til 48 timer.</p>\r\n<p class=\"Tekst\">Det forudsættes, at betingelserne for tilbuddet er opfyldt, herunder blandt andet rimelighedskravet, merbeskæftigelseskravet og kravet om, at tilbud så vidt muligt skal være rettet mod beskæftigelse inden for områder med behov for arbejdskraft, og gives med henblik på, at personen hurtigst muligt opnår varig beskæftigelse og hel eller delvis selvforsørgelse samt at virksomhedspraktik gives med henblik på at afdække eller optræne personens faglige, sociale eller sproglige kompetencer og at afklare beskæftigelsesmål.</p>\r\n<p class=\"Tekst\">Tilbud kan endvidere ikke række ud over den dato, hvortil personen er berettiget til dagpenge.</p>\r\n<p class=\"TekstoverskriftVenstreN\">Til § 10.</p>\r\n<p class=\"TekstoverskriftVenstre\">Ikrafttræden og ophør af tilbud</p>\r\n<p class=\"Tekst\">Bekendtgørelsen træder i kraft den 20. september 2012 og ophæves den 1. juli 2013, hvilket vil sige med udgangen af uge 26 i 2013.</p>\r\n<p class=\"Tekst\">Ledige, som inden 1. juli 2013 er påbegyndt et forløb efter kapitel 1, der er aftalt mellem den ledige og a-kassen/jobcenteret, eller som har fået bevilget en aktivitet efter kapitel 3 af jobcenteret, kan fortsætte med forløbet eller aktiviteten, indtil det er afsluttet. Et forløb eller et tilbud om ansættelse med løntilskud eller om virksomhedspraktik kan dog ikke række ud over den lediges dagpengeperiode.</p><div class=\"Givet\" id=\"Givet\"><p class=\"Givet\" align=\"center\">Arbejdsmarkedsstyrelsen, den 29. oktober 2012</p><p class=\"Sign1\" align=\"center\">Vibeke Dalbro</p><p class=\"Sign2\" align=\"right\">/ Morten Gatzwiller</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/11/2012"
        },
        {
            "displayName": "Accession",
            "displayValue": "C20120952860"
        },
        {
            "displayName": "Entydig dokumentidentifikation",
            "displayValue": "BE005183"
        },
        {
            "displayName": "Dato for førstegangsindlæggelse",
            "displayValue": "01/11/2012"
        },
        {
            "displayName": "Dato for indlæggelse",
            "displayValue": "23/01/2020"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9528"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "29/10/2012"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedsstyrelsen, j.nr. 2012-0007946"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}