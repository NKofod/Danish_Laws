{
    "id": 52084,
    "title": "Bekendtgørelse om indkvartering og forplejning af evakuerede m.v. ",
    "documentTypeId": "60",
    "isSagsforlobPeriodValid": false,
    "shortName": "BEK nr 403 af 10/09/1970",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om indkvartering og forplejning  \r\n\r\n af evakuerede m.v. </H1>  \r\n\r\n<P></P>  \r\n\r\n<BR>  \r\n\r\n<P>I medfør af §§ 16, nr. 1, 19, stk. 1, 22, nr. 1, og 38, stk. 3 i lov nr.  \r\n\r\n 152 af 1. april 1949 om civilforsvaret, jfr. lovbekendtgørelse nr. 122 af 1.  \r\n\r\n april 1962 bestemmes herved følgende: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Evakueringen af befolkningen som følge af  \r\n\r\n stedfundne eller forventede krigshandlinger, herunder ledelsen af de  \r\n\r\n evakueredes transport til indkvarteringsområder, foretagelse af afspærringer  \r\n\r\n samt bevogtning af ødelagte eller af anden grund forladte boliger varetages  \r\n\r\n af politimesteren (i det storkøbenhavnske civilforsvarsområde:  \r\n\r\n politidirektøren i København). </P>  \r\n\r\n<P CLASS=STK> <I>Stk. 2. </I> Omsorgen for evakuerede påhviler i  \r\n\r\n civilforsvarsområderne civilforsvarskommissionen, uden for  \r\n\r\n civilforsvarsområderne kommunalbestyrelsen, og varetages af disses  \r\n\r\n indkvarterings- og forplejningstjeneste. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Civilforsvarskommissionen (kommunalbestyrelsen)  \r\n\r\n kan kræve kvarterer stillet til rådighed for evakuerede og pålægge  \r\n\r\n kvarterværterne at yde de indkvarterede bespisning, såfremt sådan ikke ydes  \r\n\r\n på anden måde. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Ved den endelige anvisning af kvarterer til de  \r\n\r\n evakuerede skal der tages hensyn såvel til kvarterværten som til de  \r\n\r\n indkvarterede. Syge, svagelige, ældre mennesker og mødre med små børn  \r\n\r\n anbringes i de bedste kvarterer, og de enkelte medlemmer af en husstand  \r\n\r\n indkvarteres så vidt muligt samme sted, eller i umiddelbar nærhed af  \r\n\r\n hinanden. </P>  \r\n\r\n<P CLASS=STK> <I>Stk. 2. </I> Kvarteret skal være et sundt og tørt lokale,  \r\n\r\n der er egnet til beboelse. I det omfang kvarterværterne er i stand dertil,  \r\n\r\n skal der stilles en seng med sengetøj til rådighed pr. indkvarteret. Såfremt  \r\n\r\n dette ikke er muligt, må der ydes de pågældende en anden form for egnet  \r\n\r\n sengeleje samt så vidt muligt et tæppe pr. indkvarteret. </P>  \r\n\r\n<P CLASS=STK> <I>Stk. 3. </I> De indkvarterede skal så vidt muligt have  \r\n\r\n adgang til et værelse, der kan opvarmes, og som er forsynet med  \r\n\r\n belysningsmidler, og til WC (kloset). De skal om muligt have adgang til at  \r\n\r\n foretage tøjvask. De skal selv renholde kvarteret og skal, såfremt  \r\n\r\n kvarterværten yder forplejning, efter nærmere aftale med denne deltage i  \r\n\r\n arbejdet med madens tilberedning, opvask m.v. I modsat fald skal de have  \r\n\r\n adgang til køkken. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Såfremt kvarterværten er ude af stand til at  \r\n\r\n tilvejebringe, hvad der er nødvendigt til at udstyre sovesteder eller bespise  \r\n\r\n de indkvarterede, kan han rette henvendelse til civilforsvarskommissionen  \r\n\r\n (kommunalbestyrelsen), der eventuelt ved rekvisition efter reglerne i  \r\n\r\n civilforsvarslovens § 35, jfr. indenrigsministeriets bekendtgørelse nr. 371  \r\n\r\n af 19. august 1950 fremskaffer det fornødne. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Den indkvarterede betaler ugentlig bagud  \r\n\r\n godtgørelse for indkvartering i private beboelser og for deltagelse i privat  \r\n\r\n bespisning. Størrelsen af disse godtgørelser fastsættes af  \r\n\r\n indenrigsministeren. </P>  \r\n\r\n<P CLASS=STK> <I>Stk. 2. </I> Såfremt den indkvarterede ikke selv er i stand  \r\n\r\n til at betale efter reglerne i stk. 1, udlægges godtgørelserne på statens  \r\n\r\n vegne af kommunalbestyrelsen i indkvarteringsområdet. </P>  \r\n\r\n<P CLASS=STK> <I>Stk. 3. </I> De af kommunalbestyrelsen udlagte beløb skal  \r\n\r\n refunderes af de indkvarterede. I trangstilfælde afholdes udgiften som hjælp  \r\n\r\n i henhold til lov om offentlig forsorg. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Civilforsvarskommissionen (kommunalbestyrelsen)  \r\n\r\n kan efter samråd med vedkommende kredsdyrlæge og den stedlige  \r\n\r\n husdyrbrugskonsulent pålægge kvarterværter mod betaling at yde husly og foder  \r\n\r\n til evakuerede husdyr, medmindre dette medfører væsentlig gene for egen  \r\n\r\n besætning. </P>  \r\n\r\n<P CLASS=STK> <I>Stk. 2. </I> Lovgivningen om smitsomme sygdomme hos  \r\n\r\n husdyrene og de bestemmelser, der er fastsat i henhold hertil, skal i videst  \r\n\r\n muligt omfang overholdes. </P>  \r\n\r\n<P CLASS=STK> <I>Stk. 3. </I> Godtgørelse ydes efter reglerne i § 5. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Uoverensstemmelser mellem indkvarterede og  \r\n\r\n kvarterværten om de indkvarteringsforhold, der er nævnt i §§ 2-4, afgøres af  \r\n\r\n civilforsvarskommissionen (kommunalbestyrelsen), hvis afgørelse kan  \r\n\r\n indbringes for civilforsvarsstyrelsen. </P>  \r\n\r\n<P>§ 8: Ved iværksættelse af endelig indkvartering af evakuerede udfærdiges  \r\n\r\n for hver indkvarteringssøgende indkvarteringsbillet i 4 eksemplarer. Et  \r\n\r\n eksemplar tilstilles det folkeregister, den pågældende er tilmeldt, medens et  \r\n\r\n andet eksemplar tilstilles indkvarteringskommunen. </P>  \r\n\r\n<P CLASS=STK> <I>Stk. 2. </I> De øvrige 2 eksemplarer tjener som legitimation  \r\n\r\n ved indkvartering hos private. Det ene eksemplar afleveres til kvarterværten,  \r\n\r\n medens det andet eksemplar skal opbevares af den indkvarterede, og ved  \r\n\r\n indkvarteringsforholdets ophør afleveres til indkvarterings- og  \r\n\r\n forplejningstjenesten. </P>  \r\n\r\n<P CLASS=STK> <I>Stk. 3. </I> På indkvarteringsbilletterne angives om, og i  \r\n\r\n hvilket omfang kvarterværten skal yde den indkvarterede bespisning. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Ophold på civilforsvarets hjælpestationer,  \r\n\r\n eventuel modtagelse af nødbeklædning samt bespisning ved civilforsvarets  \r\n\r\n foranstaltning i tiden, indtil endelig indkvartering har fundet sted, er  \r\n\r\n gratis. </P>  \r\n\r\n<P CLASS=STK> <I>Stk. 2. </I> Hjælpestationen udbetaler efter begæring af en  \r\n\r\n evakueret et beløb til dækning af udgifter til småfornødenheder m.v., såfremt  \r\n\r\n der skønnes at være behov derfor. Beløbets størrelse fastsættes af  \r\n\r\n indenrigsministeren. </P>  \r\n\r\n<P CLASS=STK> <I>Stk. 3. </I> Herudover ydes der hjælp efter reglerne i lov  \r\n\r\n om offentlig forsorg. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Såfremt de evakuerede bespises ved  \r\n\r\n civilforsvarets foranstaltning efter, at endelig indkvartering har fundet  \r\n\r\n sted, må betalingen herfor ikke være højere end den faktiske udgift og højest  \r\n\r\n de beløb, der er fastsat efter § 5, stk. 1. </P>  \r\n\r\n<P CLASS=STK> <I>Stk. 2. </I> I trangstilfælde afholdes betalingen for  \r\n\r\n bespisningen som hjælp i henhold til lov om offentlig forsorg. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Udgifterne ved eventuel af det offentlige  \r\n\r\n iværksat transport af de evakuerede og den i § 9, stk. 1, omhandlede hjælp  \r\n\r\n afholdes af staten. Beløb, der er udlagt af kommunen efter § 5, stk. 2 og §  \r\n\r\n 6, stk. 3, refunderes kommunen inden en måned efter udlæggets foretagelse.  \r\n\r\n</P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Overtrædelse af de i medfør af §§ 2, 3 og 6  \r\n\r\n udstedte påbud eller forbud straffes med bøde eller hæfte, for så vidt  \r\n\r\n forholdet ikke efter sin beskaffenhed medfører højere straf efter den øvrige  \r\n\r\n lovgivning. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Indenrigs- og boligministeriets bekendtgørelse  \r\n\r\n nr. 68 af 28. februar 1951 om indkvartering og forplejning af evakuerede m.v.  \r\n\r\n ophæves. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>INDENRIGSMINISTERIET, DEN 10. SEPTEMBER  \r\n\r\n 1970. </I> </P>  \r\n\r\n<P ALIGN=CENTER>P.M.V. </P>  \r\n\r\n<P CLASS=UNDERSKREVET-AF ALIGN=CENTER>Zeuthen. </P>  \r\n\r\n<P CLASS=MINISTER ALIGN=RIGHT>/Louis Heegaard. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1970"
        },
        {
            "displayName": "Accession",
            "displayValue": "B19700040305"
        },
        {
            "displayName": "Entydig dokumentidentifikation",
            "displayValue": "CM010914"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "403"
        },
        {
            "displayName": "År for udstedelse",
            "displayValue": "1970"
        },
        {
            "displayName": "Dato for underskrift",
            "displayValue": "10/09/1970"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Civilforsvarsstyrelsen"
        },
        {
            "displayName": "Ressortministeriets journalnummer",
            "displayValue": "Indenrigsmin. 2.kt. 1968 j.nr. 225-01."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}