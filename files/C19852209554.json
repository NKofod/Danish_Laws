{
    "id": 76227,
    "title": "Skrivelse om supplerende retningslinier for optagelse på kursus til højere forberedelseseksamen (omgængere, forbedring af karakterer, supplering af eksamen m.v.) (Til rektorerne for de 2-årige hf-kurser samt forstandere for enkeltfagskurser)    ",
    "documentTypeId": "200",
    "isSagsforlobPeriodValid": false,
    "shortName": "SKR nr 22095 af 20/09/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om supplerende retningslinier for  \r\n\r\n optagelse på kursus til højere forberedelseseksamen (omgængere, forbedring af  \r\n\r\n karakterer, supplering af eksamen m.v.) </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til rektorerne for de 2-årige  \r\n\r\n hf-kurser samt forstandere for </P>  \r\n\r\n<P CLASS=TITEL-KOMMENTAR ALIGN=CENTER>enkeltfagskurser) </P>  \r\n\r\n<BR>  \r\n\r\n<P>Betingelserne for optagelse på kursus til højere forberedelseseksamen er  \r\n\r\n anført i bekendtgørelse nr. 304 af 3. juni 1984 om højere  \r\n\r\n forberedelseseksamen § 4 stk. 1-3. </P>  \r\n\r\n<P>Betingelserne her beskriver et indgangsniveau i henhold til bemærkningerne  \r\n\r\n til hf-lovens § 9 og i henhold til bekendtgørelse af 11. juli 1983 om  \r\n\r\n prøveforberedende enkeltfagsundervisning m.v. for voksne § 6 stk. 2. </P>  \r\n\r\n<P>Dette indgangsniveau er fastsat dels af hensyn til den enkelte kursists  \r\n\r\n muligheder for at kunne følge undervisningen og dels af hensyn til, at  \r\n\r\n tilrettelæggelsen af undervisningen for det enkelte hold kan foregå på  \r\n\r\n pædagogisk forsvarlige vilkår. </P>  \r\n\r\n<P>Som konsekvens heraf må optagelse af ansøgere, der ønsker at gentage et  \r\n\r\n undervisningsforløb eller gennemføre et forløb, der svarer til tidligere  \r\n\r\n undervisning og eksamen, vurderes både ud fra ansøgerens behov for  \r\n\r\n undervisning og ud fra hensynet til, at undervisningen for det enkelte hold  \r\n\r\n kan tilrettelægges på rimelige vilkår med hensyn til deltagerforudsætninger.  \r\n\r\n Dette hovedprincip er gældende ved optagelse på såvel 2-årige kurser som ved  \r\n\r\n enkeltfagskurser. </P>  \r\n\r\n<P>Ansøgere, der tidligere har fulgt undervisning på kursus til højere  \r\n\r\n forberedelseseksamen eller i gymnasiet, er nedenfor angivet i grupper med  \r\n\r\n tilhørende retningslinier for optagelse. Det bemærkes, at hvor der aflægges  \r\n\r\n fornyet prøve i et fag, anvendes højeste karakter ved udfærdigelse af samlet  \r\n\r\n eksamensbevis. Nyt eksamensbevis vil kunne udstedes i indtil fem år efter, at  \r\n\r\n hf-eksamen er bestået, jvf. hf-bekendtgørelsens § 37 stk. 3. </P>  \r\n\r\n<P CLASS=PUNKT> <B>1.</B> Kursister, der ønsker at gå enten 1. hf- eller 2.  \r\n\r\n hf.klasse om på et 2-årigt kursus, kan optages, hvis kursus skønner, at  \r\n\r\n yderligere undervisning ud fra en pædagogisk vurdering er rimelig. </P>  \r\n\r\n<P>Ved gentagelse af en klasse stilles de samme krav til at deltage i  \r\n\r\n undervisningen og udføre skriftlige arbejder som til øvrige kursusstuderende.  \r\n\r\n</P>  \r\n\r\n<P CLASS=PUNKT> <B>2.</B> Ansøgere, der har aflagt prøve i enkelte fag på  \r\n\r\n enkeltfagskursus, kan optages i 1. hf-klasse på et 2-årigt kursus, hvis  \r\n\r\n kursus skønner, at vilkårene for sådanne ansøgere ikke vil afvige for meget  \r\n\r\n fra øvrige kursisters, fx med hensyn til ugentligt timetal, idet prøve(r)  \r\n\r\n aflagt ved enkeltfagskursus da kan erstatte undervisning og eksamen ved det  \r\n\r\n 2-årige kursus i de(t) pågældende fag. </P>  \r\n\r\n<P CLASS=PUNKT> <B>3.</B> Ansøgere, der har bestået samlet hf-eksamen eller  \r\n\r\n har aflagt prøve i enkelte fag ved hf-eksamen, og som ønsker at modtage  \r\n\r\n fornyet undervisning i de(t) pågældende fag ved enkeltfagskursus, kan  \r\n\r\n optages, hvis kursus skønner optagelse rimelig ud fra ansøgerens behov for  \r\n\r\n undervisning og hensynet til pædagogisk forsvarlige vilkår for holdet. </P>  \r\n\r\n<P>I fag med 2-årigt forløb vil optagelse på andetårshold oftest være  \r\n\r\n rimeligst. Kursus kan optage sådanne ansøgere på andetårshold uden  \r\n\r\n forelæggelse for direktoratet, men med eksamensvilkår som selvstuderende.  \r\n\r\n</P>  \r\n\r\n<P>Hvis kursus ikke finder optagelse rimelig, bør ansøgere med aflagt prøve i  \r\n\r\n de(t) pågældende fag henvises til at aflægge ny prøve, normalt ved det  \r\n\r\n kursus, hvor prøve tidligere er aflagt. </P>  \r\n\r\n<P CLASS=PUNKT> <B>4.</B> Ansøgere, der har bestået studentereksamen, og som  \r\n\r\n ønsker optagelse ved enkeltfagskursus i fag, hvori de har aflagt prøve ved  \r\n\r\n studentereksamen, kan ligeledes optages, hvis kursus finder optagelse rimelig  \r\n\r\n ud fra ansøgerens behov for undervisning og hensynet til  \r\n\r\n deltagerforudsætninger på det enkelte hold. </P>  \r\n\r\n<P>Optagelse på andetårshold i fag med 2-årigt forløb kan finde sted med  \r\n\r\n eksamensvilkår som selvstuderende. </P>  \r\n\r\n<P>Hvis kursus ikke finder optagelse rimelig, bør ansøgeren henvises til at  \r\n\r\n aflægge prøve på vilkår som selvstuderende. </P>  \r\n\r\n<P>Der stilles ikke for sådanne selvstuderende krav om laboratoriekursus i  \r\n\r\n biologi fællesfag under forudsætning af, at der kan fremlægges de til  \r\n\r\n studentereksamen krævede rapporter. Under samme forudsætning fritages  \r\n\r\n matematiske studenter for laboratoriekursus i fysik og naturfaglige studenter  \r\n\r\n yderligere for laboratoriekursus i biologi tilvalgsfag ved indstilling til  \r\n\r\n eksamen i de pågældende fag. </P>  \r\n\r\n<P>Matematiske studenter kan ligeledes fritages for laboratoriekursus i kemi,  \r\n\r\n hvis der kan fremlægges laboratoriejournaler svarende til rapporterne ved  \r\n\r\n laboratoriekursus. </P>  \r\n\r\n<P>Der henvises iøvrigt til skrivelse fra direktoratet af 18. juni 1984  \r\n\r\n vedrørende fritagelse for undervisning og eksamen ved højere  \r\n\r\n forberedelseseksamen (RS 01-21). </P>  \r\n\r\n<P CLASS=PUNKT> <B>5.</B> Ansøgere med hf-eksamen eller studentereksamen, der  \r\n\r\n ønsker optagelse på enkeltfagskursus i et fag, der ikke har indgået i  \r\n\r\n tidligere eksamen, kan uden videre optages. Det gælder også ansøgere med  \r\n\r\n ønske om et højere niveau i et fag som fx en sproglig student , der ønsker  \r\n\r\n matematisk tilvalgsfag. </P>  \r\n\r\n<P CLASS=PUNKT> <B>6.</B> Gymnasieelever og kursister fra et 2-årigt  \r\n\r\n hf-kursus, der ønsker optagelse på enkeltfagskursus i et fag, de i forvejen  \r\n\r\n undervises i, kan ikke optages i det pågældende fag. </P>  \r\n\r\n<P>Direktoratet anmoder kursus om at gøre studievejlederne bekendt med  \r\n\r\n indholdet af denne skrivelse. </P>  \r\n\r\n<P>Samtidig ophæves skrivelse fra direktoratet af 23. september 1983 (RS  \r\n\r\n 03-04) om supplerende retningslinier for optagelse. </P>  \r\n\r\n<P>P.d.v. </P>  \r\n\r\n<P>Bent Karsdal </P>  \r\n\r\n<P>undervisningsinspektør </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19852209554"
        },
        {
            "displayName": "Entydig dokumentidentifikation",
            "displayValue": "CM035433"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22095"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "20/09/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Gymmasieskolerne og Højere Forberedelseseksamen"
        },
        {
            "displayName": "Ressortministeriets journalnummer",
            "displayValue": "Undervisningsmin. DGHF J.nr. 24-04-00/85"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}