{
    "id": 82339,
    "title": "Cirkulære om udlevering af rotteudryddelsesmidler med indhold af coumarinderivater (Warfarin o. lign.). (Til samtlige kommunalbestyrelser og politimestre.) ",
    "documentTypeId": "140",
    "isSagsforlobPeriodValid": false,
    "shortName": "CIR nr 250 af 30/10/1962",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om udlevering af  \r\n\r\n rotteudryddelsesmidler med indhold af coumarinderivater (Warfarin o. lign.).  \r\n\r\n</H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige kommunalbestyrelser og  \r\n\r\n politimestre.) </P>  \r\n\r\n<BR>  \r\n\r\n<P>I henhold til lov nr. 118 af 3. maj 1961 om midler til bekæmpelse af  \r\n\r\n plantesygdomme, ukrudt og visse skadedyr samt om midler til regulering af  \r\n\r\n plantevækst er kontrollen med rotteudryddelsesmidler blevet overført til  \r\n\r\n bekæmpelsesmiddellovgivningens område, hvilket bl.a. har bevirket, at  \r\n\r\n modtagelse, udlevering og opbevaring af rotteudryddelsesmidler skal ske i  \r\n\r\n overensstemmelse med denne lovgivnings regler, samt at disse midler skal  \r\n\r\n klassificeres af landbrugsministeriets giftnævn. I henhold til giftnævnets  \r\n\r\n afgørelse er præparater indeholdende coumarinderivater (Warfarin o. lign.) nu  \r\n\r\n blevet overført til bekæmpelsesmiddellovens fareklasse B, hvilket bl.a.  \r\n\r\n medfører, at sådanne præparater i henhold til bestemmelsen i § 27, stk. 1 c  \r\n\r\n og stk. 2, i landbrugsministeriets bekendtgørelse nr. 289 af 25. september  \r\n\r\n 1961 om midler til bekæmpelse af plantesygdomme, ukrudt og visse skadedyr  \r\n\r\n samt om midler til regulering af plantevækst kun må sælges af  \r\n\r\n erhvervsdrivende og organisationer, der har fået politiets tilladelse til  \r\n\r\n forhandling af midler i fareklasse B, og tilladelsen er betinget af, at  \r\n\r\n ansøgeren har et egnet giftskab (giftrum). </P>  \r\n\r\n<P>I adskillige kommuner foretages rotteudryddelsen ved kommunens egen  \r\n\r\n foranstaltning af kommunalt ansatte giftudlæggere, som - efter endt eftersyn  \r\n\r\n af en ejendom - hidtil ofte har udleveret husejeren eller dennes repræsentant  \r\n\r\n f. eks. et warfarinpræparat til supplerende udlægninger. Efter den nævnte  \r\n\r\n bestemmelse i § 27 i bekendtgørelsen af 25. september 1961, jfr.  \r\n\r\n bekendtgørelsens § 9, stk. 1, må en sådan udlevering imidlertid kun finde  \r\n\r\n sted, hvis giftudlæggeren har fået politiets tilladelse til forhandling af  \r\n\r\n midler i fareklasse B. </P>  \r\n\r\n<P>Da indenrigsministeriet på grundlag af erklæringer fra ministeriets  \r\n\r\n konsulenter i rottesager må finde, at udleveringen af rotteudryddelsesmidler  \r\n\r\n til supplerende udlægninger er en nødvendig forudsætning for opnåelsen af en  \r\n\r\n effektiv rottebekæmpelse, har landbrugsministeriet efter  \r\n\r\n indenrigsministeriets anmodning for at lette arbejdet med rotteudryddelsen  \r\n\r\n bemyndiget indenrigsministeriet til på landbrugsministeriets vegne at meddele  \r\n\r\n de kommuner, der lader foretage rotteudryddelsen ved egen foranstaltning,  \r\n\r\n dispensation fra de nævnte bestemmelser i § 27, stk. 1 c og stk. 2, i  \r\n\r\n bekendtgørelse nr. 289 af 25. september 1961. </P>  \r\n\r\n<P>Under henvisning til det således anførte meddeler indenrigsministeriet  \r\n\r\n herved på landbrugsministeriets vegne de kommuner, der lader foretage  \r\n\r\n rotteudryddelsen ved egen foranstaltning, dispensation fra bestemmelserne i §  \r\n\r\n 27, stk. 1 c og stk. 2, i bekendtgørelse nr. 289 af 25. september 1961,  \r\n\r\n således at de omhandlede kommuner gennem de kommunalt ansatte giftudlæggere  \r\n\r\n er berettiget til at udlevere rotteudryddelsesmidler i fareklasse B, der  \r\n\r\n indeholder et coumarinderivat (Warfarin o. lign.) til en ejendoms ejer eller  \r\n\r\n dennes repræsentant uden forud indhentet tilladelse af politiet og uanset,  \r\n\r\n hvorvidt giftudlæggeren har et egnet giftskab (giftrum). Det er dog en  \r\n\r\n betingelse herfor, at udleveringen kun sker til brug ved supplerende  \r\n\r\n udlægninger, at de omhandlede rotteudryddelsesmidler kun udleveres i den  \r\n\r\n originale pakning, som er mærket &#187;Fareklasse B&#171;, og som er forsynet  \r\n\r\n med advarselstekst og brugsanvisning, at der kun udleveres så meget af  \r\n\r\n præparatet, som er nødvendigt til foretagelse af supplerende udlægninger i  \r\n\r\n tiden mellem giftudlæggerens eftersyn, og at modtageren udtrykkelig gøres  \r\n\r\n opmærksom på, at han i overensstemmelse med de nærmere regler i § 31 i  \r\n\r\n landbrugsministeriets nævnte bekendtgørelse af 25. september 1961 ved  \r\n\r\n opbevaring og anvendelse af midlerne skal udvise fornøden forsigtighed og  \r\n\r\n agtpågivenhed, således at de ikke direkte eller indirekte kan forvolde skade  \r\n\r\n på mennesker eller husdyr. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Indenrigsministeriet, den 30. oktober  \r\n\r\n 1962. </I> </P>  \r\n\r\n<P ALIGN=CENTER>P.M.V. </P>  \r\n\r\n<P ALIGN=CENTER>E.B. </P>  \r\n\r\n<P CLASS=UNDERSKREVET-AF ALIGN=CENTER>Blom-Hanssen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/12/1962"
        },
        {
            "displayName": "Accession",
            "displayValue": "C19620025009"
        },
        {
            "displayName": "Entydig dokumentidentifikation",
            "displayValue": "CM041685"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "04/09/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "250"
        },
        {
            "displayName": "År for udstedelse",
            "displayValue": "1962"
        },
        {
            "displayName": "Dato for underskrift",
            "displayValue": "30/10/1962"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Miljøstyrelsen"
        },
        {
            "displayName": "Ressortministeriets journalnummer",
            "displayValue": "Indenrigsmin. 4.kt.j.nr. 3048-14-1962"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}