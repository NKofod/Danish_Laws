{
    "id": 139790,
    "title": "Bekendtgørelse om Lønmodtagernes Garantifond",
    "documentTypeId": "60",
    "isSagsforlobPeriodValid": true,
    "shortName": "BEK nr 1351 af 16/12/2011",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om Lønmodtagernes Garantifond</p>\r\n<p class=\"Indledning2\">I medfør af § 7 og § 10 i lov om Lønmodtagernes Garantifond jf. lovbekendtgørelse nr. 686 af 20. juni 2011, fastsættes efter indstilling fra Lønmodtagernes Garantifond:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Anmeldelse af lønmodtageres krav ved arbejdsgivers konkurs eller ved andet insolvent virksomhedsophør</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Anmeldelse af lønmodtageres krav sker på en anmeldelsesblanket, der kan udfyldes og udskrives fra fondens hjemmeside eller rekvireres hos fonden. De krav, der kan anmeldes, er følgende:</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num1\">1)</span> løn og andet vederlag,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num2\">2)</span> erstatning for afbrydelse af arbejdsforholdet,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num3\">3)</span> godtgørelse i forbindelse med opsigelse eller afbrydelse af arbejdsforholdet samt</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num4\">4)</span> feriegodtgørelse.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Fonden kan fastsætte nærmere regler for anmeldelsesblankettens form samt underskrivelsen heraf.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Anmeldelse indgives til fonden inden for en frist af 4 måneder, jf. dog § 3. Fristen regnes</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> ved konkurs fra det tidspunkt, hvor begæring om konkurs tages til følge,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> ved arbejdsgiverens død fra det tidspunkt, hvor skifteretten træffer afgørelse om insolvensbehandling, eller fra det tidspunkt, hvor boet sluttes ved boudlæg uden skiftebehandling, og</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> ved virksomhedens ophør, såfremt det godtgøres, at arbejdsgiveren er ude af stand til at betale kravet, fra det tidspunkt, der fastsættes af fonden.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Såfremt anmeldelsen indgives efter den i stk. 1 fastsatte frist, behandles anmeldelsen ikke.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Når særlige omstændigheder taler derfor, kan fonden gøre undtagelse fra den i stk. 1 nævnte frist.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Anmeldelse af krav på tilgodehavende feriegodtgørelse for lønmodtagere, der tidligere har haft beskæftigelse hos arbejdsgiveren, skal ske snarest efter, at lønmodtageren er blevet bekendt med, at en af de i § 2, stk. 1, nævnte situationer er indtrådt.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Med anmeldelsesblanketten skal følge kvittering for løn eller lignende dokumentation for udbetalt løn og andet vederlag i den sidste måned eller i de sidste 4 uger før udbetalingen af løn m.v. ophørte.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> For så vidt angår krav på erstatning for afbrydelse af arbejdsforholdet samt godtgørelse i forbindelse med opsigelse eller afbrydelse af arbejdsforholdet, der er fastslået ved dom, forlig, voldgiftskendelse eller lignende, vedlægges endvidere en udskrift af afgørelsen eller lignende dokumentation. I andre tilfælde må det oplyses, om kravet støttes på funktionærloven, andre love, kollektiv overenskomst, sædvane eller individuel aftale.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Som dokumentation for krav på feriegodtgørelse vedlægges feriekort eller andre beviser for optjent feriegodtgørelse samt lønsedler eller lignende for løn, hvoraf feriegodtgørelse skal beregnes.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Hvis anmeldelsesblanketten ikke er behørigt udfyldt, eller lønmodtageren ikke efterkommer fondens begæring om supplerende oplysninger eller yderligere dokumentation inden for den frist, fonden fastsætter, kan fonden afslå at behandle anmeldelsen.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Fondens udbetaling ved konkurs eller andet insolvent virksomhedsophør</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Fonden foretager udbetaling snarest efter, at kravet med fornøden dokumentation er anmeldt til fonden. Beløbet forhøjes til nærmeste hele kronebeløb.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Fonden yder efter nærmere aftale med Arbejdsmarkedets Feriefond tilgodehavende feriegodtgørelse, der er optjent i det løbende eller i tidligere optjeningsår ved anvendelse af feriekontosystemet efter reglerne i bekendtgørelse om ferie. Ved denne aftale kan der ske fravigelse i de i øvrigt gældende indbetalingsfrister m.v.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Lønmodtagernes Garantifond foretager opkrævning af garantimidler hos arbejdsgiveren eller dennes bo ved anvendelse af et elektronisk selvbetjeningssystem.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Godkender Lønmodtagernes Garantifond en arbejdsgiver som omfattet af § 1, stk. 1, nr. 1-3, i lov om Lønmodtagernes Garantifond, sendes en skriftlig meddelelse til kurator, bobestyrer eller arbejdsgiver med oplysning om det elektroniske selvbetjeningssystem, samt oplysning om at de pågældende har pligt til af egen drift at holde sig løbende orienteret om fondens udbetalinger af garantimidler.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Ansøgning om udlægning af nettolønudgifter m.v. for arbejdsgivere under rekonstruktionsbehandling</span>\r\n</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Arbejdsgiveren kan ansøge om dækning af nettoudgifter, der forfalder under en rekonstruktionsbehandling, hvis de vedrører lønmodtagernes krav på</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num1\">1)</span> løn og andet vederlag,</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num2\">2)</span> erstatning for afbrydelse af arbejdsforholdet samt</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num3\">3)</span> godtgørelse i forbindelse med opsigelse eller afbrydelse af arbejdsforholdet.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Arbejdsgiveren skal anvende en ansøgningsblanket, der kan udfyldes og udskrives fra fondens hjemmeside eller rekvireres hos fonden.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Ansøgningen skal være underskrevet af arbejdsgiveren og den af skifteretten udpegede rekonstruktør. Er arbejdsgiveren et selskab, skal ansøgningen være underskrevet i overensstemmelse med de gældende tegningsregler for selskabet.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Med ansøgningsblanketten skal følge</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num1\">1)</span> dokumentation fra Skifteretten, hvoraf det fremgår, hvornår der er begæret rekonstruktionsbehandling, og hvem der er beskikket som rekonstruktør,</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num2\">2)</span> dokumentation fra Erhvervs- og Selskabsstyrelsen af tegningsreglerne, når arbejdsgiveren står registreret som selskab,</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num3\">3)</span> dokumentation for, at den konto, der skal udbetales til, er en modregningsfri konto, som arbejdsgiveren kun kan disponere over sammen med rekonstruktøren,</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num4\">4)</span> korrekte lønsedler for den periode, som fonden skal udbetale for, samt</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num5\">5)</span> en liste med følgende oplysninger om lønmodtagerne: CPR-nummer, navn, lønperiodens start og slut, beregnet A-skat og AM-bidrag, nettobeløb inkl. lønmodtagerens og arbejdsgiverens pensionsbidrag samt dato for den normale lønudbetaling. Listen kan udskrives fra fondens hjemmeside eller kan rekvireres hos fonden.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Ved anden og efterfølgende ansøgninger skal der herudover indsendes referat fra seneste skifteretsmøde, hvis referatet ikke tidligere er indsendt til fonden.</p>\r\n<p class=\"Stk2\">\r\n   <span class=\"StkNr\" id=\"Par10_Stk3\">Stk. 3.</span> Fonden kan give tilsagn om udbetaling for fremtidige lønningsperioder med det forbehold, at rekonstruktionsbehandlingen fortsat pågår på udbetalingstidspunktet, samt at beløbs- og periodegrænser ikke er overskredet.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Hvis ansøgningsblanketten ikke er behørigt udfyldt, eller arbejdsgiveren ikke efterkommer fondens begæring om supplerende oplysninger eller yderligere dokumentation inden for den frist, fonden fastsætter, kan fonden afslå at behandle ansøgningen.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Fondens udbetaling for en arbejdsgiver under en rekonstruktionsbehandling</span>\r\n</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Fonden foretager udbetaling snarest muligt og normalt tre arbejdsdage efter, at ansøgning med fornøden dokumentation er modtaget af fonden. Det udbetalte beløb kan dog tidligst være til rådighed på den anviste modregningsfri konto én bankdag før den normale lønudbetalingsdag. Nettobeløb pr. lønmodtager afrundes til hele kronebeløb.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Fonden orienterer skriftligt hver enkelt lønmodtager første gang, der modtages en ansøgning for denne fra arbejdsgiveren.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Arbejdsgiverens tilbagebetaling af udbetalinger udlagt under en rekonstruktionsbehandling</span>\r\n</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Arbejdsgiveren skal betale de udbetalte garantimidler med tillæg af renter fra udbetalingsstidspunktet tilbage til fonden.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Tilbagebetaling skal ske umiddelbart efter rekonstruktionsbehandlingens udløb, men fonden kan efter en konkret vurdering indvilge i en afdragsordning. En sådan afdragsordning forudsætter, at der er indgået skriftlig aftale herom med fonden inden rekonstruktionsbehandlingens ophør.</p>\r\n<p class=\"Stk2\">\r\n   <span class=\"StkNr\" id=\"Par14_Stk3\">Stk. 3.</span> Hvor fonden indgår aftale om en afdragsordning, sker betalingen som afdrag med tillæg af renter via Pengeinstitutternes Betalingsservice (PBS) i lige store månedlige ydelser (annuitetsydelser).</p>\r\n<p class=\"Stk2\">\r\n   <span class=\"StkNr\" id=\"Par14_Stk4\">Stk. 4.</span> Finder tilbagebetalingen sted som et samlet engangsbeløb, sender fonden et indbetalingskort til arbejdsgiveren med en opgørelse af det samlede krav inklusiv renter.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Inddrivelse, henstand og eftergivelse af tilbagebetalingskrav</span>\r\n</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Sker tilbagebetaling efter § 14 ikke rettidigt, opkræver fonden et ekspeditionsgebyr på 250 kr. for udsendelse af rykker på grund af manglende betaling.</p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> Fonden kan give henstand med indbetaling samt eftergive krav på tilbagebetaling af garantimidler, renter, gebyrer og omkostninger, når særlige omstændigheder taler herfor.</p>\r\n<p class=\"ParagrafGruppeOverskrift\">\r\n   <span id=\"Kap0_X7\">Ikrafttrædelses- og overgangsbestemmelse</span>\r\n</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Bekendtgørelsen træder i kraft den 1. januar 2012 og har virkning for tilfælde, hvor fristdagen eller det tidspunkt, der efter fondens bestemmelse træder i stedet for fristdagen, indtræder efter bekendtgørelsens ikrafttrædelse.</p>\r\n<p class=\"Stk2\">\r\n   <span class=\"StkNr\" id=\"Par16_Stk2\">Stk. 2.</span> Samtidig ophæves bekendtgørelse nr. 1103 af 21. november 2005 om Lønmodtagernes Garantifond.</p><div class=\"Givet\" id=\"Givet\"><p class=\"Givet\" align=\"center\">Beskæftigelsesministeriet, den 16. december 2011</p><p class=\"Sign1\" align=\"center\">Mette Frederiksen</p><p class=\"Sign2\" align=\"right\">/ Pernille Christensen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/12/2011"
        },
        {
            "displayName": "Accession",
            "displayValue": "B20110135105"
        },
        {
            "displayName": "Entydig dokumentidentifikation",
            "displayValue": "BE004858"
        },
        {
            "displayName": "Dato for førstegangsindlæggelse",
            "displayValue": "28/12/2011"
        },
        {
            "displayName": "Dato for indlæggelse",
            "displayValue": "28/12/2011"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1351"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "16/12/2011"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Lønmodtagernes Garantifond"
        },
        {
            "displayName": "Ressortministeriets journalnummer",
            "displayValue": "Beskæftigelsesmin., j.nr. 2011-3260"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}