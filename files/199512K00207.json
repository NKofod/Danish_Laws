{
    "id": 112512,
    "title": "1995 LSF 207   FORSLAG TIL LOV OM ÆNDRING AF LIGNINGSLOVEN (FRADRAG FOR FORUDBETALTE   RENTER) ",
    "documentTypeId": "400",
    "isSagsforlobPeriodValid": false,
    "shortName": "1995/1 LSF 207",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 207 </P>  \r\n\r\n<P></P>  \r\n\r\n<P>Forslag til Lov om ændring af ligningsloven (Fradrag for forudbetalte  \r\n\r\n renter) </P>  \r\n\r\n<P></P>  \r\n\r\n<P>Fremsat af Kim Behnke (FP) Tom Behnke (FP) Jan Køpke Christensen (FP)  \r\n\r\n Kirsten Jacobsen (FP) </P>  \r\n\r\n<P></P>  \r\n\r\n<P>den 21. februar 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om påligning af indkomst- og formueskat til staten (ligningsloven),  \r\n\r\n jf. lovbekendtgørelse nr. 869 af 15. november 1995, som senest ændret ved lov  \r\n\r\n nr. 1107 af 20. december 1995, foretages følgende ændring: </P>  \r\n\r\n<P> <B>1.</B> I <I>§ 5, stk. 1,</I> indsættes som nyt <I>3. pkt.:</I>  \r\n\r\n &#187;Det samme gælder endvidere for renteudgifter vedrørende lån optaget i  \r\n\r\n et pengeinstitut, som lånemodtageren først disponerer over på et tidspunkt  \r\n\r\n efter låneaftalens indgåelse, og uanset om låneaftalen begrænser  \r\n\r\n lånemodtagerens dispositionsret over låneprovenuet.&#171; </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <I>Stk. 2.</I> § 1 har virkning for renteudgifter for lån, som aftales  \r\n\r\n efter lovens ikrafttræden. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>Lovforslaget tilsigter at ændre den retstilstand vedrørende fradrag for  \r\n\r\n forudbetalte renter, som er fastlagt ved Højesterets dom af 14. oktober 1994,  \r\n\r\n jf. UfR 1994, side 963. </P>  \r\n\r\n<P>Højesterets dom vedrørte en skatteyder, som den 30. december 1986 optog et  \r\n\r\n veksellån i et pengeinstitut på 2 mio. kr. og straks forudbetalte et halvt  \r\n\r\n års rente med 110.000 kr. Højesteret lagde til grund, at skatteyderens eneste  \r\n\r\n eller væsentligste formål med lånoptagelsen var at skabe mulighed for at  \r\n\r\n udnytte de ændringer vedrørende den skattemæssige behandling af renteudgifter  \r\n\r\n og -indtægter, som trådte i kraft den 1. januar 1987. Låneprovenuet blev  \r\n\r\n indsat på en aftalekonto i samme pengeinstitut, og indeståendet blev pantsat  \r\n\r\n til sikkerhed for lånet. Skatteyderen kunne hæve det indskudte beløb indtil  \r\n\r\n 1. marts 1987 til køb af almindelige obligationer, som så skulle ligge til  \r\n\r\n sikkerhed for lånet. Der blev i januar og februar 1987 købt obligationer.  \r\n\r\n Købet krævede ikke nogen form for tilladelse fra pengeinstituttet. Højesteret  \r\n\r\n fandt, at lånet og de betalte renter savnede realitet i skattemæssig  \r\n\r\n henseende indtil det tidspunkt i januar og februar 1987, hvor indeståendet  \r\n\r\n blev anvendt til køb af obligationer. De forudbetalte renter på 110.000 kr.  \r\n\r\n kunne derfor ikke fradrages i indkomståret 1986. Højesteret fandt heller  \r\n\r\n ikke, at den anerkendte renteudgift for 1987 på 84.865 kr. kunne henføres til  \r\n\r\n skatteåret 1986. </P>  \r\n\r\n<P>Højesteretsdommen er kommenteret af advokat Mogens Tange, Aars, i  \r\n\r\n Advokaten 5/1995 i artiklen: &#187;Er Højesteret blevet lovgiver?&#187;  \r\n\r\n Problemstillingerne er endvidere behandlet i spørgsmål nr. S 231, 670 og 849  \r\n\r\n efter Folketingets forretningsordens § 20 i folketingsåret 1995-96 af Kim  \r\n\r\n Behnke (FP) og skatteministerens besvarelse heraf, jf. Folketingstidende  \r\n\r\n 1995-96, FF 949, 2406 og 2774. </P>  \r\n\r\n<P>Reglerne om fradragstidspunktet for renteudgifter fremgår af  \r\n\r\n ligningslovens § 5, som blev indsat ved lov nr. 203 af 17. maj 1984 om  \r\n\r\n ændring af ligningsloven. (Fradragstidspunkt for renteudgifter m.v.). § 5,  \r\n\r\n stk. 1, fastslår, at rentefradragsretten som hovedregel er knyttet til  \r\n\r\n forfaldstidspunktet. § 5, stk. 2, der omhandler fradragsretten for  \r\n\r\n forudbetalte renter, fastslår, at renteudgift, som vedrører en længere  \r\n\r\n periode end 6 måneder, og som forfalder mere end 6 måneder før udløbet af  \r\n\r\n perioden, skal fordeles over den periode, renten vedrører. Det fremgår af  \r\n\r\n bemærkningerne til § 5, stk. 2, at 6-måneders-grænsen er valgt for ikke at  \r\n\r\n gribe ind i en række korte lånearrangementer, hvor fradragsretten fortsat bør  \r\n\r\n være knyttet til forfaldstidspunktet. </P>  \r\n\r\n<P>Det fremgår således tydeligt og klart af bestemmelserne i ligningslovens §  \r\n\r\n 5, stk. 1 og 2, at forudbetalte renter i indtil 6 måneder kan fradrages,  \r\n\r\n uanset hvornår og til hvad lånets provenu tænkes anvendt. På trods heraf har  \r\n\r\n skattemyndighederne og Højesteret altså alligevel i den oven for nævnte dom  \r\n\r\n nægtet en skatteyder fradragsretten for forudbetalte renter vedrørende et lån  \r\n\r\n i et anerkendt pengeinstitut. </P>  \r\n\r\n<P>Højesteretsdommen bevirker efter forslagsstillernes opfattelse en  \r\n\r\n uhensigtsmæssig retstilstand vedrørende fradrag for forudbetalte renter. Det  \r\n\r\n er utilfredsstillende for pengeinstitutterne og deres kunder, at  \r\n\r\n lånetransaktioner, som alle anser for at være lødige, af skattemyndighederne  \r\n\r\n kan erklæres for ikke at være reelle, hvorved de betalte renter ikke kan  \r\n\r\n fradrages af kunden. Det er ikke ualmindeligt, at en skatteyder, der ønsker  \r\n\r\n at foretage en investering, optager et lån i et pengeinstitut for at have  \r\n\r\n kapitalen klar, når der efterfølgende skal investeres i hus, bil,  \r\n\r\n obligationer eller aktier, og ofte vil der være aftalt begrænsninger i  \r\n\r\n dispositionsretten, idet pengeinstituttet skal have pant i  \r\n\r\n investeringsobjektet. Det er meget uheldigt, hvis renter af en reel retlig og  \r\n\r\n faktisk gæld, der betales til pengeinstituttet vedrørende den tid,  \r\n\r\n låneprovenuet henstår i pengeinstituttet indtil investeringen, ikke er  \r\n\r\n fradragsberettigede. På baggrund af den usikkerhed, som højesteretsdommen  \r\n\r\n bevirker vedrørende fradragsretten for forudbetalte renter, foreslår  \r\n\r\n forslagsstillerne ligningsloven ændret, således at fradragsretten udtrykkelig  \r\n\r\n fremgår af loven. </P>  \r\n\r\n<P> <I>Bemærkninger til de enkelte bestemmelser </I></P>  \r\n\r\n<P>Til § 1 </P>  \r\n\r\n<P>Efter statsskattelovens § 6, litra e, kan renteudgifter vedrørende gæld  \r\n\r\n fradrages ved opgørelsen af den skattepligtige indkomst. Fradragstidspunktet  \r\n\r\n for renterne fremgår af ligningslovens § 5. Den foreslåede ændring af  \r\n\r\n ligningsloven supplerer statsskattelovens bestemmelse, således at det  \r\n\r\n forhold, at en lånemodtager først disponerer over låneprovenuet på et  \r\n\r\n tidspunkt efter låneaftalens indgåelse, ikke for fremtiden som i Højesterets  \r\n\r\n dom af 14. oktober 1994 kan begrunde, at gældsforholdet ikke anerkendes som  \r\n\r\n reelt med den deraf følgende konsekvens, at renterne ikke kan fradrages. </P>  \r\n\r\n<P>Renteudgifterne kan, jf. § 5, stk. 1, 1. pkt., fradrages ved opgørelsen af  \r\n\r\n den skattepligtige indkomst i det indkomstår, hvor renten forfalder til  \r\n\r\n betaling. Forfaldstidspunktet er det tidspunkt, der aftales mellem debitor og  \r\n\r\n kreditor. </P>  \r\n\r\n<P> <I>Til § 2</I>  </P>  \r\n\r\n<P>Den nuværende retstilstand på området er fastlagt med Højesterets dom af  \r\n\r\n 14. oktober 1994. Det foreslås, at lovændringen får virkning for  \r\n\r\n renteudgifter for lån, som aftales efter lovens ikrafttræden. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af den bestemmelse, </P>  \r\n\r\n<P>der berøres af lovforslaget </P>  \r\n\r\n<P> <B>§ 1</B>  </P>  \r\n\r\n<P>I lov om påligning af indkomst- og formueskat til staten (ligningsloven),  \r\n\r\n jf. lovbekendtgørelse nr. 869 af 15. november 1995, som senest ændret ved lov  \r\n\r\n nr. 1107 af 20. december 1995, foretages følgende ændring: </P>  \r\n\r\n<P> <B>1.</B> I <I>§ 5, stk. 1,</I> indsættes som nyt <I>3. pkt.:</I>  \r\n\r\n &#187;Det samme gælder endvidere for renteudgifter vedrørende lån optaget i  \r\n\r\n et pengeinstitut, som lånemodtageren først disponerer over på et tidspunkt  \r\n\r\n efter låneaftalens indgåelse, og uanset om låneaftalen begrænser  \r\n\r\n lånemodtagerens dispositionsret over låneprovenuet.&#171; </P>  \r\n\r\n<P> <B>§ 5.</B> Renteudgifter vedrørende gæld fradrages ved opgørelsen af den  \r\n\r\n skattepligtige indkomst i det indkomstår, hvori renten forfalder til  \r\n\r\n betaling, jf. dog stk. 2, 5, 6, 7 og 8. Det samme gælder for udgifter til  \r\n\r\n løbende provisioner eller præmier for lån, som den skattepligtige optager, og  \r\n\r\n for præmier og lignende løbende ydelser for kaution for den skattepligtiges  \r\n\r\n gæld, jf. § 8, stk. 3, litra a og b. </P>  \r\n\r\n<P> <I>Stk. 2.</I> Fradrag for renteudgifter m.v., jf. stk. 1, som vedrører  \r\n\r\n en længere periode end 6 måneder, og som forfalder mere end 6 måneder før  \r\n\r\n udløbet af perioden, fordeles ved opgørelsen af den skattepligtige indkomst  \r\n\r\n og formue over den periode, renteudgiften m.v. vedrører. </P>  \r\n\r\n<P>. . . </P>  \r\n\r\n<P>(Stk. 3-9 udeladt). </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/02/1996"
        },
        {
            "displayName": "Accession",
            "displayValue": "199512K00207"
        },
        {
            "displayName": "Entydig dokumentidentifikation",
            "displayValue": "CL000427"
        },
        {
            "displayName": "Dato for førstegangsindlæggelse",
            "displayValue": "21/02/1996"
        },
        {
            "displayName": "Dato for indlæggelse",
            "displayValue": "21/02/1996"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "207"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}