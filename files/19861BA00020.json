{
    "id": 106134,
    "title": "1986 BSF 20   FORSLAG TIL FOLKETINGSBESLUTNING OM FORBUD MOD DANSK DELTAGELSE I   ATOMKRIGSØVELSER OG ØVELSER I UNDTAGELSES- OG NØDRETSTILSTAND ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 20",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 20 </P>  \r\n\r\n<P></P>  \r\n\r\n<P>Forslag til folketingsbeslutning om forbud mod dansk deltagelse i  \r\n\r\n atomkrigsøvelser og øvelser i undtagelses- og nødretstilstand </P>  \r\n\r\n<P></P>  \r\n\r\n<P>Fremsat af Albrechtsen (VS) Elisabeth Bruun Olesen (VS) Tinning (VS) Hanne  \r\n\r\n Thanning Jacobsen (SF) Gert Petersen (SF) Thoft (SF) </P>  \r\n\r\n<P></P>  \r\n\r\n<P>den 28. oktober 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at sikre, at ingen dansk myndighed og </P>  \r\n\r\n<P>intet dansk militært personel deltager i øvelser vedrørende </P>  \r\n\r\n<P>procedurer for beslutning om brug af atomvåben eller i øvelser, </P>  \r\n\r\n<P>som vedrører iværksættelse af nødretstilstand eller </P>  \r\n\r\n<P>undtagelsestilstand eller i øvrigt medfører begrænsninger i de </P>  \r\n\r\n<P>demokratiske rettigheder. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Det er ved flere lejligheder dokumenteret, at der i NATO-regi </P>  \r\n\r\n<P>gennemføres øvelser, &#187;krigsspil&#171; m.v. med dansk deltagelse,  \r\n\r\n hvori </P>  \r\n\r\n<P>indgår spørgsmålet om brug af atomvåben og spørgsmålet om </P>  \r\n\r\n<P>indskrænkninger i de demokratiske rettigheder i en krise- eller </P>  \r\n\r\n<P>optrapningssituation. Forslagsstillerne ønsker med dette forslag </P>  \r\n\r\n<P>at sikre, at danske myndigheder ikke inddrages i forberedelse af </P>  \r\n\r\n<P>atomkrig eller i øvelser, der indebærer indskrænkninger af de </P>  \r\n\r\n<P>demokratiske rettigheder. </P>  \r\n\r\n<P>Undtagelses- og nødretsøvelser </P>  \r\n\r\n<P>De mest kendte undtagelses- og nødretsøvelser er vel nok de berygtede </P>  \r\n\r\n<P>WINTEX/CIMEX øvelser, der foregår hvert andet år i </P>  \r\n\r\n<P>vintermånederne. Øvelserne er rene skrivebords- og stabsøvelser, </P>  \r\n\r\n<P>men indeholder samtidig alle aspekter af, hvorledes de civile </P>  \r\n\r\n<P>beredskaber skal operere i en krise- og krigssituation. </P>  \r\n\r\n<P>Første gang, offentligheden fik nærmere kendskab til disse øvelsers </P>  \r\n\r\n<P>egentlige indhold, var, da en række telegrammer fra den norske del </P>  \r\n\r\n<P>af WINTEX 1973 blev offentliggjort. De oplysninger, som kom frem </P>  \r\n\r\n<P>dengang, viste, hvor bredt 5. kolonnevirksomhed blev defineret af </P>  \r\n\r\n<P>de militære myndigheder. Det var ikke bare agenter og sabotører, </P>  \r\n\r\n<P>der støttede en fremmed magt, men en bred vifte af grupperinger i </P>  \r\n\r\n<P>samfundet, som var genstand for øvelsen. Det drejede sig om </P>  \r\n\r\n<P>studentergrupper, arbejdere på navngivne virksomheder og lovlige </P>  \r\n\r\n<P>politiske organisationer, der blev betragtet som en trussel, fordi </P>  \r\n\r\n<P>de brugte deres demokratiske rettigheder til at stille </P>  \r\n\r\n<P>spørgsmålstegn ved den optrapning, som foregik i en vis </P>  \r\n\r\n<P>krisesituation, og som agiterede for, at Norge burde trække sig ud </P>  \r\n\r\n<P>af NATO for ad den vej at være med til at forhindre en skærpet </P>  \r\n\r\n<P>situation i at udvikle sig. (* 1) </P>  \r\n\r\n<P>Indholdet i WINTEX/CIMEX øvelserne, der foregår samtidig i alle </P>  \r\n\r\n<P>NATO-lande, er senere blevet grundigt dokumenteret. Det skete, da </P>  \r\n\r\n<P>hollandske fredsaktivister var i stand til at offentliggøre den </P>  \r\n\r\n<P>autentiske &#187;drejebog&#171; for WINTEX 81. </P>  \r\n\r\n<P>Det fremgik, at man her bl.a. øvede sig i at nedkæmpe strejker, </P>  \r\n\r\n<P>demonstrationer m.v., indføre pressecensur osv. I </P>  \r\n\r\n<P>drejebogsmaterialet kunne man nøje følge planerne for </P>  \r\n\r\n<P>iværksættelse af &#187;øget agtsomhed&#171;, dernæst &#187;borgerlig </P>  \r\n\r\n<P>undtagelsestilstand&#171;, så &#187;belejringstilstand&#171;, hvor  \r\n\r\n militæret får </P>  \r\n\r\n<P>adgang til bl.a. at internere personer, som skønnes farlige for </P>  \r\n\r\n<P>den indre og ydre sikkerhed. Endelig &#187;krigstilstand&#171;, hvor  \r\n\r\n f.eks. </P>  \r\n\r\n<P>radio- og TV-udsendelser, private telefonsamtaler og pressen </P>  \r\n\r\n<P>bringes under militærets kontrol. (* 2) </P>  \r\n\r\n<P>Oplysninger af helt lignende karakter slap ud i forbindelse med </P>  \r\n\r\n<P>WINTEX/CIMEX 85 (marts 1985). Det britiske blad &#187;New Statesman&#171;  \r\n\r\n</P>  \r\n\r\n<P>var i stand til at fremlægge oplysninger om den engelske drejebog </P>  \r\n\r\n<P>til WINTEX 85. Heri beskrives det, hvorledes fredsbevægelser og </P>  \r\n\r\n<P>fagforeninger identificeres som den største &#187;indre trussel, som </P>  \r\n\r\n<P>skal bekæmpes og eventuelt elimineres&#171;. (* 3) </P>  \r\n\r\n<P>Planen, som Danmark var medansvarlig for, og som var udarbejdet af </P>  \r\n\r\n<P>NATO-planlæggere, indeholdt ligesom WINTEX 81 en plan for den </P>  \r\n\r\n<P>gradvise afskaffelse af de demokratiske retsgarantier i </P>  \r\n\r\n<P>forbindelse med indførelse af &#187;emergency powers&#171;, altså nødrets-  \r\n\r\n</P>  \r\n\r\n<P>eller undtagelsestilstand. </P>  \r\n\r\n<P>I Danmark har vi ikke direkte kendskab til de ovenfor omtalte </P>  \r\n\r\n<P>WINTEX/CIMEX øvelser. Til gengæld har vi kendskab til grundlaget </P>  \r\n\r\n<P>for en række andre øvelser. </P>  \r\n\r\n<P>I 1977 udtalte en engelsk major sig således om en fælles </P>  \r\n\r\n<P>dansk-engelsk øvelse, der foregik på Als: &#187; . . . situationen er </P>  \r\n\r\n<P>så spændt, og den tilspidses så meget, at regeringen beslutter at </P>  \r\n\r\n<P>tilkalde hjælp fra den britiske hær. Bl.a. frygter man, at den </P>  \r\n\r\n<P>kommunistiske fraktion vil besætte et A-kraftværk, hvor der er </P>  \r\n\r\n<P>plutonium nok til, at der kan laves en atombombe. De britiske </P>  \r\n\r\n<P>tropper skal komme regeringen til hjælp, men diskret og klædt i </P>  \r\n\r\n<P>landets egne uniformer, så befolkningen ikke mærker, at der er </P>  \r\n\r\n<P>fremmede tropper i landet&#171;. (* 4) Udtalelsen vakte naturligvis en  \r\n\r\n</P>  \r\n\r\n<P>del postyr og blev af forsvaret kritiseret med den bemærkning, at </P>  \r\n\r\n<P>han &#187;næppe havde brugt de pågældende udtryk, hvis han havde tænkt  \r\n\r\n</P>  \r\n\r\n<P>sig mere om.&#171; (* 5) Det var altså ikke selve indholdet i </P>  \r\n\r\n<P>udtalelsen, som blev tilbagevist. Det, kritikken rettede sig imod, </P>  \r\n\r\n<P>var, at øvelsens formål blev udtrykt så direkte. </P>  \r\n\r\n<P>I 1981 fik offentligheden igen kendskab til grundlaget for et par </P>  \r\n\r\n<P>øvelser. I det mundtlige oplæg hed det, at &#187;vi har en situation, </P>  \r\n\r\n<P>hvor modstanden imod USAs nye krydsermissiler efterhånden er </P>  \r\n\r\n<P>blevet meget stor. I Danmark og andre europæiske lande er der </P>  \r\n\r\n<P>begyndt at komme mange demonstrationer. </P>  \r\n\r\n<P>Samtidig er der begyndende 5. kolonnevirksomhed med sabotage imod det </P>  \r\n\r\n<P>danske forsvar og dets muligheder for at fungere. </P>  \r\n\r\n<P>Nogle medlemmer af Orange parti, der har begået sabotage, er blevet </P>  \r\n\r\n<P>skudt. I skal være beredt, for der vil ske et eller andet&#171;. (* 6)  \r\n\r\n</P>  \r\n\r\n<P>Oplægget skabte en del uro blandt de værnepligtige, som ikke ønskede </P>  \r\n\r\n<P>at blive sat ind mod fredsbevægelsen, og forsvarsminister Poul </P>  \r\n\r\n<P>Søgaard satte en undersøgelse i gang. På trods af garantier (* 7) </P>  \r\n\r\n<P>fra forsvarsministeren om, at den slags ikke ville ske igen, gik </P>  \r\n\r\n<P>der ikke mere end et halvt år, før der var et nyt tilfælde, hvor </P>  \r\n\r\n<P>fredsdemonstranter blev gjort til genstand for en øvelse. Denne </P>  \r\n\r\n<P>gang var det på Flyvestation Bornholm, hvor en gruppe </P>  \r\n\r\n<P>værnepligtige blev beordret til at agere fredsdemonstranter uden </P>  \r\n\r\n<P>for kasernens port. (* 8). </P>  \r\n\r\n<P>Ovenstående oplysninger peger helt samstemmende på den samme </P>  \r\n\r\n<P>generelle planlægning af en situation, hvor en påstået eller reelt </P>  \r\n\r\n<P>igangværende krisesituation anvendes som påskud til likvidering af </P>  \r\n\r\n<P>de demokratiske rettigheder. </P>  \r\n\r\n<P>Det bør da også erindres, at nok er det helt givet, at danske </P>  \r\n\r\n<P>myndigheder ikke ønsker og ikke har ønsket at afskaffe de </P>  \r\n\r\n<P>demokratiske rettigheder, men det er ikke mere end godt 40 år </P>  \r\n\r\n<P>siden, at danske myndigheder under pres, under indtryk af de </P>  \r\n\r\n<P>ekstraordinære forhold, lod sig drive til at gennemføre en klart </P>  \r\n\r\n<P>forfatningsstridig internering af det danske kommunistpartis </P>  \r\n\r\n<P>medlemmer. Dette burde myndighederne ikke have gjort dengang, det </P>  \r\n\r\n<P>erkender vel nok de fleste i dag. </P>  \r\n\r\n<P>Heldigvis synes der ikke at være nogen aktuel risiko for en </P>  \r\n\r\n<P>gentagelse af sådanne fejltagelser. Men derfor er det netop også </P>  \r\n\r\n<P>nu, at tiden skal bruges til at forebygge, at f.eks. sådanne </P>  \r\n\r\n<P>interneringer nogen sinde kan ske igen. </P>  \r\n\r\n<P>NATO-planlæggerne forebygger ikke på nogen måde den situation, </P>  \r\n\r\n<P>tværtimod forbereder de den! </P>  \r\n\r\n<P>Problemet i denne sag er i virkeligheden, at mange nok kvier sig ved </P>  \r\n\r\n<P>at tro, at det virkelig kan være rigtigt, at NATO laver krigsspil </P>  \r\n\r\n<P>med et sådant indhold, og at danskere deltager heri. Men desværre </P>  \r\n\r\n<P>er dokumentationen for stærk til, at vi kan forlade os på den gode </P>  \r\n\r\n<P>tro, sådan som regeringen ønsker vi skal. </P>  \r\n\r\n<P>I marts 1985 forklarede statsministeren i Folketinget, at </P>  \r\n\r\n<P>WINTEX-øvelserne bygger på opdigtede forhold (hvilket jo er helt </P>  \r\n\r\n<P>korrekt, så længe det &#187;kun&#171; er en øvelse!). (* 9) </P>  \r\n\r\n<P>Statsministeren sagde derudover, at han fandt, at det materiale, som </P>  \r\n\r\n<P>forelå, var utilstrækkeligt som dokumentation, og at der ikke </P>  \r\n\r\n<P>forelå noget oplyst over for regeringen om sådanne ting i </P>  \r\n\r\n<P>WINTEX-øvelserne. Han afviste at foretage en nærmere undersøgelse </P>  \r\n\r\n<P>af sagen, herunder af oplysningerne fra det autentisk foreliggende </P>  \r\n\r\n<P>materiale fra WINTEX 81, som hollandske fredsaktivister fik fat i </P>  \r\n\r\n<P>i en NATO-bunker og stillede til offentlighedens rådighed. </P>  \r\n\r\n<P>Øvelser i brug af atomvåben </P>  \r\n\r\n<P>Med øvelser i brug af atomvåben forstås her både øvelser, der </P>  \r\n\r\n<P>vedrører betjening af våbensystemer, og (især) øvelser, der </P>  \r\n\r\n<P>vedrører procedurer og retningslinier for beslutninger om brug af </P>  \r\n\r\n<P>atomvåben, herunder naturligvis først og fremmest beslutningen om </P>  \r\n\r\n<P>førstegangsbrug af A-våben. </P>  \r\n\r\n<P>Når denne beslutning er truffet, vil vores resterende levetid være </P>  \r\n\r\n<P>begrænset til timer, og derfor drejer det sig ikke om at indøve, </P>  \r\n\r\n<P>under hvilke omstændigheder og efter hvilke procedurer denne </P>  \r\n\r\n<P>beslutning træffes. Det drejer sig derimod om under alle forhold </P>  \r\n\r\n<P>at sikre, at en sådan beslutning slet ikke kan træffes. </P>  \r\n\r\n<P>Derfor må dansk deltagelse i NATOs atomkrigsøvelser naturligvis </P>  \r\n\r\n<P>ophøre. </P>  \r\n\r\n<P>De berygtede WINTEX/CIMEX-øvelser er nok også på dette område de mest </P>  \r\n\r\n<P>kendte atomkrigsøvelser. </P>  \r\n\r\n<P>I New Statesman (* 10) beskrives det overordnede skema for </P>  \r\n\r\n<P>atomkrigsøvelsen i WINTEX 85 således: </P>  \r\n\r\n<P>&#187;Der opstår en jugoslavisk krise med trussel om sovjetisk </P>  \r\n\r\n<P>intervention. Denne krise fører til krigsudbrud (i begyndelsen af </P>  \r\n\r\n<P>marts), og atomkrigen udbryder, inden øvelsen slutter den 13. </P>  \r\n\r\n<P>marts.&#171; </P>  \r\n\r\n<P>Hvordan et konkret forløb indøves i Norge, kom frem gennem </P>  \r\n\r\n<P>oplysninger fra den tidligere NATO-officer Einer Edvardsen, der i </P>  \r\n\r\n<P>vinteren 1979-80 deltog i en stabsøvelse, der gik ud på, at </P>  \r\n\r\n<P>russiske tropper rykkede frem imod Finland og angreb Tromsø fra </P>  \r\n\r\n<P>havet. Staben fik melding om, at de konventionelle styrker ikke </P>  \r\n\r\n<P>kunne klare sig, og traf derpå beslutning om førstegangsbrug af </P>  \r\n\r\n<P>atomvåben mod Tromsø og Nordfinland. (* 11) </P>  \r\n\r\n<P>Danmark deltager som bekendt også i WINTEX-øvelserne. I forbindelse </P>  \r\n\r\n<P>med WINTEX 85 stillede Albrechtsen (VS) spørgsmål til </P>  \r\n\r\n<P>statsminister Poul Schlueter (* 12) om, hvorvidt de danske </P>  \r\n\r\n<P>deltagere i øvelsen havde mandat til at støtte udløsningen af en </P>  \r\n\r\n<P>atomkrig, og om, hvorvidt mandatet også omfattede dansk accept af </P>  \r\n\r\n<P>førstegangsbrug af atomvåben. I svaret blev der ikke givet </P>  \r\n\r\n<P>oplysninger om dette, men statsministeren skrev, at øvelsen var </P>  \r\n\r\n<P>&#187;helt fiktiv&#171;, og at forfatningsmæssige krav blev respekteret.  \r\n\r\n Vi </P>  \r\n\r\n<P>ved således ikke, hvad de danske deltagere konkret har foretaget </P>  \r\n\r\n<P>sig i WINTEX 85, men vi ved, at den endte med atomkrig. Vi ved </P>  \r\n\r\n<P>også, at før afgørelsen om brug af atomvåben er truffet, skal den </P>  \r\n\r\n<P>danske regering i NATO-rådet tilkendegive, om den støtter denne </P>  \r\n\r\n<P>beslutning. Dog er der her den usikkerhed, at NATOs </P>  \r\n\r\n<P>konsultationsprocedurer ikke giver garanti for, at den høring </P>  \r\n\r\n<P>faktisk finder sted. USA kan, når det skønnes, at tiden eller </P>  \r\n\r\n<P>omstændighederne ikke tillader det, fravige aftalen om forudgående </P>  \r\n\r\n<P>konsultation efter eget forgodtbefindende. Dette er dokumenteret </P>  \r\n\r\n<P>af Stig Hjarvad og Keld Albrechtsen i en kronik i Weekendavisen. </P>  \r\n\r\n<P>(* 13) </P>  \r\n\r\n<P>Vi ved, at den daværende NATO-chef, Alexander Haig, under en </P>  \r\n\r\n<P>WINTEX-øvelse i 1977 beordrede atomangreb mod flere østeuropæiske </P>  \r\n\r\n<P>hovedstæder samt mod det neutrale Finland. Dette blev afsløret af </P>  \r\n\r\n<P>den afhopppede NATO-sekretær Ursula Lorents. (* 14) </P>  \r\n\r\n<P>Heller ikke her foreligger der oplysninger om en eventuel </P>  \r\n\r\n<P>konsultationsprocedure. Men efter de vejledende regler skulle </P>  \r\n\r\n<P>danske deltagere altså også her være spurgt. </P>  \r\n\r\n<P>I WINTEX 85 lededes den politiske deltagelse i øvelsen fra dansk side </P>  \r\n\r\n<P>af statsministerens sikkerhedspolitiske rådgiver, Henning </P>  \r\n\r\n<P>Gottlieb. (* 15) </P>  \r\n\r\n<P>En anden atomkrigsøvelse, Able Archer, kaster mere lys over sagen. </P>  \r\n\r\n<P>Denne øvelse fandt sted 5.-9. november 1984. Øvelsen afholdes en </P>  \r\n\r\n<P>gang årligt under ledelse af NATO-hovedkvarteret (SHAPE) og </P>  \r\n\r\n<P>omfatter procedurer for brug af taktiske atomvåben. Danmark </P>  \r\n\r\n<P>deltager i øvelsen (se forsvarsministerens oplysninger i </P>  \r\n\r\n<P>Folketingets forhandlinger). (* 16) </P>  \r\n\r\n<P>Især rejstes her det spørgsmål, om general Rye Andersen som </P>  \r\n\r\n<P>NATO-kommandant (enhedskommandoen COMBALTAP) kunne tænkes at have </P>  \r\n\r\n<P>beordret brug af de atomvåben, som han i en sådan situation råder </P>  \r\n\r\n<P>over (bl.a. de i Slesvig stationerede amerikanske </P>  \r\n\r\n<P>kortdistancevåben). Det var umuligt at få forsvarsministeren til </P>  \r\n\r\n<P>at besvare dette spørgsmål. (* 17) </P>  \r\n\r\n<P>Men oberstløjtnant Fromelt udtalte, (* 18) at han ikke ville </P>  \r\n\r\n<P>kommentere spørgsmålet, men at han &#187;ikke troede&#171;, at general Rye  \r\n\r\n</P>  \r\n\r\n<P>Andersen ville give en sådan ordre. Fromelt sagde, at man i </P>  \r\n\r\n<P>øvelsen ikke primært ville afprøve de taktiske kortrækkende våben, </P>  \r\n\r\n<P>men at alternativet var de kraftige mellemdistancevåben. </P>  \r\n\r\n<P>Dette kan have fritaget Rye Andersen for at træffe beslutning i denne </P>  \r\n\r\n<P>Able Archer-øvelse. Vi ved det ikke. Men det har ikke fritaget </P>  \r\n\r\n<P>danske deltagere fra at tage stilling til NATOs brug af </P>  \r\n\r\n<P>mellemdistanceatomvåben. </P>  \r\n\r\n<P>Atomkrigsøvelser finder også sted på lavere niveauer i </P>  \r\n\r\n<P>NATO-hierarkiet. Til oplysning om dette kan f.eks. henvises til de </P>  \r\n\r\n<P>særdeles åbenhjertige udtalelser af oberstløjtnant Ib Jørgensen, </P>  \r\n\r\n<P>(* 19) hvor han bl.a. siger: &#187;Vi rekvirerer atomvåben, som en </P>  \r\n\r\n<P>svejser bestiller iltflasker.&#171; Han henviser til, at ved øvelser om  \r\n\r\n</P>  \r\n\r\n<P>slag i Danmark råder officererne over atomvåben i spektret fra 2 </P>  \r\n\r\n<P>til 100 kilotons (våben som leveres &#187;fra udlandet&#171;). </P>  \r\n\r\n<P>Endvidere skal det nævnes, at den danske regering jo ikke lægger </P>  \r\n\r\n<P>skjul på, at danske officerer uddannes i procedurer m.v. for brug </P>  \r\n\r\n<P>af atomvåben. Dette fremgår af et svar fra forsvarsministeren på </P>  \r\n\r\n<P>et spørgsmål af Steen Folke (* 20). Her blev der redegjort for, at </P>  \r\n\r\n<P>uddannelsen bl.a. indeholder: </P>  \r\n\r\n<P>- procedurer for anmodning og tildeling af atomvåben, </P>  \r\n\r\n<P>- den involverede beslutningsproces, </P>  \r\n\r\n<P>- atomvåbens virkning på forskellige måltyper m.v. </P>  \r\n\r\n<P>Sluttelig skal nævnes, at den nye kommandobunker i Ravnstrup rent </P>  \r\n\r\n<P>fysisk er det sted, hvorfra enhedskommandoens beslutninger om brug </P>  \r\n\r\n<P>af atomvåben på eller fra dansk-nordtysk område vil blive truffet. </P>  \r\n\r\n<P>Bunkeren havde premiere i forbindelse med Able Acher-øvelsen i </P>  \r\n\r\n<P>november 1985. </P>  \r\n\r\n<P>Et vigtigt spørgsmål er stort set uafklaret i forbindelse med disse </P>  \r\n\r\n<P>øvelser, nemlig hvorledes man vil sikre, at de politiske </P>  \r\n\r\n<P>myndigheder og herunder naturligvis fremfor nogen Folketinget får </P>  \r\n\r\n<P>reel sikkerhed for at kunne blokere beslutningen om brug af </P>  \r\n\r\n<P>atomvåben. </P>  \r\n\r\n<P>Det nærmeste, vi er kommet denne problemstilling, er en forsikring </P>  \r\n\r\n<P>fra forsvarsministeren om, at man i en given situation vil sikre, </P>  \r\n\r\n<P>at den politiske beslutningsprocedure kobles ind, men at denne </P>  \r\n\r\n<P>ikke er medtaget i disse øvelser (Able Archer), hvor sigtet kun er </P>  \r\n\r\n<P>at prøve den militære del af procedurerne. Deraf kan man jo </P>  \r\n\r\n<P>slutte, at øvelserne altså simpelthen ser bort fra de politiske </P>  \r\n\r\n<P>procedurer. Dette er naturligvis endnu et afgørende argument for </P>  \r\n\r\n<P>at få stoppet disse øvelser. De eneste øvelser, der kan </P>  \r\n\r\n<P>retfærdiggøres, er øvelser, der går ud på at sikre, at de </P>  \r\n\r\n<P>politiske myndigheder altid kan hindre brug af atomvåben, at </P>  \r\n\r\n<P>Folketinget altid kan sige nej. Det er lige nøjagtig den side af </P>  \r\n\r\n<P>sagen, der er udeladt i NATO-øvelserne. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Telegrammerne er offentliggjort i bogen: Soldaten som ikkje </P>  \r\n\r\n<P>ville teie: Trædal-saka Norsk Våpenmagt - retta mot kvem?/Av </P>  \r\n\r\n<P>Støttekomiteen ved Universitetet i Oslo i samarbeid med Narve </P>  \r\n\r\n<P>Trædal. Forlaget Oktober, Oslo 1974. I bogen er der også en </P>  \r\n\r\n<P>analyse af øvelsen samt kommentarer fra myndigheder og aviser. </P>  \r\n\r\n<P>(* 2) For en nærmere gennemgang af drejebogen se Solidaritet, årgang </P>  \r\n\r\n<P>5, 1983 nr. 12, 14 og 15. </P>  \r\n\r\n<P>(* 3) New Statesman 01.03.1985. </P>  \r\n\r\n<P>(* 4) Jydske Tidende (Åbenrå-udgaven), 26. juni 1977. </P>  \r\n\r\n<P>(* 5) Kolding Avis, 28. juni 1977. </P>  \r\n\r\n<P>(* 6) Kanonen - Landsblad for værnepligtige menige, 1981:6. </P>  \r\n\r\n<P>(* 7) Kanonen - Landsblad for værnepligtige menige, 1981:8. </P>  \r\n\r\n<P>(* 8) Kanonen - Landsblad for værnepligtige menige, 1981:12. </P>  \r\n\r\n<P>(* 9) Se Folketingets forhandlinger 1984-85, sp. 7203 ff. </P>  \r\n\r\n<P>(* 10) New Statesman 01.03.1985. </P>  \r\n\r\n<P>(* 11) Land og Folk, 1. sept. 1985. </P>  \r\n\r\n<P>(* 12) Folketingets forhandlinger 1984-85, sp. 7305. </P>  \r\n\r\n<P>(* 13) Weekendavisen, 27. december 1985. </P>  \r\n\r\n<P>(* 14) Land og Folk, 27. februar 1985. </P>  \r\n\r\n<P>(* 15) Samme. </P>  \r\n\r\n<P>(* 16) Folketingets forhandlinger 1984-85, sp. 1881-1882. </P>  \r\n\r\n<P>(* 17) Folketingets forhandlinger 1984-85, sp. 1890-1892. </P>  \r\n\r\n<P>(* 18) Land og Folk, 1. november 1984. </P>  \r\n\r\n<P>(* 19) Land og Folk, 30. januar 1982. </P>  \r\n\r\n<P>(* 20) Folketingets forhandlinger 1982-83, sp. 3418-19. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00020"
        },
        {
            "displayName": "Entydig dokumentidentifikation",
            "displayValue": "CL004958"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "20"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}