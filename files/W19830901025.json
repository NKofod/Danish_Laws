{
    "id": 156180,
    "title": "Ankestyrelsens principafgørelse B-1-83 om børnetilskud - børns ophold i udlandet med henblik på skolegang af længere varighed",
    "documentTypeId": "240",
    "isSagsforlobPeriodValid": true,
    "shortName": "KEN nr 9010 af 15/09/1983",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse B-1-83 om børnetilskud - børns ophold i udlandet med henblik på skolegang af længere varighed</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">I 3 sager om udbetaling af børnetilskud til børn af udenlandske statsborgere, hvis børn opholdt sig uden for Danmark med henblik på skolegang, blev spørgsmålet om hjemsted i Danmark kunne anses for bevaret, afgjort efter en konkret vurdering af forholdene i hver enkelt sag.</p>\r\n   <p class=\"TekstGenerel\">I den 1. sag kunne der ikke ydes børnetilskud til en datter af jugoslaviske forældre under datterens ophold i Jugoslavien med henblik på skolegang fra det 7. til det 14. år. Hun boede hos familie.</p>\r\n   <p class=\"TekstGenerel\">Hun ansås ikke for at have bevaret hjemsted i Danmark under hensyn til oplysningerne om hendes ophold uden for Danmark, herunder opholdets varighed.</p>\r\n   <p class=\"TekstGenerel\">I den 2. sag kunne der ikke ydes børnetilskud til en søn af jugoslaviske forældre, efter at sønnen som 7-årig var rejst til Jugoslavien for at påbegynde skolegang. Han boede hos familie.</p>\r\n   <p class=\"TekstGenerel\">Sønnen ansås ikke for at have bevaret hjemsted i Danmark under hensyn til det oplyste om hans ophold i udlandet, herunder at formålet måtte antages at være ønsket om en grunduddannelse.</p>\r\n   <p class=\"TekstGenerel\">I den 3. sag kunne der ikke ydes børnetilskud til 3 børn af indiske forældre. Børnene havde opholdt sig i Indien foreløbig i henholdsvis 3 og 2 år og var udrejst med det formål at gå i skole. De opholdt sig kun hos forældrene i sommerferier.</p>\r\n   <p class=\"TekstGenerel\">Børnenes hjemsted i Danmark blev ikke anset for bevaret.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>10-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om børnetilskud og forskudsvis udbetaling af børnebidrag - lovbekendtgørelse nr. 254 af 8. april 1992 - § 11, stk. 1, nr. 2</p>\r\n<p>Konventionen af 22. juni 1977 mellem Danmark og Jugoslavien om social sikring - konventionen af 22. juni 1977 mellem Danmark og Jugoslavien om social sikring -</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets cirkulære af 29. november 1978 om lov om børnetilskud og andre familieydelser -</p>\r\n<p>\r\n   <span class=\"Bold\">Sagsfremstilling 1:</span>\r\n</p>\r\n<p>Efter børnetilskudslovens § 11, stk. 1, nr. 2, er retten til at modtage børnetilskud bl.a. betinget af, at barnet har hjemsted i Danmark. I pkt. 19 i Socialministeriets cirkulære af 29. november 1978 er det anført, at et barn normalt anses at have hjemsted, hvor forældrene er. Har forældrene fast bopæl her, vil barnet normalt have hjemsted her, selvom det opholder sig på kortere uddannelser i udlandet. Er forældrene udlændinge, vil det normalt være en forudsætning for, at barnet anses for at have hjemsted her, at det tidligere har haft ophold hos forældrene her, og at forbindelsen med forældrene er bevaret.</p>\r\n<p>Af konventionen af 22. juni 1977 mellem Danmark og Jugoslavien om social sikring, protokollen pkt. 4 A, fremgår, at børnetilskud udbetales jugoslaviske statsborgere, der har bopæl på dansk område på samme vilkår som danske statsborgere, det vil sige på betingelse bl.a. af, at barnet har hjemsted der, hvor forældrene bor. Sådant hjemsted anses dog for at være bevaret i tilfælde, hvor barnet af sine i Danmark bosatte forældre i et vist tidsrum anbringes i et andet land for at gå i skole der, forudsat at forbindelsen mellem det pågældende barn og dets forældre opretholdes ved, at forældrene afholder udgifterne ved barnets underhold under dets skolegang i udlandet.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>I de to sager, der drejede sig om børn af jugoslaviske statsborgere, fandt Ankestyrelsen, at der ved den ovennævnte konvention var sikret en ligestilling mellem danske og jugoslaviske statsborgere med henblik på udbetaling af børnetilskud til børn, der opholder sig uden for Danmark.</p>\r\n<p>__________________________________________________</p>\r\n<p>\r\n   <span class=\"Bold\">Sagsfremstilling 2:</span>\r\n</p>\r\n<p>Sag nr. 1 - j.nr. 12918-82: En pige, født i 1974, var udrejst fra Danmark i juli 1981 for ved skoleårets start at påbegynde 1. klasse i Jugoslavien. Barnet skulle gå i skole i Jugoslavien til det fyldte 14. år. Hun boede under opholdet hos familie, og forældrene betalte 2.000 kr. pr. kvartal til dækning af udgifter til datterens underhold og skolegang.</p>\r\n<p>Socialcentret i Københavns Kommune havde standset udbetalingen af børnetilskud med udgangen af juli kvartal 1981.</p>\r\n<p>Efter klage til sikringsafdelingen i København tiltrådte afdelingen den trufne afgørelse, idet sikringsafdelingen lagde vægt på, at barnets ophold i Jugoslavien ikke kunne betegnes som værende af kortere varighed, hvorefter barnet ikke kunne anses for at have hjemsted hos forældrene i Danmark. Sikringsafdelingen henviste herved til børnetilskudslovens § 11, stk. 1, nr. 2, jf. pkt. 19 i Socialministeriets cirkulære af 29. november 1978 om lov om børnetilskud og andre familieydelser.</p>\r\n<p>I anken var det gjort gældende, at barnet havde bevaret hjemsted i Danmark, idet forbindelsen mellem barnet og dets forældre var opretholdt, da forældrene afholdt udgifterne til barnets underhold og skolegang i udlandet. Der var henvist til konventionen af 22. juni 1977 med Jugoslavien om social sikring, protokollen pkt. 4 A om udbetaling af børnetilskud efter dansk lovgivning.</p>\r\n<p>Ankestyrelsen modtog supplerende oplysninger, hvoraf fremgik, at forældrene havde været bosat i Danmark siden henholdsvis 1970 og 1967 og at to døtre tidligere havde gået i skole i Jugoslavien. Den ene var vendt tilbage til Danmark efter endt skolegang. Under skolegangen opholdt de sig kun i kortere perioder i Danmark.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Under hensyn til oplysningerne om barnets ophold uden for Danmark, herunder opholdets varighed, der skulle strække sig over hele grundskolen, fandtes barnet ikke at kunne anses for at have bevaret sit hjemsted i Danmark efter juli 1981, hvor hun tog ophold i Jugoslavien.</p>\r\n<p>Ankestyrelsen tiltrådte således sikringsafdelingens afgørelse.</p>\r\n<p>__________________________________________________</p>\r\n<p>\r\n   <span class=\"Bold\">Sagsfremstilling 3:</span>\r\n</p>\r\n<p>Sag nr. 2 - j.nr. 15508-81: En dreng, født i 1974, var udrejst fra Danmark i september 1981 for at påbegynde skolegang i Jugoslavien. Han boede under opholdet hos moderens familie. En yngre søster havde fortsat ophold hos moderen i Danmark.</p>\r\n<p>Sikringsafdelingen i København havde standset udbetalingen af børnetilskud med udgangen af juli kvartal 1981. Afgørelsen var begrundet med, at drengen skulle opholde sig i længere tid i Jugoslavien for at gå i skole og derfor ikke længere kunne anses for at have hjemsted her i landet. Sikringsafdelingen henviste herved til børnetilskudslovens § 11, stk. 1, nr. 2, og til pkt. 19 i Socialministeriets cirkulære af 29. november 1978 om lov om børnetilskud og andre familieydelser.</p>\r\n<p>Sagen blev anket af moderen, der oplyste, at hun forsørgede sønnen, købte tøj, bøger m.m. og sendte pakker. I julen 1981 var hun på besøg i Jugoslavien og betalte 2.000 kr.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Under hensyn til det oplyste om barnets ophold uden for Danmark, herunder at formålet hermed måtte antages at være ønsket om, at barnet modtog sin grundskoleuddannelse i Jugoslavien, fandtes barnet ikke at kunne anses for at have bevaret sit hjemsted i Danmark efter at han fik ophold i Jugoslavien.</p>\r\n<p>Ankestyrelsen tiltrådte således sikringsafdelingens afgørelse.</p>\r\n<p>___________________________________________________</p>\r\n<p>\r\n   <span class=\"Bold\">Sagsfremstilling 4:</span>\r\n</p>\r\n<p>Sag nr. 3 - j.nr. 13864-81: 3 børn, der var født i henholdsvis 1968, 1970 og 1973, var udrejst fra Danmark for at gå i skole i Indien. De to ældste var udrejst i juli 1979, mens det yngste barn udrejste i august 1978. Børnene opholdt sig kun hos forældrene i sommerferien. Forældrene oplyste, at de betalte for børnenes ophold i Indien.</p>\r\n<p>Sikringsafdelingen i København standsede udbetalingen af børnetilskud med udgangen af oktober kvartal 1981. Afdelingen begrundede sin afgørelse med, at børnene ophold i udlandet var af en sådan varighed, at der ikke længere berettigede til udbetaling af børnetilskud. Den omstændighed at forældrene bidrog til børnenes ophold i udlandet fandtes ikke at være tilstrækkeligt til at bevare retten til børnetilskud. Sagen blev anket af forældrene. De oplyste, at manden var kommet til Danmark i 1970 mens hustruen var kommet senere.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Under hensyn til at de 3 børn havde haft ophold i udlandet siden 1978 og 1979, og under hensyn til formålet med dette ophold, fandtes betingelserne for fortsat ydelse af børnetilskud til børnene ikke at være opfyldt.</p>\r\n<p>Ankestyrelsen tiltrådte således sikringsafdelingens afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19830901025"
        },
        {
            "displayName": "Entydig dokumentidentifikation",
            "displayValue": "BS008971"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9010"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "15/09/1983"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 12918-82"
        },
        {
            "displayName": "Stikord",
            "displayValue": "B-1-83"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}