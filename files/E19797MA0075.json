{
    "id": 119672,
    "title": "MOMSVEJL., AFGØRELSER 1979   0743H UFR STATENS KRAV OM BETALING AF MERVÆRDIAFGIFT I FORBINDELSE M ",
    "documentTypeId": "1490",
    "isSagsforlobPeriodValid": true,
    "shortName": "STV nr 20008 af 01/01/1979",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>0743H UfR Statens krav om betaling af  \r\n\r\n merværdiafgift i forbindelse m </H1>  \r\n\r\n<P></P>  \r\n\r\n<BR>  \r\n\r\n tilkendt erstatningsbeløb <BR>  \r\n\r\n<P>Højesterets dom af 27. juni 1979 <BR>  \r\n\r\n</P>  \r\n\r\n<P>Ved en af Østre Landsret den 4. oktober 1978 afsagt dom fik  \r\n\r\n Vejdirektoratet tilkendt et skønsmæssigt fastsat erstatningsbeløb på 12 mio.  \r\n\r\n kr af Københavns amtsråd i anledning af, at Fiskebækbroen (ved Farum), som  \r\n\r\n amtsrådet havde påtaget sig at projektere og lade opføre for Vejdirektoratet,  \r\n\r\n styrtede sammen, hvorefter Vejdirektoratet måtte antage private firmaer til  \r\n\r\n oprydning, projektering og udførelse af en ny bro. <BR>  \r\n\r\n</P>  \r\n\r\n<P>Under sagen gjorde Vejdirektoratet gældende, at der udover  \r\n\r\n erstatningsbeløbet, som efter påstanden var opgjort til et højere beløb end  \r\n\r\n det tilkendte, skulle betales afgift til Vejdirektoratet (med en sats på 15  \r\n\r\n pct), idet det udførte arbejde med udbedring af skaderne på den  \r\n\r\n sammenstyrtede bro var afgiftspligtigt. Det forhold, at arbejdet var udført  \r\n\r\n for staten, kunne efter Vejdirektoratets opfattelse ikke medføre nogen  \r\n\r\n ændring i, at afgiften af udbedringsomkostningerne måtte betragtes som en del  \r\n\r\n af tabet. <BR>  \r\n\r\n</P>  \r\n\r\n<P>Amtsrådet påstod, at der ikke skulle tillægges afgift af  \r\n\r\n erstatningsbeløbet. Amtsrådet henviste til, at momsregistrerede virksomheder,  \r\n\r\n der udsættes for skadegørende handlinger på varer og driftsmidler, herunder  \r\n\r\n bygninger, har fradragsret for afgiften af genanskaffelsesprisen eller  \r\n\r\n reparationsomkostningerne, og at staten i den foreliggende sammenhæng bør  \r\n\r\n ligestilles med en momsregistreret virksomhed. <BR>  \r\n\r\n</P>  \r\n\r\n<P>Ved den omhandlede Østre Landsrets dom bestemtes, at der af de af  \r\n\r\n amtsrådet anførte grunde ikke var grundlag for i tabsopgørelsen at medregne  \r\n\r\n udgifter, der skyldes tillæg af afgift. <BR>  \r\n\r\n</P>  \r\n\r\n<P>Sagen blev herefter indbragt for Højesteret alene for så vidt angår  \r\n\r\n spørgsmålet om afgift af erstatningsbeløbet. <BR>  \r\n\r\n</P>  \r\n\r\n<P>Ved dom afsagt den 27. juni 1979 blev amtsrådet dømt til at betale  \r\n\r\n Vejdirektoratet afgift (1,8 mio kr) af erstatningsbeløbet. Dette skete med  \r\n\r\n den begrundelse, at det forhold, at skadelidte er en statslig myndighed eller  \r\n\r\n institution, ikke berettiger til at holde staten tilfaldende afgifter, som  \r\n\r\n skaden og dens genoprettelse udløser i henhold til derom gældende regler, og  \r\n\r\n som ellers skulle indgå i tabsopgørelsen, uden for denne. Højesteret fandt,  \r\n\r\n at der i reglerne om merværdiafgift ikke er holdepunkter for, at noget andet  \r\n\r\n skal gælde for merværdiafgiftens vedkommende. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19797MA0075"
        },
        {
            "displayName": "Entydig dokumentidentifikation",
            "displayValue": "AN008630"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1979"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}