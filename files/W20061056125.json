{
    "id": 115468,
    "title": "Klage over krav om betaling for aktindsigt i almen praksis",
    "documentTypeId": "240",
    "isSagsforlobPeriodValid": true,
    "shortName": "KEN nr 10561 af 20/11/2006",
    "documentHtml": "<div class=\"bjelke\">Den fulde tekst</div><p class=\"Titel2\">Klage over krav om betaling for aktindsigt i almen praksis</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Den 14. februar 2005 kontaktede en far sin datters praktiserende læge og anmodede om aktindsigt i hendes journal.</div>\r\n        </p>\r\n        <p class=\"Tekst2\">\r\n          <div>Lægen gjorde journalkopierne klar dagen efter. Der var 8 siders journal, og disse blev ledsaget af en regning på 80 kr.</div>\r\n        </p>\r\n        <p class=\"Tekst2\">\r\n          <div>Der blev klaget over, at lægen alene ville give aktindsigt i datterens journal mod betaling.</div>\r\n        </p>\r\n      </div>\r\n      <p class=\"Tekst\">Nævnet fandt, at lægen var berettiget til at opkræve et gebyr på 80 kr. i forbindelse med imødekommelse af faderens anmodning om aktindsigt i sin datters journal, og nævnet fandt derfor ikke grundlag for at kritisere lægen.</p>\r\n      <p class=\"Tekst\">Nævnet oplyste, at det følger af § 1, stk. 1, i bekendtgørelse nr. 664 af den 14. september 1998 om betaling for afskrifter, edb-udskrifter og fotokopier, der udleveres efter kapitel 4 om aktindsigt i lov om patienters retsstilling, at en autoriseret sundhedsperson som udgangspunkt må beregne 10 kr. for første side og 1 kr. for hver påbegyndt følgende side. Det følger dog af § 1, stk. 2, at en privatpraktiserende sundhedsperson, som giver aktindsigt ved afskrift, edb udskrift eller fotokopi som betaling herfor kan kræve 10 kr. pr. påbegyndt side, i alt dog højst 200 kr., hvis aktindsigten gives ved edb-udskrift, eller der i den pågældende praksis ikke rådes over en fotokopieringsmaskine eller lignende.</p>\r\n      <p class=\"Tekst\">Det var nævnets opfattelse, at den praktiserende læge var berettiget til at kræve 10 kr. pr. påbegyndt side, idet han efter det oplyste gav aktindsigt ved edb-udskrift. Ved 8 siders journaludskrift var lægen således berettiget til at kræve 80 kr.</p>\r\n      <p class=\"Tekst\">Nævnet oplyste, at det følger af § 2, stk. 1, i bekendtgørelse nr. 664 af den 14. september 1998 om betaling for afskrifter, edb-udskrifter og fotokopier, der udleveres efter kapitel 4 om aktindsigt i lov om patienters retsstilling, at der første gang, der efter anmodning gives aktindsigt ved afskrift, edb-udskrift eller fotokopi af en patientjournal m.v., ikke kan kræves betaling efter § 1. Dette gælder imidlertid ikke når der er tale om en privatpraktiserende sundhedsperson, som giver aktindsigt ved afskrift, edb-udskrift eller fotokopi, hvor aktindsigten gives ved edb-udskrift eller der i den pågældende praksis ikke rådes over en fotokopieringsmaskine eller lignende.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/03/2008"
        },
        {
            "displayName": "Accession",
            "displayValue": "W20061056125"
        },
        {
            "displayName": "Entydig dokumentidentifikation",
            "displayValue": "BK000231"
        },
        {
            "displayName": "Dato for indlæggelse",
            "displayValue": "14/03/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10561"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "20/11/2006"
        },
        {
            "displayName": "Administrerende myndighed",
            "displayValue": "Sundhedsvæsenets Patientklagenævn"
        },
        {
            "displayName": "Ressortministeriets journalnummer",
            "displayValue": "Ministeriet for Sundhed og Forebyggelse,<br />Sundhedsvæsenets patientklagenævn, j.nr. 06G013"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}