{
    "id": 207729,
    "title": "Ligebehandlingsnævnets afgørelse om køn - øvrige",
    "documentTypeId": "240",
    "isSagsforlobPeriodValid": true,
    "shortName": "KEN nr 9182 af 27/02/2019",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - øvrige</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.nr. 19-7825</span>\r\n   </p>\r\n   <p class=\"TekstGenerel\">En forening og foreningens formand anmodede om genoptagelse af en sag, som Ligebehandlingsnævnet havde truffet afgørelse i den 22. januar 2019 i sag nr. 19-392. Nævnet afviste at genoptage sagen under henvisning til, at der ikke var fremkommet nye oplysninger af væsentlig betydning for sagens afgørelse, og der heller ikke i øvrigt forelå særlige grunde, der kunne føre til, at sagen skulle genoptages.</p>\r\n   <p class=\"TekstGenerel\">Afgørelsen blev truffet af nævnets formand.</p>\r\n</div>\r\n<p>Sagen angår, om der efter anmodning fra klagerne er grundlag for at genoptage sagen om forskelsbehandling på grund af køn.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Ligebehandlingsnævnet genoptager ikke sagen.</p>\r\n<p>\r\n</p>\r\n<p>\r\n   <span class=\"Bold\">Sagens behandling</span>\r\n</p>\r\n<p>\r\n</p>\r\n<p>Afgørelsen er truffet af Ligebehandlingsnævnets formand.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>En forening, der varetager fædres rettigheder, og foreningens formand indbragte den 20. december 2018 en klage til Ligebehandlingsnævnet.</p>\r\n<p>\r\n</p>\r\n<p>Klagen angik påstået forskelsbehandling på grund af køn i forbindelse med indstilling til Børnerådet og i forbindelse med Børnerådets sammensætning.</p>\r\n<p>\r\n</p>\r\n<p>Ligebehandlingsnævnet traf den 22. januar 2019 afgørelse. Nævnet kunne ikke behandle klagen fra foreningen og afviste at behandle klagen fra foreningens formand.</p>\r\n<p>\r\n</p>\r\n<p>Det fremgår af nævnets bemærkninger og konklusion:</p>\r\n<p>\r\n</p>\r\n<p>”Ligebehandlingsnævnet behandler klager over forskelsbe-handling på grund af køn efter lov om ligestilling af kvinder og mænd (ligestillingsloven).</p>\r\n<p>\r\n</p>\r\n<p>Krav om kønssammensætning i offentlige udvalg, kommissioner og lign. fremgår af ligestillingslovens kapitel 4. Ligebehandlingsnævnet er ikke tillagt kompetence til at påse overholdelsen af kravene i lovens kapitel 4.</p>\r\n<p>\r\n</p>\r\n<p>Det fremgår af ligestillingslovens § 2, stk. 1, at ingen må udsætte en anden person for direkte eller indirekte forskels-behandling på grund af køn.</p>\r\n<p>\r\n</p>\r\n<p>Der foreligger direkte forskelsbehandling, når en person på grund af køn behandles ringere, end en anden bliver, er blevet eller ville blive behandlet i en tilsvarende situation.</p>\r\n<p>\r\n</p>\r\n<p>Der foreligger indirekte forskelsbehandling, når en bestem-melse, et kriterium eller en praksis, der tilsyneladende er neutral, vil stille personer af det ene køn særligt fordelagtigt i forhold til personer af det andet køn, medmindre den pågældende bestemmelse, betingelse eller praksis er objektivt begrundet i et legitimt formål, og midlerne til at opfylde dette formål er hensigtsmæssige og nødvendige.</p>\r\n<p>\r\n</p>\r\n<p>\r\n   <span class=\"Underline\">Foreningen</span>\r\n</p>\r\n<p>Ligebehandlingsnævnet har i to afgørelser af 9. august 2018 (sag nr. 18- 27767 og sag nr. 18-39387) slået fast, at en forening som klager ikke er beskyttelsessubjekt efter ligestillingsloven, og at klage fra en forening derfor falder uden for nævnets kompetence.</p>\r\n<p>\r\n</p>\r\n<p>Nævnet kunne derfor ikke behandle to klager.</p>\r\n<p>\r\n</p>\r\n<p>Efter fast praksis kan nævnet herefter ikke behandle klagen fra foreningen.</p>\r\n<p>\r\n</p>\r\n<p>De nævnte afgørelser kan findes på retsinformation.dk</p>\r\n<p>\r\n</p>\r\n<p>\r\n   <span class=\"Underline\">Foreningens formand</span>\r\n</p>\r\n<p>Ligebehandlingsnævnet kan afvise at behandle en klage, hvis det er åbenbart, at der ikke kan gives klageren medhold i klagen.</p>\r\n<p>\r\n</p>\r\n<p>Det er den person, der anser sig for krænket, som skal påvise faktiske omstændigheder, som giver anledning til at formode, at der er udøvet forskelsbehandling.</p>\r\n<p>\r\n</p>\r\n<p>Begge køn er repræsenteret blandt Børnerådets medlem-mer, og der er ikke et åbenbart misforhold i antallet af kvindelige og mandlige medlemmer. Endvidere ses der ikke i Børnerådets lovgrundlag at være krav om, at en bestemt andel af Børnerådets medlemmer skal være enten kvinder eller mænd.</p>\r\n<p>\r\n</p>\r\n<p>På denne baggrund og efter en samlet vurdering af oplys-ningerne i sagen er der ikke påvist faktiske omstændig-heder, der giver anledning til at formode, at foreningens formand på grund af sit køn er blevet udsat for ringere behandling i ligestillingslovens forstand.</p>\r\n<p>\r\n</p>\r\n<p>Efter nævnets faste praksis er det herefter åbenbart, at foreningens formand ikke kan få medhold i sin klage.</p>\r\n<p>\r\n</p>\r\n<p>Nævnet afviser derfor at behandle klagen fra foreningens formand.</p>\r\n<p>\r\n</p>\r\n<p>Det bemærkes, at nævnet efter indholdet af klagen sammenholdt med oplysningerne i sagen og nævnets praksis ikke har fundet anledning til at foretage partshøring af det indklagede ministerium. ”</p>\r\n<p>\r\n</p>\r\n<p>Den 1. februar 2019 henvendte foreningen og foreningens formand sig til Ligebehandlingsnævnet med anmodning om genoptagelse af sagen.</p>\r\n<p>\r\n</p>\r\n<p>Ligebehandlingsnævnet har ikke foretaget høring af indklagede i forbindelse med anmodningen om genoptagelse.</p>\r\n<p>\r\n</p>\r\n<p>\r\n   <span class=\"Bold\">Klagernes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klagerne </span>har anmodet om, at sagen genoptages.</p>\r\n<p>\r\n</p>\r\n<p>Klagerne har til støtte for anmodningen anført, at Ligebehandlingsnævnet ikke var klar over og heller ikke ved afgørelsen lagde til grund, at foreningens formand var en af parterne i sagen.</p>\r\n<p>\r\n</p>\r\n<p>Endvidere har sagen åbenlys samfundsmæssig interesse for befolkningen og 1,1 millioner børn og deres forældre. Alene derfor må og bør nævnet behandle sagen.</p>\r\n<p>\r\n</p>\r\n<p>Sagen bør behandles i henhold til ligestillingslovens øvrige bestemmelser om beskyttelse mod direkte og indirekte forskelsbehandling baseret på køn, foruden internationale konventioner som Danmark er underlagt, herunder Børnekonventionen artikel 2 og 7 samt den Europæiske menneskerettighedskonvention artikel 8, 14 og 17.</p>\r\n<p>\r\n</p>\r\n<p>Klagerne henstiller til, at Ligebehandlingsnævnet behandler sagen i nævnet, da sagen er af åbenlys samfundsmæssig interesse. Alternativt skal nævnet gøre ministeriet opmærksom på, at der er behov for lovændringer, så sagerne kan blive behandlet.</p>\r\n<p>\r\n</p>\r\n<p>Klagerne oplever en markant bias hos de menneskeretlige, ligestillingsmæssige og familieretslige institutioner med betydning for store grupper af samfundets borgere.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Nævnet kan bestemme, at en sag, hvori der er truffet afgørelse, skal genoptages, hvis særlige grunde taler derfor.</p>\r\n<p>\r\n</p>\r\n<p>En sag kan for eksempel genoptages, hvis der fremkommer nye oplysninger af væsentlig betydning for sagen. Det kan i den forbindelse tillægges vægt, hvis disse oplysninger ikke har kunnet fremlægges forud for eller under behandlingen af sagen. Sagsbehandlingsfejl kan også medføre genoptagelse.</p>\r\n<p>\r\n</p>\r\n<p>Nævnet vurderer, at der ikke er fremkommet nye oplysninger af væsentlig betydning for sagens afgørelse.</p>\r\n<p>\r\n</p>\r\n<p>Da nævnet den 22. januar 2019 traf afgørelse i sagen, var nævnet bekendt med de oplysninger, som klagerne har henvist til i anmodningen om genoptagelse.</p>\r\n<p>\r\n</p>\r\n<p>Det fremgår af nævnets afgørelse, at nævnet opfattede foreningens formand som part i sagen. Nævnet vurderede imidlertid, at der ikke var påvist faktiske omstændigheder, der gav anledning til at formode, at foreningens formand på grund af sit køn var blevet udsat for ringere behandling i ligestillingslovens forstand, og at det på den baggrund var åbenbart, at foreningens formand ikke kunne få medhold i klagen.</p>\r\n<p>\r\n</p>\r\n<p>Der er ikke fremkommet nye oplysninger af væsentlig betydning for sagens afgørelse, og der foreligger heller ikke i øvrigt særlige grunde, der kan føre til, at sagen skal genoptages.</p>\r\n<p>\r\n</p>\r\n<p>Efter nævnets faste praksis er der herefter ikke grundlag for at genoptage sagen.</p>\r\n<p>\r\n</p>\r\n<p>\r\n   <span class=\"Bold\">Retsregler</span>\r\n</p>\r\n<p>\r\n</p>\r\n<p>Afgørelsen er truffet efter følgende bestemmelser:</p>\r\n<p>\r\n</p>\r\n<p>Lov om Ligebehandlingsnævnet</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § 1, stk. 1, og stk. 2, nr. 1, om nævnets kompetence</p>\r\n<p class=\"Liste1\">\r\n   <span class=\"Liste1Nr\">–</span> § 6, stk. 3, om formandsafgørelser</p>\r\n<p class=\"Liste1\">\r\n   <span class=\"Liste1Nr\">–</span> § 8, om nævnets afvisning af klagen</p>\r\n<p class=\"Liste1\">\r\n   <span class=\"Liste1Nr\">–</span> § 9, stk. 1, om klagebehandling</p>\r\n<p class=\"Liste1\">\r\n   <span class=\"Liste1Nr\">–</span> § 10, om genoptagelse</p>\r\n<p class=\"Liste1\">\r\n   <span class=\"Liste1Nr\">–</span> § 12, stk. 1, om klagebehandling</p>\r\n<p>\r\n</p>\r\n<p>Ligestillingsloven</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § 1 a, om lovens anvendelsesområde</p>\r\n<p class=\"Liste1\">\r\n   <span class=\"Liste1Nr\">–</span> § 2, stk. 1, om forbud mod forskelsbehandling</p>\r\n<p class=\"Liste1\">\r\n   <span class=\"Liste1Nr\">–</span> § 2, stk. 4, om bevisbyrde</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">&lt;19-7825&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/03/2019"
        },
        {
            "displayName": "Accession",
            "displayValue": "W20190918225"
        },
        {
            "displayName": "Entydig dokumentidentifikation",
            "displayValue": "CR001154"
        },
        {
            "displayName": "Dato for indlæggelse",
            "displayValue": "05/03/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9182"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "27/02/2019"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "19-7825"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}