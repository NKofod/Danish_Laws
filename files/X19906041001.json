{
    "id": 37726,
    "title": "Henvendelse til offentlig myndighed om konkurrencebegrænsninger - effektivitetsfremme (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 60410 af 07/11/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Konkurrencerådet har på baggrund af en gennemgang af forholdene på  \r\n\r\n lægemiddelområdet besluttet at optage forhandlinger med de berørte parter med  \r\n\r\n henblik på at bringe de skadelige virkninger af eksisterende  \r\n\r\n distributionsaftaler til ophør. Endvidere traf rådet beslutning om at rette  \r\n\r\n henvendelse til sundhedsministeren og påpege de elementer i de offentlige  \r\n\r\n reguleringer, der er i strid med intentionerne i konkurrenceloven. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Henvendelse til offentlig myndighed om  \r\n\r\n konkurrencebegrænsninger - effektivitetsfremme (* 1) </H1>  \r\n\r\n<P></P>  \r\n\r\n<BR>  \r\n\r\n<P>På et møde i november 1990 behandlede Konkurrencerådet forholdene på  \r\n\r\n lægemiddelområdet med speciel vægt på distributionssystemerne. </P>  \r\n\r\n<P>Konkurrencen er begrænset gennem private og offentlige reguleringer: </P>  \r\n\r\n<P>Konkurrencerådets gennemgang af lægemiddelområdet har vist, at området i  \r\n\r\n de forskellige omsætningsled er reguleret meget indgående gennem  \r\n\r\n privatretlige og offentligretlige konkurrencebegrænsninger. Disse  \r\n\r\n reguleringer tilgodeser en række forskelligartede hensyn, som isoleret set  \r\n\r\n kan forekomme velbegrundede, men som set i sammenhæng fører til en næsten  \r\n\r\n fuldstændig mangel på konkurrence i distributionsleddene. Såvel grossist- som  \r\n\r\n apotekerleddet er således bl.a. karakteriseret ved totalt fravær af  \r\n\r\n priskonkurrence og meget stærke adgangsbarrierer i klar modstrid med  \r\n\r\n konkurrencelovens målsætning. </P>  \r\n\r\n<P>De væsentligste privatretlige konkurrencebegrænsninger angår i første  \r\n\r\n række grossistleddet. Grossistdistributionen af de fabriksfremstillede  \r\n\r\n lægemidler er således reguleret ved et større aftalekompleks, der omfatter  \r\n\r\n grossistantagelsesbetingelser, grossisternes præstationsrabatsystem samt den  \r\n\r\n såkaldte totaldistributionsaftale. </P>  \r\n\r\n<P>Disse privatretlige konkurrencebegrænsninger har set under et til følge,  \r\n\r\n at adgangen til markedet begrænses, og at prisdannelsen uniformeres. Hertil  \r\n\r\n kommer, at kravet om totaldistribution begrænser erhvervsfriheden, og at  \r\n\r\n kravet om fuldt sortiment udelukker sortimentskonkurrence. </P>  \r\n\r\n<P>Forhandlinger med branchen: </P>  \r\n\r\n<P>Konkurrencerådet har på den baggrund truffet beslutning om, at der i  \r\n\r\n medfør af konkurrencelovens § 11 skal optages forhandlinger med de berørte  \r\n\r\n parter om at bringe de skadelige virkninger af aftalerne til ophør.  \r\n\r\n Henvendelse til sundhedsministeren: </P>  \r\n\r\n<P>Konkurrenceloven gælder både privat og offentlig virksomhed, men de  \r\n\r\n almindelige indgrebsbeføjelser i lovens §§ 11-13 kan kun bringes i anvendelse  \r\n\r\n over for konkurrencebegrænsninger på det privatretlige område. Over for  \r\n\r\n offentlig og offentligt reguleret erhvervsvirksomhed gælder lovens  \r\n\r\n bestemmelser om gennemsigtighed, og Konkurrencerådet kan i medfør af lovens §  \r\n\r\n 15 rette henvendelse til den offentlige myndighed for området og påpege  \r\n\r\n mulige skadelige virkninger for konkurrencen. Denne henvendelse er offentlig.  \r\n\r\n</P>  \r\n\r\n<P>Konkurrencerådet har i sammenhæng med beslutningen om at fremme  \r\n\r\n konkurrencen og derved øge effektiviteten på det private lægemiddelområde  \r\n\r\n truffet beslutning om i medfør af konkurrencelovens § 15 at rette henvendelse  \r\n\r\n til sundhedsministeren og påpege de elementer i de offentlige reguleringer på  \r\n\r\n lægemiddelområdet, der er i strid med intentionerne i konkurrenceloven. </P>  \r\n\r\n<P>Det drejer sig om apotekerbevillingssystemet, avanceskalaen, bruttoavance-  \r\n\r\n og udligningsordninger, sortimentsbegrænsninger og ordinationspraksis. I  \r\n\r\n sammenhæng hermed henstilles det til sundhedsministeren, at de i henvendelsen  \r\n\r\n fremførte synspunkter indgår i ministeriets overvejelser om liberalisering af  \r\n\r\n apotekervæsenet. </P>  \r\n\r\n<P>Konkurrencerådets henvendelse til sundhedsministeren i henhold til  \r\n\r\n konkurrencelovens § 15: </P>  \r\n\r\n<P>&#187;Denne henvendelse rettes til sundhedsministeren i medfør af  \r\n\r\n konkurrencelovens § 15 efter beslutning på Konkurrencerådets møde den 7.  \r\n\r\n november 1990. </P>  \r\n\r\n<P>Baggrunden for henvendelsen er en helhedsvurdering af  \r\n\r\n konkurrenceforholdene på lægemiddelområdet, som Konkurrencerådet har  \r\n\r\n foretaget som led i administrationen af konkurrenceloven. Henvendelsen tager  \r\n\r\n i særlig grad sigte på den offentlige regulering af apotekersektoren og  \r\n\r\n henvendelsen giver en række anbefalinger i retning af en markedsorienteret  \r\n\r\n liberalisering af apotekervæsenet i overensstemmelse med intentionerne i  \r\n\r\n konkurrenceloven. </P>  \r\n\r\n<P>Som det vil være bekendt trådte den nye konkurrencelov i kraft den 1.  \r\n\r\n januar 1990. </P>  \r\n\r\n<P>Lovens formål er ifølge § 1 at fremme konkurrencen og dermed styrke  \r\n\r\n effektiviteten i produktion og omsætning af varer og tjenesteydelser mv. ved  \r\n\r\n størst mulig gennemsigtighed vedrørende konkurrenceforhold og ved  \r\n\r\n foranstaltninger imod begrænsninger i erhvervsfriheden og andre skadelige  \r\n\r\n virkninger af konkurrencebegrænsninger. I forbindelse med den stigende  \r\n\r\n internationalisering tilsigtes herved en konkurrence - og  \r\n\r\n effektivitetsbetinget udvikling af erhvervsstrukturen. </P>  \r\n\r\n<P>Det overordnede middel til opnåelse af effektivitet er ifølge  \r\n\r\n lovbemærkningerne virksom konkurrence. Som en grundlæggende forudsætning for  \r\n\r\n virksom konkurrence og dermed effektivitet fremhæves i bemærkningerne den  \r\n\r\n frie erhvervsudøvelse, forstået som etableringsfrihed eller fri adgang til  \r\n\r\n markedet, som derfor skal tilgodeses. Desuden betones erhvervsfriheden, dvs.  \r\n\r\n de lige og frie erhvervsvilkår, som forudsætning for virksom konkurrence.  \r\n\r\n</P>  \r\n\r\n<P>Konkurrenceloven har således det generelt erhvervspolitiske sigte, at  \r\n\r\n konkurrenceforholdene og dermed også erhvervsstrukturen i første række skal  \r\n\r\n styres af markedskræfterne. </P>  \r\n\r\n<P>Området for konkurrencelovens anvendelse omfatter såvel privat  \r\n\r\n erhvervsvirksomhed som offentlig og offentligt reguleret erhvervsvirksomhed,  \r\n\r\n og der er hermed tilsigtet en ligestilling af disse sektorer i  \r\n\r\n konkurrenceretlig henseende. </P>  \r\n\r\n<P>De konkurrenceretlige virkemidler, der kan bringes i anvendelse, er dog  \r\n\r\n ikke ganske de samme, idet Konkurrencerådets almindelige indgrebsbeføjelser i  \r\n\r\n lovens §§ 11-13 over for konkurrencebegrænsninger, som medfører skadelige  \r\n\r\n virkninger for konkurrencen, ikke kan bringes i anvendelse over for offentlig  \r\n\r\n og offentligt reguleret erhvervsvirksomhed. </P>  \r\n\r\n<P>På disse områder kan Konkurrencerådet i stedet i medfør af lovens § 15  \r\n\r\n rette henvendelse til vedkommende offentlige myndighed og påpege mulige  \r\n\r\n skadelige virkninger for konkurrencen. En sådan henvendelse offentliggøres.  \r\n\r\n</P>  \r\n\r\n<P>Konkurrencerådets gennemgang af lægemiddelområdet har vist, at området i  \r\n\r\n de forskellige omsætningsled er reguleret meget indgående gennem både  \r\n\r\n privatretlige og offentligretlige konkurrencebegrænsninger. Disse  \r\n\r\n reguleringer tilgodeser en række forskelligartede hensyn, som isoleret set  \r\n\r\n kan forekomme velbegrundede, men som set i sammenhæng fører til en næsten  \r\n\r\n fuldstændig mangel på konkurrence i distributionsleddene. Såvel grossist- som  \r\n\r\n apotekerleddet er således bl.a. karakteriseret ved totalt fravær af  \r\n\r\n priskonkurrence og meget stærke adgangsbarrierer i klar modstrid med  \r\n\r\n konkurrencelovens målsætning. </P>  \r\n\r\n<P>De væsentligste privatretlige konkurrencebegrænsninger angår i første  \r\n\r\n række grossistleddet. Grossistdistributionen af de fabriksfremstillede  \r\n\r\n lægemidler er således reguleret ved et større aftalekompleks, der omfatter  \r\n\r\n grossistantagelsesbetingelser, grossisternes præstationsrabatsystem samt den  \r\n\r\n såkaldte totaldistributionsaftale. </P>  \r\n\r\n<P>Konkurrencerådet har på sit møde den 7. november 1990 truffet beslutning  \r\n\r\n om, at der i medfør af konkurrencelovens § 11 skal optages forhandlinger med  \r\n\r\n de berørte parter om at bringe skadelige virkninger af aftalerne til ophør.  \r\n\r\n Forhandlingerne på dette område skal selvsagt afstemmes med udviklingen i  \r\n\r\n konkurrencevilkårene på lægemiddelområdet i øvrigt. </P>  \r\n\r\n<P>De offentligretligt betingede konkurrencebegrænsninger er i første række  \r\n\r\n et resultat af den indgående regulering af apotekersektoren i henhold til  \r\n\r\n apotekerloven. I det følgende skal omtales de væsentligste af de elementer i  \r\n\r\n den offentlige regulering, der findes i strid med intentionerne i  \r\n\r\n konkurrenceloven. </P>  \r\n\r\n<P>a. Apotekerbevillingssystemet </P>  \r\n\r\n<P>Apotekerlovens bevillingssystem fungerer efter Konkurrencerådets  \r\n\r\n opfattelse som en adgangsbarriere til markedet, der ikke er betinget af  \r\n\r\n konkurrence- og effektivitetsbetingede forudsætninger, og må anses for klart  \r\n\r\n stridende mod konkurrencelovens intentioner. </P>  \r\n\r\n<P>Det er naturligt, at der i forbindelse med apoteksdrift af det offentlige  \r\n\r\n stilles en række krav med hensyn til uddannelse, sikkerhed, indretning mv.,  \r\n\r\n som også har fundet udtryk i apotekerloven. Disse hensyn vil imidlertid også  \r\n\r\n kunne tilgodeses gennem en autorisationsordning. </P>  \r\n\r\n<P>Konkurrencerådet finder det derfor bedst stemmende med konkurrenceloven at  \r\n\r\n bevillingssystemet bliver ophævet og erstattet med en autorisationsordning  \r\n\r\n baseret på saglige, rimelige, objektive og konsekvent gennemførte kriterier.  \r\n\r\n</P>  \r\n\r\n<P>b. Avanceskalaen </P>  \r\n\r\n<P>Den faste avanceskala for beregning af apotekernes udsalgspriser, der  \r\n\r\n fastsættes i henhold til apotekerloven, udelukker enhver form for  \r\n\r\n priskonkurrence apotekerne imellem og forhindrer, at effektivitetsforskelle  \r\n\r\n kan komme til udtryk i priserne. </P>  \r\n\r\n<P>Apoteksudsalgsprisen beregnes på basis af den apoteksindkøbspris, som  \r\n\r\n procucenter og importører i henhold til lægemiddelloven skal anmelde til  \r\n\r\n Sundhedsstyrelsen. Apoteksindkøbsprisen indeholder således også  \r\n\r\n grossistavancen, og der er derved tale om en bindende bruttoprisfastsættelse,  \r\n\r\n hvilket ikke er stemmende med bruttoprisforbudet i konkurrencelovens § 14.  \r\n\r\n</P>  \r\n\r\n<P>Fri prisdannelse i apotekerleddet (og grossisteleddet) gennem en ophævelse  \r\n\r\n af bestemmelserne om såvel fastsættelse af en bindende apoteksindkøbspris som  \r\n\r\n det faste apoteksavancesystem vil derfor være bedst stemmende med  \r\n\r\n konkurrenceloven. </P>  \r\n\r\n<P>c. Bruttoavance og udligningsordning </P>  \r\n\r\n<P>Fastsættelsen af apotekernes samlede bruttoavance og den delvise udligning  \r\n\r\n af apotekernes indkomster, der foretages i henhold til apotekerloven, må set  \r\n\r\n i sammenhæng anses for direkte hindrende for effektiviteten. </P>  \r\n\r\n<P>Det erkendes, at der med udligningsordningen i den nye apotekerlov er sket  \r\n\r\n en vis effektivitetsfremmende forbedring i forhold til tidligere, men selve  \r\n\r\n eksistensen af en udligningsordning må anses for stridende med  \r\n\r\n konkurrencelovens intentioner. </P>  \r\n\r\n<P>En ophævelse af reglerne for såvel fortsættelsen af den samlede  \r\n\r\n bruttoavance som udligningsordningen vil derfor være bedst stemmende med  \r\n\r\n konkurrenceloven. Ophævelsen heraf vil samtidig være en nødvendig  \r\n\r\n forudsætning for ophævelsen af apotekernes prisberegningsregler. </P>  \r\n\r\n<P>d. Apotekernes sortimentsbegrænsning </P>  \r\n\r\n<P>De begrænsninger, der i apotekerloven er lagt for apotekernes sortiment,  \r\n\r\n indebærer en indskrænkning i apotekernes erhvervsfrihed og er til hinder for,  \r\n\r\n at en egentlig brancheglidning kan finde sted, og for at mindre rentable  \r\n\r\n apoteker kan sikre rentabiliteten gennem dækningsbidrag fra helt andre vare-  \r\n\r\n eller tjenesteydelsesområder. </P>  \r\n\r\n<P>Sortimentsbegrænsningen modvirker derfor en konkurrence- og  \r\n\r\n effektivitetspræget udvikling i apotkersektoren og bør bedømt ud fra  \r\n\r\n konkurrencelovens intentioner ophæves. </P>  \r\n\r\n<P>e. Generisk ordination </P>  \r\n\r\n<P>Den nuværende situation, hvor patienterne for så vidt angår receptpligtige  \r\n\r\n lægemidler er henvist til at købe det af lægen ordinerede præparat, uanset om  \r\n\r\n der på markedet findes ensvirkende, ligeværdige præparater, der er billigere  \r\n\r\n end det ordinerede, må anses for uhensigtsmæssig ud fra et konkurrencemæssigt  \r\n\r\n synspunkt. </P>  \r\n\r\n<P>En ændring af de administrative regler i forbindelse med lægemiddellovens  \r\n\r\n bestemmelser om ordination, der åbner mulighed for generisk ordination eller  \r\n\r\n substitution, må antages at kunne fremme priskonkurrencen, og vil dermed være  \r\n\r\n i bedre overensstemmelse med konkurrenceloven. </P>  \r\n\r\n<P>Konkurrencerådet er opmærksom på, at sundhedsministeren har nedsat en  \r\n\r\n arbejdsgruppe af embedsmænd med repræsentanter fra Sundhedsministeriet,  \r\n\r\n Industriministeriet, Sundhedsstyrelsen, Amtsrådsforeningen og Sygesikringens  \r\n\r\n Forhandlingsudvalg, der skal fremkomme med forslag til liberalisering af  \r\n\r\n apotekervæsenet. Konkurrencerådet skal i den forbindelse henstille til  \r\n\r\n sundhedsministeren at lade de i denne henvendelse fremførte synspunkter indgå  \r\n\r\n i de videre overvejelser på dette område. </P>  \r\n\r\n<P>Det bemærkes, at denne henvendelse i overensstemmelse med  \r\n\r\n konkurrencelovens § 15 samtidig offentliggøres. </P>  \r\n\r\n<P>Endvidere vedlægges til orientering notat vedrørende lægemiddelområdet  \r\n\r\n bortset fra sammenfattende vurdering og indstilling.&#171; </P>  \r\n\r\n<P>Sundhedsministeren har besvaret Konkurrencerådets henvendelse og henvist  \r\n\r\n til, at det vil være hensigtsmæssigt at afvente resultaterne fra en  \r\n\r\n arbejdsgruppe under Sundhedsministeriet, der undersøger mulighederne for en  \r\n\r\n hel eller delvis liberalisering af apotekersektoren. Konkurrencerådets  \r\n\r\n anbefalinger vil ifølge sundhedsministeren blive inddraget i arbejdsgruppens  \r\n\r\n arbejde. </P>  \r\n\r\n<P>Konkurrencerådets undersøgelse og konklusion er nærmere omtalt i  \r\n\r\n KonkurrenceNyt nr. 15, 1990. </P>  \r\n\r\n</DIV>",
    "isHistorical": false,
    "editorialNotes": [
        "322-327.",
        "(* 1) Konkurrencerådet: Dokumentation 1990, s. 284-285 og"
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "X19906041001"
        },
        {
            "displayName": "Entydig dokumentidentifikation",
            "displayValue": "CA005661"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "60410"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "07/11/1990"
        },
        {
            "displayName": "Administrerende myndighed",
            "displayValue": "Konkurrencerådet"
        },
        {
            "displayName": "Ressortministeriets journalnummer",
            "displayValue": "1:189-2-113"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}