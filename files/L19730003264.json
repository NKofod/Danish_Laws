{
    "id": 57918,
    "title": "Bekendtgørelse om andre landes tiltrædelse af den europæiske konvention af 20. april 1959 om gensidig retshjælp i straffesager. ",
    "documentTypeId": "220",
    "isSagsforlobPeriodValid": false,
    "shortName": "BKI nr 32 af 26/04/1973",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Bekendtgørelse om andre landes tiltrædelse af  \r\n\r\n den europæiske konvention af 20. april 1959 om gensidig retshjælp i  \r\n\r\n straffesager. </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>I tilslutning til udenrigsministeriets bekendtgørelse nr. 18 af 17. juli  \r\n\r\n 1963, Lovtidende C, meddeles det, at yderligere følgende stater med virkning  \r\n\r\n fra de vedføjede datoer har ratificeret eller tiltrådt den af Det europæiske  \r\n\r\n Råds ministerudvalg </P>  \r\n\r\n<P>Strasbourg den 20. april 1959 vedtagne konvention om gensidig retshjælp i  \r\n\r\n straffesager: </P>  \r\n\r\n<P>Schweiz............. 20. marts 1967 </P>  \r\n\r\n<P>Frankrig............ 21. august 1967 </P>  \r\n\r\n<P>Israel.............. 26. december 1967 </P>  \r\n\r\n<P>Sverige............. 1. maj 1968 </P>  \r\n\r\n<P>Østrig.............. 31. december 1968 </P>  \r\n\r\n<P>Nederlandene........ 15. maj 1969 </P>  \r\n\r\n<P>Tyrkiet............. 22. september 1969 </P>  \r\n\r\n<P>Liechtenstein....... 26. januar 1970. </P>  \r\n\r\n<P>De pågældende stater har ved ratifikationen eller tiltrædelsen taget  \r\n\r\n forbehold og afgivet erklæringer som følger: </P>  \r\n\r\n<P>Schweiz. </P>  \r\n\r\n<P>Forbehold: </P>  \r\n\r\n<P>ad artikel 2. </P>  \r\n\r\n<P>a. Schweiz forbeholder sig ret til at afslå retshjælp, hvis den handling,  \r\n\r\n der ligger til grund for begæringen, har bevirket, at der i Schweiz er  \r\n\r\n indledt retsforfølgning imod samme person, eller hvis der for handlingen er  \r\n\r\n blevet afsagt straffedom i Schweiz på grundlag af fornødent bevis for  \r\n\r\n anklagedes skyld. </P>  \r\n\r\n<P>b. Desuden forbeholder Schweiz sig ret til i konkrete sager kun at yde  \r\n\r\n bistand i medfør af konventionen på betingelse af, at resultater af  \r\n\r\n undersøgelser. der er foretaget i Schweiz, og oplysninger, der indeholdes i  \r\n\r\n de dokumenter eller akter, der overgives, alene benyttes med henblik på at  \r\n\r\n undersøge og prøve de lovovertrædelser, for hvilke der ydes gensidig  \r\n\r\n retshjælp. </P>  \r\n\r\n<P>ad artikel 12, stk. 3 </P>  \r\n\r\n<P>For de schweiziske myndigheders vedkommende er den betingelse, der  \r\n\r\n indeholdes i artikel 12, stk. 3 om ophør af immunitet - i modsætning til den  \r\n\r\n bestemmelse, der er fastsat i artikel 14 i den europæiske konvention om  \r\n\r\n udlevering -, kun udfyldt, såfremt det vidne, den sagkyndige eller den  \r\n\r\n tiltalte, som er på fri fod, ikke på grund af retlige eller praktiske forhold  \r\n\r\n hindres i frivilligt at forlade den begærende stats område. </P>  \r\n\r\n<P>ad artikel 13, stk. 2. </P>  \r\n\r\n<P>Da enhver kan erhverve udskrift af sit strafferegister, forbeholder  \r\n\r\n Schweiz sig ret til ikke at efterkomme anmodninger i henhold til artikel 13,  \r\n\r\n stk. 2, medmindre det konstateres, at det er nødvendigt at erholde sådant  \r\n\r\n udskrift gennem officielle kanaler. </P>  \r\n\r\n<P>Erklæringer: </P>  \r\n\r\n<P>ad artikel 1. </P>  \r\n\r\n<P>Følgende myndigheder vil være at anse som schweiziske judicielle  \r\n\r\n myndigheder: </P>  \r\n\r\n<P>- domstolene, disses retter, kamre og afdelinger, </P>  \r\n\r\n<P>- Det schweiziske Forbunds offentlige anklager (ministeere public), </P>  \r\n\r\n<P>- politiafdelingen i Forbundets justits- og politiministerium, </P>  \r\n\r\n<P>- de myndigheder, der i henhold til kantonal ret er blevet bemyndiget til  \r\n\r\n at afholde forhør i straffesager eller til at udstede arrestordrer eller  \r\n\r\n stævninger i straffesager (mandats de reepression). </P>  \r\n\r\n<P>Da omfanget af disse funktioner varierer mellem de forskellige kantoner,  \r\n\r\n vil den myndighed, som er kompetent i medfør af konventionens artikel 15, når  \r\n\r\n det er nødvendigt, og når der fremsendes en begæring om retshjælp,  \r\n\r\n udtrykkeligt bekræfte, at begæringen hidrører fra en i denne konventions  \r\n\r\n forstand judiciel myndighed. </P>  \r\n\r\n<P>ad artikel 5, stk. 1. </P>  \r\n\r\n<P>Schweiz vil alene efterkomme retsanmodninger, der kræver anvendelse af  \r\n\r\n magtmidler, når den i konventionens artikel 5, stk. 1 (a) omhandlede  \r\n\r\n betingelse er opfyldt. </P>  \r\n\r\n<P>ad artikel 7, stk. 3. </P>  \r\n\r\n<P>Alle anmodninger om forkyndelse af stævninger for en tiltalt, som opholder  \r\n\r\n sig i Schweiz, skal modtages af den schweiziske myndighed, som er kompetent  \r\n\r\n efter artikel 15, stk. 3, mindst 30 dage inden den for fremmødet fastsatte  \r\n\r\n dato. </P>  \r\n\r\n<P>ad artikel 11, stk. 3, artikel 13, stk. 1 og artikel 15, stk. 1 og 3. </P>  \r\n\r\n<P>De kompetente myndigheder i henhold til disse bestemmelser er følgende:  \r\n\r\n</P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Politiafdelingen i Forbundets justits- og  \r\n\r\n politiministerium, Bern: </P>  \r\n\r\n<UL PLAIN>\r\n\r\n<LI>a) for så vidt angår udstedelsen af arrestordrer mod person er der er  \r\n\r\n undergivet frihedsberøvelse, og som skal overføres til de schweiziske  \r\n\r\n myndigheder i medfør af konventionens artikel 11, stk. 1 og 2, </LI>  \r\n\r\n<LI>b) for så vidt angår modtagelsen eller afsendelsen af enhver anmodning om  \r\n\r\n gensidig bistand, der hidrører fra udlandet eller fra Schweiz, og som i  \r\n\r\n medfør af artikel 15 skal sendes fra den begærende stats justitsministerium  \r\n\r\n til den anmodede stats justitsministerium. </LI>  \r\n\r\n</UL>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Politihovedkvarteret, Bern:. </P>  \r\n\r\n<P>for så vidt angår tilvejebringelsen og modtagelsen af begæringer om  \r\n\r\n udskrift af strafferegistre i overensstemmelse med den første sætning i  \r\n\r\n artikel 15, stk. 3. </P>  \r\n\r\n<P>ad artikel 16, stk. 2. </P>  \r\n\r\n<P>Begæringer om gensidig retshjælp samt de til begæringen hørende dokumenter  \r\n\r\n skal, med undtagelse af anmodninger om forkyndelse af stævninger, være  \r\n\r\n ledsaget af en oversættelse til fransk, tysk eller italiensk, såfremt de ikke  \r\n\r\n er affattet på et af disse sprog. </P>  \r\n\r\n<P>Frankrig </P>  \r\n\r\n<P>Forbehold: </P>  \r\n\r\n<P>ad artikel 22. </P>  \r\n\r\n<P>Under hensyn til det franske strafferegisters interne organisation og  \r\n\r\n funktion vil det ikke være muligt automatisk at underrette de kontraherende  \r\n\r\n stater i overensstemmelse med artikel 22 om foranstaltninger, der er truffet  \r\n\r\n efter domfældelse af de pågældende landes statsborgere - såsom benådning,  \r\n\r\n oprejsning eller amnesti -og som indføres i strafferegistret. </P>  \r\n\r\n<P>De kontraherende stater vil imidlertid på forespørgsel vedrørende  \r\n\r\n enkeltsager så vidt muligt modtage underretning om deres statsborgeres  \r\n\r\n strafferetlige stilling. </P>  \r\n\r\n<P>Erklæringer: </P>  \r\n\r\n<P>ad artikel 24. </P>  \r\n\r\n<P>Følgende myndigheder vil være at anse som franske judicielle myndigheder:  \r\n\r\n</P>  \r\n\r\n<P>- førstepræsidenter, retsformænd og dommere ved straffedomstolene, </P>  \r\n\r\n<P>- undersøgelsesdommere ved de nævnte domstole, </P>  \r\n\r\n<P>- følgende medlemmer af anklagemyndigheden ved de nævnte domstole: </P>  \r\n\r\n<P>- statsadvokater, </P>  \r\n\r\n<P>- statsadvokaters medhjælpere, </P>  \r\n\r\n<P>- statsadvokaters fuldmægtige, </P>  \r\n\r\n<P>- statsadvokater ved underretterne og deres fuldmægtige, </P>  \r\n\r\n<P>- auditører ved militærdomstolene. </P>  \r\n\r\n<P>ad artikel 7, stk. 3. </P>  \r\n\r\n<P>Anmodning om forkyndelse af stævning for en tiltalt, som opholder sig på  \r\n\r\n fransk territorium, skal modtages af vedkommende franske myndigheder mindst  \r\n\r\n 30 dage forud for den for fremmødet fastsatte dato. </P>  \r\n\r\n<P>ad artikel 15, stk.2. </P>  \r\n\r\n<P>Når de i artiklerne 3, 4 og 5 omhandlede retsanmodninger i hastende sager  \r\n\r\n fremsendes direkte fra den begærende stats judicielle myndigheder til den  \r\n\r\n anmodede stats judicielle myndigheder, skal genpart heraf samtidig fremsendes  \r\n\r\n til den anmodede stats justitsministerium. </P>  \r\n\r\n<P>ad artikel 15, stk. 4. </P>  \r\n\r\n<P>Andre begæringer om gensidig retshjælp end dem, der er omhandlet i artikel  \r\n\r\n 15, stk. 1 og 3, og særligt begæringer om efterforskning forud for tiltale,  \r\n\r\n skal oversendes fra den begærende stats justitsministerium til den anmodede  \r\n\r\n stats justitsministerium og tilbagesendes ad samme vej. </P>  \r\n\r\n<P>ad artikel 25, stk. 2. </P>  \r\n\r\n<P>Uagtet bestemmelserne i artikel 25 stk. 2 skal konventionen ikke finde  \r\n\r\n anvendelse med hensyn til Algeriet, der har opnået uafhængighed efter  \r\n\r\n Frankrigs undertegnelse af konventionen. </P>  \r\n\r\n<P>Israel. </P>  \r\n\r\n<P>Forbehold: </P>  \r\n\r\n<P>ad artikel 3, stk. 1 og artikel 5, stk. 1. </P>  \r\n\r\n<P>Israel vil kun efterkomme retsanmodninger om udlevering af bevismateriale  \r\n\r\n eller om ransagning eller beslaglæggelse, såfremt der er blevet begået  \r\n\r\n forbrydelser, som kan medføre udlevering. </P>  \r\n\r\n<P>ad artikel 16. </P>  \r\n\r\n<P>Retsanmodninger og tilhørende dokumenter skal ledsages af en oversættelse  \r\n\r\n til hebraisk, engelsk eller fransk. </P>  \r\n\r\n<P>ad artikel 17. </P>  \r\n\r\n<P>Bevismateriale eller dokumenter, der fremsendes til Israel i medfør af  \r\n\r\n denne konvention, skal legaliseres af en israelsk diplomatisk eller konsulær  \r\n\r\n repræsentation. </P>  \r\n\r\n<P>ad artikel 22. </P>  \r\n\r\n<P>Israel vil ikke påtage sig automatisk at underrette om de påfølgende  \r\n\r\n foranstaltninger', der omhandles i artikel 22, men vil gøre sit bedste i så  \r\n\r\n henseende. </P>  \r\n\r\n<P>Erklæringer: </P>  \r\n\r\n<P>ad artikel 7, stk. 3. </P>  \r\n\r\n<P>En stævning, der skal forkyndes for en tiltalt, som opholder sig på  \r\n\r\n Israels territorium, skal overleveres til israelske myndigheder senest 40  \r\n\r\n dage inden den for fremmødet fastsatte dato. </P>  \r\n\r\n<P>ad artikel 15, stk. 6. </P>  \r\n\r\n<P>Alle begæringer og andre henvendelser i medfør af konventionen skal  \r\n\r\n fremsendes gennem det israelske udenrigsministerium. </P>  \r\n\r\n<P>ad artikel 24. </P>  \r\n\r\n<P>For så vidt angår denne konvention, skal enhver kompetent domstol anses  \r\n\r\n som en judiciel myndighed. </P>  \r\n\r\n<P>Sverige. </P>  \r\n\r\n<P>Forbehold: </P>  \r\n\r\n<P>ad artikel 2. </P>  \r\n\r\n<P>Begæring om retshjælp kan afslås: </P>  \r\n\r\n<UL PLAIN>\r\n\r\n<LI>a) hvis den forbrydelse, som har givet anledning til begæringen, ikke er  \r\n\r\n strafbar efter svensk ret, </LI>  \r\n\r\n<LI>b) hvis der allerede er indledt forundersøgelse for lovovertrædelsen i  \r\n\r\n Sverige eller i tredjeland, </LI>  \r\n\r\n<LI>c) hvis der i Sverige eller i tredjeland enten er indledt retsforfølgning  \r\n\r\n mod den person, som er sigtet i den begærende stat, eller hvis den sigtede  \r\n\r\n ved endelig dom er blevet domfældt eller frifundet, </LI>  \r\n\r\n<LI>d) hvis de kompetente myndigheder i Sverige eller i tredjeland har  \r\n\r\n besluttet at undlade at indlede forundersøgelser eller retsforfølgning med  \r\n\r\n hensyn til den omhandlede lovovertrædelse, eller har stillet sådanne skridt i  \r\n\r\n bero, </LI>  \r\n\r\n<LI>e) hvis retsforfølgning eller dommens fuldbyrdelse er forældet efter  \r\n\r\n svensk ret. </LI>  \r\n\r\n</UL>  \r\n\r\n<P>ad artikel 5. </P>  \r\n\r\n<P>Den retshjælp, som denne artikel omhandler, kan ikke ydes i Sverige. </P>  \r\n\r\n<P>ad artikel 10, stk. 3. </P>  \r\n\r\n<P>- Denne bestemmelse vil ikke finde anvendelse på et vidne eller en  \r\n\r\n sagkyndig, der alene er indkaldt af vedkommende person. </P>  \r\n\r\n<P>ad artikel 13, stk. 1. </P>  \r\n\r\n<P>Udskrift eller oplysning fra strafferegistrene meddeles kun, såfremt de  \r\n\r\n vedrører en person, der er sigtet eller tiltalt. </P>  \r\n\r\n<P>ad artikel 13, stk. 2. </P>  \r\n\r\n<P>Som ved artikel 5. </P>  \r\n\r\n<P>ad artikel 15, stk. 7. </P>  \r\n\r\n<P>Den mellem Sverige, Danmark og Norge afsluttede protokol af 26. juni 1957  \r\n\r\n om gensidig retshjælp forbliver i kraft. </P>  \r\n\r\n<P>ad artikel 16. </P>  \r\n\r\n<P>Ingen obligatorisk underretning eller stævning vil blive forkyndt i  \r\n\r\n Sverige, medmindre den er oversat til svensk. </P>  \r\n\r\n<P>ad artikel 20. </P>  \r\n\r\n<P>Det under artikel 15, stk. 7 omhandlede forbehold finder tillige  \r\n\r\n anvendelse ved denne artikel. </P>  \r\n\r\n<P>ad artikel 22. </P>  \r\n\r\n<P>Sverige vil ikke underrette om foranstaltninger, der er truffet efter  \r\n\r\n domfældelsen. Andre meddelelser fra Sverige vil blive oversendt gennen det  \r\n\r\n svenske udenrigsiministerium, hvortil tilsvarende udenlandske meddelelser må  \r\n\r\n sendes. </P>  \r\n\r\n<P>Erklæringer: </P>  \r\n\r\n<P>ad artikel 7, stk. 3. </P>  \r\n\r\n<P>Forkyndelse af en stævning for en person, som opholder sig i Sverige, skal  \r\n\r\n overleveres til de svenske myndigheder i mindst 30 dage forud for den for  \r\n\r\n fremmødet fastsatte dato. </P>  \r\n\r\n<P>ad artikel 15, stk. 6. </P>  \r\n\r\n<P>Begæringer om retshjælp, der rettes til Sverige i medfør af denne  \r\n\r\n konvention, skal oversendes ad diplomatisk vej. Såfremt sagen er af hastende  \r\n\r\n karakter, kan begæringen rettes direkte til det svenske udenministeriums  \r\n\r\n retsafdeling. Begæringer, der kommer fra Sverige, vil blive sendt ad  \r\n\r\n diplomatisk vej eller gennem svenske konsulære myndigheder. </P>  \r\n\r\n<P>ad artikel 16, stk.2. </P>  \r\n\r\n<P>Begæringer og tilhørende dokumenter, som f.eks. de, derr er omhandlet i  \r\n\r\n artiklerne 3 og 21, skal være ledsaget af en oversættelse til svensk, dansk  \r\n\r\n eller norsk. </P>  \r\n\r\n<P>ad artikel 24. </P>  \r\n\r\n<P>I henseende til artiklerne 3, 4 og 6 betragtes retterne og  \r\n\r\n undersøgelsesdommerne som judicielle myndigheder. Bortset herfra betragtes  \r\n\r\n retterne, undersøgelsesdommerne og de til retterne knyttede repræsentanter  \r\n\r\n for anklagemyndigheden som judicielle myndigheder. </P>  \r\n\r\n<P>Østrig. </P>  \r\n\r\n<P>Forbehold: </P>  \r\n\r\n<P>ad artikel 1, stk. 1. </P>  \r\n\r\n<P>Østrig vil kun yde bistand til retsforfølgning af forbrydelser, der også  \r\n\r\n er strafbare efter østrigsk ret, og som på det tidspunkt, da retshjælpen  \r\n\r\n begæres, falder ind under de judicielle myndigheders kompetence. </P>  \r\n\r\n<P>ad artikel 2 a). </P>  \r\n\r\n<P>Østrig vil ikke yde retshjælp til de under a) angivne forbrydelser. </P>  \r\n\r\n<P>ad artikel 2 b). </P>  \r\n\r\n<P>Blandt &#187;andre livsvigtige interesser&#171; vil Østrig indbefatte  \r\n\r\n opretholdelse af tavshedspligt i henhold til østrigsk lovgivning </P>  \r\n\r\n<P>ad artikel 4. </P>  \r\n\r\n<P>Det vil ikke blive tilladt de i straffesager som parter interesserede  \r\n\r\n personer at være til stede ved afhøring af vidner, sagkyndige eller tiltalte.  \r\n\r\n</P>  \r\n\r\n<P>Erklæringer: </P>  \r\n\r\n<P>ad artikel 5, stk. 1. </P>  \r\n\r\n<P>Østrig vil efterkomme retsanmodninger om ransagning eller beslaglæggelse,  \r\n\r\n såfremt den i litra c) omhandlede betingelse er opfyldt. </P>  \r\n\r\n<P>ad artikel 7, stk. 3. </P>  \r\n\r\n<P>Østrig vil ikke forkynde en stævning for en tiltalt person, som befinder  \r\n\r\n sig på østrigsk område, medmindre stævningen er modtaget af den kompetente  \r\n\r\n østrigske judicielle myndighed mindst 30 dage inden den dato, der er fastsat  \r\n\r\n for fremmødet. </P>  \r\n\r\n<P>ad artikel 16, stk.2. </P>  \r\n\r\n<P>Med undtagelse af de i artikel 16, stk. 3 omhandlede bestemmelser skal  \r\n\r\n begæringer og tilhørende dokumenter, som ikke er affattet på tysk, fransk  \r\n\r\n eller engelsk, være ledsaget af en oversættelse til et af disse sprog.  \r\n\r\n Oversættelse af de oplysninger, som omhandles i artikel 21, stk. 1, kræves  \r\n\r\n ikke. </P>  \r\n\r\n<P>ad artikel 24. </P>  \r\n\r\n<P>For så vidt angår denne konvention betragter Østrig straffedomstolene, den  \r\n\r\n offentlige anklagemyndighed og Forbundsjustitsministeriet som judicielle  \r\n\r\n myndigheder. </P>  \r\n\r\n<P>Nederlandene. </P>  \r\n\r\n<P>Forbehold: </P>  \r\n\r\n<P>ad artikel 2. </P>  \r\n\r\n<P>Den nederlandske regering forbeholder sig ret til ikke at efterkomme en  \r\n\r\n anmodning om retshjælp, </P>  \r\n\r\n<UL PLAIN>\r\n\r\n<LI>a) hvis der er rimelig anledning til at antage, at anmodningen drejer sig  \r\n\r\n om en undersøgelse, der er iværksat med henblik på at rejse tiltale, straffe  \r\n\r\n eller på anden måde gribe ind over for en tiltalt på grund af hans religion  \r\n\r\n eller politiske overbevisning, hans nationalitet, hans race eller den  \r\n\r\n befolkningsgruppe, han tilhører, </LI>  \r\n\r\n<LI>b) hvis det drejer sig om en retsforfølgning, der er uforenelig med  \r\n\r\n princippet &#187;non bis in idem&#171;, </LI>  \r\n\r\n<LI>c) hvis det drejer sig om en undersøgelse vedrørende handlinger, for  \r\n\r\n hvilke tiltalte retsforfølges i Nederlandene. </LI>  \r\n\r\n</UL>  \r\n\r\n<P>ad artikel 11. </P>  \r\n\r\n<P>Den nederlandske regering vil ikke tillade midlertidig overførelse,  \r\n\r\n medmindre den pågældende person afsoner en dom på nederlandsk territorium, og  \r\n\r\n såfremt der ikke er særlige grunde, der er til hinder derfor. </P>  \r\n\r\n<P>ad artikel 22. </P>  \r\n\r\n<P>Den nederlandske regering vil ikke give underretning om de påfølgende  \r\n\r\n foranstaltninger, der omhandles i artikel 22, medmindre opbygningen af dens  \r\n\r\n strafferegistre tillader dette. </P>  \r\n\r\n<P>ad artikel 26. </P>  \r\n\r\n<P>På grund af særlige aftaler mellem Beneluxlandene accepterer den  \r\n\r\n nederlandske regering ikke artikel 26, stk. 1 og 3 for så vidt angår  \r\n\r\n forholdet til Kongeriget Belgien og Storhertugdømmet Luxembourg. </P>  \r\n\r\n<P>Den nederlandske regering forbeholder sig, ret til at træde tilbage fra  \r\n\r\n disse bestemmelser som følge af forholdet til de øvrige medlemmer i det  \r\n\r\n Europæiske Økonomiske Fællesskab. </P>  \r\n\r\n<P>Erklæringer: </P>  \r\n\r\n<P>ad artikel 5. </P>  \r\n\r\n<P>Retsanmodninger om ransagning eller beslaglæggelse vil ikke blive  \r\n\r\n efterkommet, medmindre det drejer sig om forbrydelser, for hvilke der kan ske  \r\n\r\n udlevering efter den europæiske konvention om udlevering, og forudsat at en  \r\n\r\n nederlandsk domstol har tilladt, at begæringen efterkommes i overensstemmelse  \r\n\r\n med intern lovgivning. </P>  \r\n\r\n<P>ad artikel 24. </P>  \r\n\r\n<P>For så vidt angår denne konvention betragter Nederlandene medlemmer af  \r\n\r\n domstole, undersøgelsesdommere og repræsentanter for anklagemyndigheden som  \r\n\r\n judicielle myndigheder. </P>  \r\n\r\n<P>ad artikel 25. </P>  \r\n\r\n<P>Såfremt den nederlandske regering fremsætter erklæring om udvidelse af  \r\n\r\n konventionens anvendelse til Surinam og/eller de nederlandske Antiller, kan  \r\n\r\n regeringen gøre sådanne erklæringer betinget under henvisning til lokale  \r\n\r\n behov og i denne forbindelse erklære, at konventionen kan opsiges særskilt  \r\n\r\n for disse områders vedkommende. </P>  \r\n\r\n<P>Tyrkiet. </P>  \r\n\r\n<P>Erklæringer: </P>  \r\n\r\n<P>ad artikel 5. </P>  \r\n\r\n<P>Efterkommelse af retsanmodninger om eftersøgning og beslaglæggelse skal  \r\n\r\n afhænge af de i stk. 1 a), b) og c) fastsatte betingelser. </P>  \r\n\r\n<P>ad artikel 7, stk. 3. </P>  \r\n\r\n<P>Anmodning om forkyndelse af en stævning for en anklaget person, som  \r\n\r\n opholder sig på tyrkisk territorium, skal modtages af de kompetente tyrkiske  \r\n\r\n myndigheder mindst 40 dage før retsmødet. </P>  \r\n\r\n<P>Liechtenstein. </P>  \r\n\r\n<P>Erklæringer: </P>  \r\n\r\n<P>ad artikel 5, stk. 1 a). </P>  \r\n\r\n<P>Fyrstendømmet Liechtenstein vil gøre efterkommelsen af retsanmodninger  \r\n\r\n afhængig af bestemmelsen i konventionens artikel 5, stk. 1a). </P>  \r\n\r\n<P>ad artikel 16, stk. 2. </P>  \r\n\r\n<P>Retsanmodninger og dertil hørende bilag - med undtagelse af anmodninger om  \r\n\r\n forkyndelse af stævninger -, der er stilet til liechtensteinske myndigheder i  \r\n\r\n et andet sprog end tysk, skal ledsages af en oversættelse til dette sprog.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Udenrigsministeriet, den 26. april 1973.  \r\n\r\n</I> </P>  \r\n\r\n</center>\r\n\r\n<center>\r\n\r\n<P ALIGN=CENTER>F. M. </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER> <B>Torben Rønne.</B>  </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/06/1973"
        },
        {
            "displayName": "Accession",
            "displayValue": "L19730003264"
        },
        {
            "displayName": "Entydig dokumentidentifikation",
            "displayValue": "CM016848"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "32"
        },
        {
            "displayName": "År for udstedelse",
            "displayValue": "1973"
        },
        {
            "displayName": "Dato for underskrift",
            "displayValue": "26/04/1973"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Justitsministeriet og Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 27.B.20.b."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}