{
    "id": 8688,
    "title": "Klage over at bopælspligten ikke betragtes som opfyldt",
    "documentTypeId": "240",
    "isSagsforlobPeriodValid": true,
    "shortName": "KEN nr 10311 af 04/07/2006",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n<SPAN class=\"ResumeTegn\">  \r\n\r\n<B>  \r\n\r\n Direktoratet for FødevareErhverv F ophævede jordbrugskommissionen J's  \r\n\r\n afgørelse om, at klageren K ikke opfyldte bopælspligten. F anså det som en  \r\n\r\n retlig fejl, at J i sin afgørelse henviste til, at begge ægtefæller ikke  \r\n\r\n havde  \r\n\r\n bopæl på landbrugsejendommen. Oplysning om, at kun den ene ægtefælle  \r\n\r\n (erhververen) bor på ejendommen, kan indgå som et moment i J's samlede  \r\n\r\n vurdering af, hvorvidt bopælspligten er opfyldt, men der er ikke hjemmel i  \r\n\r\n landbrugsloven  \r\n\r\n til at stille krav om, at andre end erhververen skal have bopæl på  \r\n\r\n ejendommen.  \r\n\r\n</B>  \r\n\r\n</SPAN>  \r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n<BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Klage  \r\n\r\n over at bopælspligten ikke betragtes som opfyldt  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"Tekst\"><B>Direktoratet for FødevareErhvervs  \r\n\r\n skrivelse af 4. juli 2006  \r\n\r\n</B>  \r\n\r\n , j.nr. 3101-080-05-2914.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n »---  \r\n\r\n</P>  \r\n\r\n<P class=\"Tekst\">  \r\n\r\n Ved brev af 17. oktober 2005 har De for K klaget over, at  \r\n\r\n Jordbrugskommissionen for Nordjyllands Amt den 26. september 2005 har  \r\n\r\n meddelt,  \r\n\r\n at han ikke opfylder bopælspligten på landbrugsejendommen E,-på 43, 8 ha.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Direktoratets afgørelse  \r\n\r\n</P>  \r\n\r\n<P class=\"Tekst\">  \r\n\r\n Direktoratet for FødevareErhverv ophæver hermed  \r\n\r\n jordbrugskommissionens afgørelse og hjemviser sagen til fornyet behandling i  \r\n\r\n kommissionen, da det er en retlig fejl, at kommissionen i sin afgørelse  \r\n\r\n henviser til, at begge ægtefæller ikke har bopæl på landbrugsejendommen.  \r\n\r\n Oplysning om at kun den ene ægtefælle (erhververen) bor på ejendommen, kan  \r\n\r\n indgå som et moment i kommissionens samlede vurdering af, hvorvidt  \r\n\r\n bopælspligten er opfyldt, men der er ikke hjemmel i landbrugsloven til at  \r\n\r\n stille krav om, at andre end erhververen skal have bopæl på ejendommen, jf.  \r\n\r\n nedenfor.  \r\n\r\n</P>  \r\n\r\n<P class=\"Tekst\">  \r\n\r\n Det tilføjes, at hjemvisningen af sagen betyder, at kommissionen  \r\n\r\n efterfølgende skal foretage en ny skønsudøvelse på det retlige grundlag, der  \r\n\r\n er  \r\n\r\n fastlagt i klageafgørelsen. Kommissionen kan herved enten fastholde  \r\n\r\n afgørelsen  \r\n\r\n med en uddybende begrundelse eller ændre afgørelsen.  \r\n\r\n</P>  \r\n\r\n<P class=\"Tekst\">  \r\n\r\n Direktoratets afgørelse kan efter § 16, stk. 3, i bekendtgørelse  \r\n\r\n nr. 863 af 19. august 2004 om regionale jordbrugskommissioner mv. ikke  \r\n\r\n påklages  \r\n\r\n til anden administrativ myndighed.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Redegørelse for sagen  \r\n\r\n</P>  \r\n\r\n<P class=\"Tekst\">  \r\n\r\n K erhvervede i 2001 sammen med 2 søskende landbrugsejendommen  \r\n\r\n E,- på 43,8 ha efter faderen, og der blev givet dispensation fra  \r\n\r\n bopælspligten,  \r\n\r\n så længe faderen havde fast bopæl på ejendommen. Faderen flyttede fra  \r\n\r\n ejendommen i juli 2003, og der blev givet K og hans søskende dispensation fra  \r\n\r\n bopælspligten frem til 1. april 2005.  \r\n\r\n</P>  \r\n\r\n<P class=\"Tekst\">  \r\n\r\n Ifølge folkeregistret flyttede K's voksne datter ind på  \r\n\r\n ejendommen den 3. marts 2005. Da jordbrugskommissionen besigtigede ejendommen  \r\n\r\n den 29. juni 2005, forklarede datteren, at hendes far også boede på  \r\n\r\n ejendommen,  \r\n\r\n hvilket ikke fremgik af folkeregistret. Ifølge jordbrugskommissionen var der  \r\n\r\n heller ikke fysiske tegn på, at K boede på ejendommen.  \r\n\r\n</P>  \r\n\r\n<P class=\"Tekst\">  \r\n\r\n Nyere folkeregisteroplysninger har vist, at K har flyttet sin  \r\n\r\n adresse til ejendommen pr. 1. juli 2005. Hans ægtefælle bor stadig på den  \r\n\r\n hidtidige fælles adresse i A,-.  \r\n\r\n</P>  \r\n\r\n<P class=\"Tekst\">  \r\n\r\n Jordbrugskommissionen har den 8. juli 2005 anmodet K om  \r\n\r\n bemærkninger til, hvorfor bopælspligten endnu ikke er opfyldt.  \r\n\r\n</P>  \r\n\r\n<P class=\"Tekst\">  \r\n\r\n Jordbrugskommissionen modtog den 16. august 2005 et skriftligt  \r\n\r\n svar fra K, hvori han oplyser, at hans ægtefælle ikke er flyttet med ud på  \r\n\r\n ejendommen, fordi ægtefællerne ønsker at sælge huset i A,- , men først skal  \r\n\r\n bruge ca. et halvt år på at få huset sat i stand før salg, og at der også er  \r\n\r\n andre grunde til, at de bor hver for sig, da de har behov for at finde ud af,  \r\n\r\n hvad de vil i den 3. alder.  \r\n\r\n</P>  \r\n\r\n<P class=\"Tekst\">  \r\n\r\n Jordbrugskommissionen har den 26. september 2005 meddelt, at den  \r\n\r\n ikke betragter bopælspligten som værende opfyldt i forhold til reglerne i lov  \r\n\r\n om landbrugsejendomme, blandt andet fordi hele familien (K samt ægtefælle)  \r\n\r\n ikke  \r\n\r\n begge har bopæl på ejendommen.  \r\n\r\n</P>  \r\n\r\n<P class=\"Tekst\">  \r\n\r\n Afgørelsen er truffet på baggrund af, at bopælspligten ikke har  \r\n\r\n været opfyldt siden juli 2003, samt at der ikke er specielle forhold, der kan  \r\n\r\n begrunde en yderligere dispensation.  \r\n\r\n</P>  \r\n\r\n<P class=\"Tekst\">  \r\n\r\n I forlængelse heraf har jordbrugskommissionen meddelt K og hans  \r\n\r\n søskende påbud om at afhænde ejendommen inden den 1. april 2006.  \r\n\r\n</P>  \r\n\r\n<P class=\"Tekst\">  \r\n\r\n I brev af 17. oktober 2005 har De for K klaget over afgørelsen.  \r\n\r\n</P>  \r\n\r\n<P class=\"Tekst\">  \r\n\r\n De anfører, at Deres klient rent faktisk er flyttet ind på  \r\n\r\n ejendommen i foråret 2005, og at der ikke er noget formelt krav om, at en  \r\n\r\n ejers  \r\n\r\n ægtefælle har pligt til at tage bopæl på en landbrugsejendom. De bestrider,  \r\n\r\n at  \r\n\r\n det har betydning i denne sag, at hele familien p.t. ikke har fast bopæl på  \r\n\r\n ejendommen.  \r\n\r\n</P>  \r\n\r\n<P class=\"Tekst\">  \r\n\r\n De bestrider, at der ikke var fysiske tegn på, at Deres klient  \r\n\r\n bor på ejendommen, idet jordbrugskommissionen under besigtigelsen på  \r\n\r\n ejendommen  \r\n\r\n den 29. juni 2005 traf Deres klients datter, som oplyste, at Deres klient  \r\n\r\n også  \r\n\r\n boede på ejendommen.  \r\n\r\n</P>  \r\n\r\n<P class=\"Tekst\">  \r\n\r\n De påpeger, at stuehuset ikke blev besigtiget indvendigt,  \r\n\r\n hvorved det kunne være konstateret, at stuehuset er fuldt beboet med møbler,  \r\n\r\n mad i køleskabet osv.  \r\n\r\n</P>  \r\n\r\n<P class=\"Tekst\">  \r\n\r\n De henviser til, at Deres klient var på arbejde som  \r\n\r\n lastbilchauffør på det tidspunkt, hvor besøget fandt sted, og at han tager af  \r\n\r\n sted meget tidligt om morgenen og ofte er sent hjemme om aftenen.  \r\n\r\n</P>  \r\n\r\n<P class=\"Tekst\">  \r\n\r\n Jordbrugskommissionen har den 28. november 2005 fremsendt klagen  \r\n\r\n hertil, idet kommissionen fastholder afgørelsen.  \r\n\r\n</P>  \r\n\r\n<P class=\"Tekst\">  \r\n\r\n Jordbrugskommissionen henviser til, at der ved besigtigelsen den  \r\n\r\n 29. juni 2005 ikke var synlige tegn som f.eks. navneskilt eller postkasse på  \r\n\r\n ejendommen, som angav, hvem der boede på ejendommen. K var heller ikke på  \r\n\r\n besigtigelsestidspunktet tilmeldt folkeregisteret på adressen, og familien,  \r\n\r\n her  \r\n\r\n ægtefællerne, boede ikke sammen på ejendommen. Jordbrugskommissionen anser  \r\n\r\n ikke  \r\n\r\n bopælspligten for opfyldt, når kun den ene ægtefælle tager ophold på en  \r\n\r\n landbrugsejendom. For så vidt angår eventuel istandsættelse af huset i A,-  \r\n\r\n med  \r\n\r\n henblik på salg, havde der været rigeligt tid hertil. Jordbrugskommissionen  \r\n\r\n har  \r\n\r\n ikke fundet, at der er grundlag for at betragte bopælspligten som opfyldt,  \r\n\r\n blot  \r\n\r\n fordi K angiveligt flytter ind på ejendommen. At K's ægtefælle ikke kan  \r\n\r\n flytte  \r\n\r\n med ud på landbrugsejendommen, fordi boligen i A,- skal sættes i stand før  \r\n\r\n salg, anses ikke for at være et forhold af midlertidig karakter, der kan  \r\n\r\n begrunde en fravigelse af kommissionens sædvanlige krav om at begge  \r\n\r\n ægtefæller  \r\n\r\n skal bo på samme landbrugsejendom for at bopælspligten kan anses for opfyldt.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Redegørelse for direktoratets afgørelse  \r\n\r\n</P>  \r\n\r\n<P class=\"Tekst\">  \r\n\r\n Erhvervelse af en landbrugsejendom ved familiehandel kan efter §  \r\n\r\n 15 i landbrugsloven (lov nr. 435 af 9. juni 2004 om landbrugsejendomme) ske  \r\n\r\n efter betydeligt mere lempelige regler om erhvervelse i fri handel. Der  \r\n\r\n gælder  \r\n\r\n således en længere frist (2 år) for opfyldelse af bopælskravet end ved  \r\n\r\n erhvervelse i fri handel efter § 12 (6 måneder).  \r\n\r\n</P>  \r\n\r\n<P class=\"Tekst\">  \r\n\r\n Herudover gælder der ifølge § 17, stk. 1, en mulighed for  \r\n\r\n dispensation fra bestemmelserne i lovens §§ 12-16, når særlige forhold taler  \r\n\r\n for det. Der kan herunder dispenseres fra bopælskravet efter § 17, stk. 2, i  \r\n\r\n særlige tilfælde.  \r\n\r\n</P>  \r\n\r\n<P class=\"Tekst\">  \r\n\r\n Spørgsmålet om, hvornår bopælskravet anses for opfyldt, fremgår  \r\n\r\n af lovens § 8, stk. 3, som fastslår, at den, der skal opfylde pligten, skal  \r\n\r\n have fast og varig bopæl på landbrugsejendommen, og boligen skal tjene som  \r\n\r\n hovedbopæl i skattemæssig forstand. Der skal foretages en konkret vurdering  \r\n\r\n af  \r\n\r\n de foreliggende omstændigheder, herunder om ejeren reelt benytter ejendommen  \r\n\r\n som sin faste bopæl, om ejeren er tilmeldt folkeregisteret som boende på  \r\n\r\n ejendommen, om ejeren har rådighed over en bolig, der kan anvendes til  \r\n\r\n helårsbolig for en familie med sædvanlig husførelse, om en eventuel familie  \r\n\r\n bor  \r\n\r\n på ejendommen, om den pågældende har alt bohave på ejendommen, og om der  \r\n\r\n føres  \r\n\r\n normal husholdning, jf. § 19, stk. 1, i cirkulære nr. 36 af 3. juni 2005 om  \r\n\r\n lov  \r\n\r\n om landbrugsejendomme.  \r\n\r\n</P>  \r\n\r\n<P class=\"Tekst\">  \r\n\r\n Jordbrugskommissionen har givet K og hans søskende dispensation  \r\n\r\n til den 1. april 2005. Ved besigtigelse den 29. juni 2005 var  \r\n\r\n jordbrugskommissionen i tvivl, om K havde opfyldt bopælspligten. Oplysninger  \r\n\r\n fra folkeregisteret har vist, at K har været tilmeldt adressen siden 1. juli  \r\n\r\n 2005. Jordbrugskommissionen vurderer dog fortsat, at bopælspligten ikke er  \r\n\r\n opfyldt, idet der ikke kan ses bort fra, at ikke hele familien bor på  \r\n\r\n ejendommen.  \r\n\r\n</P>  \r\n\r\n<P class=\"Tekst\">  \r\n\r\n Vurderingen af om bopælspligten anses for opfyldt beror, inden  \r\n\r\n for de givne rammer, på et skøn, der udøves af jordbrugskommissionen. Efter  \r\n\r\n reglerne i § 16, stk. 1, i bekendtgørelsen om regionale jordbrugskommissioner  \r\n\r\n mv. kan direktoratet kun tage stilling til klager over retlige spørgsmål.  \r\n\r\n Jordbrugskommissionens afgørelse af skønsmæssige spørgsmål kan der derimod  \r\n\r\n ikke  \r\n\r\n klages over.  \r\n\r\n</P>  \r\n\r\n<P class=\"Tekst\">  \r\n\r\n Ifølge landbrugslovscirkulærets § 19, stk. 1, indebærer  \r\n\r\n bopælspligten alene, at erhververen skal tage fast bopæl på ejendommen. Hvis  \r\n\r\n der er tvivl herom, skal der foretages en konkret vurdering af de  \r\n\r\n foreliggende  \r\n\r\n omstændigheder, og her kan spørgsmålet, om en eventuel familie bor på  \r\n\r\n ejendommen,  \r\n\r\n indgå som et moment i den samlede vurdering. Der kan derimod ikke i medfør af  \r\n\r\n landbrugsloven stilles krav, om at begge ægtefæller absolut skal bo på samme  \r\n\r\n landbrugsejendom, for at bopælspligten anses for opfyldt.  \r\n\r\n</P>  \r\n\r\n<P class=\"Tekst\">  \r\n\r\n Det er derfor en retlig fejl, når kommissionen i sin afgørelse  \r\n\r\n henviser til, at begge ægtefæller ikke har bopæl på landbrugsejendommen. Det  \r\n\r\n er  \r\n\r\n i den forbindelse ikke tilstrækkeligt at indlede begrundelsen med »blandt  \r\n\r\n andet«. Det fremgår endvidere af kommissionens fremsendelsesskrivelse af  \r\n\r\n klagen  \r\n\r\n til direktoratet, at kommissionen generelt ikke anser bopælspligten for  \r\n\r\n opfyldt, når kun den ene ægtefælle tager ophold på en landbrugsejendom, og  \r\n\r\n der  \r\n\r\n henvises til kommissionens sædvanlige krav, om at begge ægtefæller skal bo på  \r\n\r\n samme landbrugsejendom.  \r\n\r\n</P>  \r\n\r\n<P class=\"Tekst\">  \r\n\r\n Direktoratet har derfor ophævet jordbrugskommissionens afgørelse  \r\n\r\n og hjemvist sagen til fornyet behandling i kommissionen. Det tilføjes i den  \r\n\r\n forbindelse, at hjemvisningen af sagen betyder, at jordbrugskommissionen  \r\n\r\n efterfølgende skal foretage en ny skønsudøvelse på det retlige grundlag, der  \r\n\r\n er  \r\n\r\n fastlagt i klageafgørelsen. Jordbrugskommissionen kan herved enten fastholde  \r\n\r\n afgørelsen med en uddybende begrundelse eller ændre afgørelsen.  \r\n\r\n</P>  \r\n\r\n<P class=\"Tekst\">  \r\n\r\n Direktoratet skal i øvrigt afslutningsvis gøre opmærksom på, at  \r\n\r\n når en klage angår en bebyrdende afgørelse, hvor jordbrugskommissionen har  \r\n\r\n meddelt et påbud af indgribende betydning for klageren såsom et påbud om  \r\n\r\n afhændelse af en landbrugsejendom, skulle jordbrugskommissionen ved  \r\n\r\n videresendelsen  \r\n\r\n af klagen til direktoratet have givet oplysning om, at påbuddet om afhændelse  \r\n\r\n af ejendommen stilles i bero, indtil direktoratet har truffet afgørelse i  \r\n\r\n sagen, jf. § 81, stk. 5, i landbrugslovscirkulæret.  \r\n\r\n</P>  \r\n\r\n<P class=\"Tekst\">  \r\n\r\n Endelig skal direktoratet henlede opmærksomheden på, at  \r\n\r\n spørgsmålet om bopælspligtens forenelighed med EU-retten i øjeblikket er  \r\n\r\n genstand for en prøvelse ved EF-Domstolen. Indtil udfaldet af prøvelsen ved  \r\n\r\n EF-Domstolen foreligger, vil sager blive behandlet i overensstemmelse med  \r\n\r\n gældende  \r\n\r\n dansk lovgivning. Eventuelle retssager om manglende opfyldelse af  \r\n\r\n bopælspligten  \r\n\r\n efter landbrugsloven vil dog ikke blive afsluttet, før udfaldet af prøvelsen  \r\n\r\n ved  \r\n\r\n EF-Domstolen foreligger.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"center\" style='text-align:center'>  \r\n\r\n Med venlig hilsen  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n ---«  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/05/2007"
        },
        {
            "displayName": "Accession",
            "displayValue": "W20061031125"
        },
        {
            "displayName": "Entydig dokumentidentifikation",
            "displayValue": "AH002585"
        },
        {
            "displayName": "Dato for indlæggelse",
            "displayValue": "29/05/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10311"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "04/07/2006"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />Direktoratet for FødevareErhverv,j.nr. 3101-080-05-2914"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}