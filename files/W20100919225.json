{
    "id": 131306,
    "title": "Hjemvisning af påbud om pusleborde i daginstitution",
    "documentTypeId": "240",
    "isSagsforlobPeriodValid": true,
    "shortName": "KEN nr 9192 af 25/02/2010",
    "documentHtml": "<div class=\"bjelke\">Den fulde tekst</div><p class=\"Titel2\">Hjemvisning af påbud om pusleborde i daginstitution</p>\n      <div class=\"Resume\">\n        <p class=\"Tekst2\">\n          <div>Resumé</div>\n        </p>\n        <p class=\"Tekst2\">\n          <div>Ved tilsynsbesøg på en daginstitution konstaterede Arbejdstilsynet hos »X« og i »Y« indrettet pusleplads, der ikke kunne reguleres i højden, og at de ansatte i et enkelt tilfælde løftede et barn, fordi en stige ikke var høj nok, og i et andet tilfælde fordi der ikke var en stige.</div>\n        </p>\n        <p class=\"Tekst2\">\n          <div>Imidlertid præciserede kommunen i klagen, at puslebordene på »Y« kunne indstilles ved hjælp af et manuelt håndsving, men at ingen af puslebordene hos »X« kunne justeres, ligesom kommunen oplyste, at det ikke var korrekt, når Arbejdstilsynet anførte, at der ikke var nogen stige, idet der er stiger i badeværelserne tæt ved puslebordene.</div>\n        </p>\n        <p class=\"Tekst2\">\n          <div>Arbejdsmiljøklagenævnet hjemviste begge påbud, idet nævnet fandt afgørelsen truffet på et mangelfuldt grundlag, dels da sagen mangler oplysning om variationen af de ansattes højde, samt hvor mange børn der skiftes på stuen »X« set i forhold til stuen »Y«, dels oplysning om, i hvilket omfang børnene vejer over eller under 15 kg.</div>\n        </p>\n        <p class=\"Tekst2\">\n          <div>Desuden fandt nævnet ikke at Arbejdstilsynet har forholdt sig til oplysningen om, dels at der fandtes indstillelige pusleborde, dels at der faktisk fandtes stiger på badeværelset</div>\n        </p>\n      </div>\n      <p class=\"Tekst\">Arbejdsmiljøklagenævnet har på møde den 23. februar 2010 behandlet NN´s klage over 2 af påbudene i Arbejdstilsynets afgørelse af 14. maj 2009. Arbejdstilsynet gav i afgørelsen bl.a. påbud om at sikre hensigtsmæssige arbejdsstillinger ved pusleborde og påbud om at sikre brug af stiger ved pusleborde.</p>\n      <p class=\"Tekst\">Nævnet traf følgende</p>\n      <p class=\"Tekst\" style=\"text-align: Center;\">A F G Ø R E L S E</p>\n      <p class=\"Tekst\">Arbejdsmiljøklagenævnet finder ikke, at sagen er tilstrækkeligt oplyst.</p>\n      <p class=\"Tekst\">Arbejdsmiljøklagenævnet hjemviser derfor Arbejdstilsynets afgørelse af 14. maj 2009 for så vidt angår de to påklagede påbud.</p>\n      <p class=\"Tekst\" style=\"text-align: Center;\">B E G R U N D E L S E</p>\n      <p class=\"Tekst\"><span class=\"Underline\">Hensigtsmæssige arbejdsstillinger ved pusleborde.</span></p>\n      <p class=\"Tekst\">Det er Arbejdsmiljøklagenævnets opfattelse, at Arbejdstilsynets afgørelse vedrørende dette påbud er truffet på et mangelfuldt grundlag.</p>\n      <p class=\"Tekst\">Klagenævnet finder således, at der i Arbejdstilsynets beskrivelse af forholdene mangler oplysning om variationen af de ansattes højde. Desuden mangler oplysning om og en vurdering af, hvor mange børn der skiftes på stuen »X« set i forhold til stuen »Y«, hvor der efter det oplyste var indstilllelige pusleborde. Desuden har Arbejdstilsynet ikke oplyst antallet af pusleborde, og højden på disse.</p>\n      <p class=\"Tekst\">Desuden finder nævnet ikke, at Arbejdstilsynet har forholdt sig til, at der tilsyneladende var indstillelige pusleborde på besøgstidspunktet på den ene stue, og i hvilket omfang dette havde betydning for påbuddet som helhed.</p>\n      <p class=\"Tekst\"><span class=\"Underline\">Brug af stiger ved pusleborde.</span></p>\n      <p class=\"Tekst\">Det er Arbejdsmiljøklagenævnets opfattelse, at Arbejdstilsynets afgørelse vedrørende dette påbud er truffet på et mangelfuldt grundlag.</p>\n      <p class=\"Tekst\">Klagenævnet finder således, at der mangler oplysninger om i hvilket omfang børnenes vægt henholdsvis på stuen »X« og på stuen »Y«, var over eller under 15 kg.</p>\n      <p class=\"Tekst\">Klagenævnet finder desuden ikke, at Arbejdstilsynet har forholdt sig til klagers anbringende om, at der var stiger på badeværelset, hvor børnene blev skiftet, og i hvilket omfang dette havde betydning for påbuddet som helhed.</p>\n      <p class=\"Tekst\">NN Kommune vil høre nærmere fra Arbejdstilsynet i anledning af hjemvisningen.</p>\n      <p class=\"Tekst\" style=\"text-align: Center;\">R E G L E R</p>\n      <p class=\"Tekst\">Arbejdsmiljøklagenævnet har ved afgørelsen anvendt disse regler:</p>\n      <p class=\"Tekst\">Om indstilling af arbejdsborde</p>\n      <p class=\"Tekst\">§ 42, i lov om arbejdsmiljø, jf. lovbekendtgørelse nr. 268 af 18. marts 2005</p>\n      <p class=\"Tekst\">§ 30, stk. 1, og stk. 2, i Arbejdstilsynets bekendtgørelse nr. 96 af 13. februar 2001 om faste arbejdssteders indretning</p>\n      <p class=\"Tekst\">§ 7, § 10, og § 17, i Arbejdstilsynets bekendtgørelse nr. 559 af 17. juni 2004 om arbejdets udførelse.</p>\n      <p class=\"Tekst\">Om brug af stiger ved pusleborde</p>\n      <p class=\"Tekst\">§ 38, i lov om arbejdsmiljø, jf. lovbekendtgørelse nr. 268 af 18. marts 2005</p>\n      <p class=\"Tekst\">§ 3, stk. 1, § 4, stk. 2, og § 6, samt bilag til § 4, i Arbejdstilsynets bekendtgørelse nr. 1164 af 16. december 1992 om manuel håndtering.</p>\n      <p class=\"Tekst\">Om Arbejdstilsynets hjemmel til at træffe afgørelse</p>\n      <p class=\"Tekst\">§ 77, stk. 1, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 1395 af 27. december 2008.</p>\n      <p class=\"Tekst\" style=\"text-align: Center;\">O P L Y S N I N G E R N E I S A G E N</p>\n      <p class=\"Tekst\">Sagen er afgjort på grundlag af de dokumenter, som klagenævnet har modtaget fra Arbejdstilsynet.</p>\n      <p class=\"Tekst\" style=\"text-align: Center;\">På klagenævnets vegne</p>\n      <p class=\"Tekst\">Afgørelsens retlige grundlag fremgår af de følgende sider.</p>\n      <p class=\"TekstV\"><span class=\"Bold\">Regler</span></p>\n      <p class=\"TekstV\"><span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 1395 af 27. december 2008</span></p>\n      <p class=\"TekstV\"><span class=\"Bold\">...</span></p>\n      <p class=\"Tekst\" style=\"text-align: Center;\"><span class=\"Bold\">Kapitel 5</span></p>\n      <p class=\"Tekst\" style=\"text-align: Center;\"><span class=\"Bold\">Arbejdets udførelse</span></p>\n      <p class=\"Tekst\"><span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\n      <p class=\"Tekst\"><span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\n      <p class=\"Tekst\">...</p>\n      <p class=\"Tekst\" style=\"text-align: Center;\"><span class=\"Bold\">Kapitel 6</span></p>\n      <p class=\"Tekst\" style=\"text-align: Center;\"><span class=\"Bold\">Arbejdsstedets indretning</span></p>\n      <p class=\"Tekst\"><span class=\"Bold\">§ 42.</span> Arbejdsstedet skal indrettes således, at det sikkerheds- og sundhedsmæssigt er fuldt forsvarligt.</p>\n      <p class=\"Tekst\"><span class=\"Italic\">Stk. 2.</span> Anerkendte normer og standarder, som har sikkerheds- eller sundhedsmæssig betydning, skal følges.</p>\n      <p class=\"TekstV\"><span class=\"Bold\">…</span></p>\n      <p class=\"Tekst\" style=\"text-align: Center;\"><span class=\"Bold\">Kapitel 13</span></p>\n      <p class=\"Tekst\" style=\"text-align: Center;\"><span class=\"Bold\">Arbejdstilsynet</span></p>\n      <p class=\"TekstV\"><span class=\"Bold\">…</span></p>\n      <p class=\"Tekst\"><span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\n      <p class=\"Tekst\">…</p>\n      <p class=\"TekstV\"><span class=\"Bold\">Arbejdstilsynets bekendtgørelse nr. 96 af 13. februar 2001 om faste arbejdssteders indretning</span></p>\n      <p class=\"Tekst\">...</p>\n      <p class=\"Tekst\" style=\"text-align: Center;\"><span class=\"Bold\">Kapitel 6</span></p>\n      <p class=\"Tekst\" style=\"text-align: Center;\"><span class=\"Bold\">Inventar</span></p>\n      <p class=\"Tekst\"><span class=\"Bold\">§ 30.</span> Der skal på arbejdsstedet findes passende inventar, således at arbejdet kan udføres forsvarligt.</p>\n      <p class=\"Tekst\"><span class=\"Italic\">Stk. 2.</span> Stole, arbejdsborde og lignende, der anvendes ved skiftende arbejdsopgaver eller af skiftende personale, skal i fornødent omfang være indstillelige.</p>\n      <p class=\"Tekst\"><span class=\"Italic\">Stk. 3.</span> Inventaret skal være fremstillet af materialer, der ikke frembyder sundhedsfare. Udformning og materialer skal være af en sådan art, at inventaret kan renholdes effektivt på hensigtsmæssig måde over for de forureninger, det udsættes for.</p>\n      <p class=\"Tekst\">...</p>\n      <p class=\"TekstV\"><span class=\"Bold\">Arbejdstilsynets bekendtgørelse nr. 559 af 17. juni 2004 om arbejdets udførelse</span></p>\n      <p class=\"Tekst\">...</p>\n      <p class=\"Tekst\" style=\"text-align: Center;\"><span class=\"Bold\">Kapitel 3</span></p>\n      <p class=\"Tekst\" style=\"text-align: Center;\"><span class=\"Bold\">Arbejdets udførelse</span></p>\n      <p class=\"TekstV\"><span class=\"Bold\">Almene krav</span></p>\n      <p class=\"Tekst\"><span class=\"Bold\">§ 7.</span> Arbejdet skal i alle led udføres sikkerheds- og sundhedsmæssigt fuldt forsvarligt ud fra både en enkeltvis og samlet vurdering af de fysiske, ergonomiske og psykosociale forhold i arbejdsmiljøet, som på kort eller lang sigt kan have indvirkning på den fysiske eller psykiske sundhed.</p>\n      <p class=\"Tekst\"><span class=\"Italic\">Stk. 2.</span> Ved arbejde, som virker fysisk eller psykisk skadeligt eller belastende på kort eller lang sigt, kan Arbejdstilsynet stille krav om, at særlige arbejdsmiljømæssige foranstaltninger skal gennemføres. Sådanne foranstaltninger kan være særlige velfærdsforanstaltninger og andre arbejdsmiljømæssige foranstaltninger, som er nødvendige for at forebygge sygdom, nedslidning, ulykker m.v.</p>\n      <p class=\"Tekst\"><span class=\"Italic\">Stk. 3.</span> Hvor arbejdet i særlig grad kan bringe sikkerhed og sundhed i fare, kan Arbejdstilsynet, hvor denne fare ikke kan imødegås på anden måde, stille krav om pauser og begrænset arbejdstid for dette arbejde. Samme krav stilles, hvor der anvendes særligt arbejdstøj og personlige værnemidler.</p>\n      <p class=\"Tekst\">...</p>\n      <p class=\"Tekst\"><span class=\"Bold\">§ 10.</span> Ved udførelsen af arbejdet skal det sikres:</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> At udformning af arbejdspladser, inventar, tekniske hjælpemidler samt valg af arbejds- og produktionsmetoder så vidt muligt passer til de personer, der skal benytte disse.</p>\n        <p class=\"Liste1\"><span class=\"Liste1Nr\" id=\"\">2)</span> At egnede og effektive hjælpemidler, såsom løfteanordninger og transportmidler m.v., er tilgængelige i det omfang, det er nødvendigt, for at arbejdet kan udføres sikkerheds- og sundhedsmæssigt fuldt forsvarligt.</p>\n      </p>\n      <p class=\"Tekst\">...</p>\n      <p class=\"Tekst\"><span class=\"Bold\">§ 17.</span> Unødige fysiske belastninger samt uhensigtsmæssige arbejdsstillinger eller bevægelser skal undgås. Belastningen under arbejdet skal derfor være så lille, som det er rimeligt under hensyntagen til den tekniske udvikling, og fastsatte grænser skal overholdes.</p>\n      <p class=\"Tekst\">...</p>\n      <p class=\"TekstV\"><span class=\"Bold\">Arbejdstilsynets bekendtgørelse nr. 1164 af 16. december 1992 om manuel håndtering</span></p>\n      <p class=\"Tekst\" style=\"text-align: Center;\"><span class=\"Bold\">Kapitel 1</span></p>\n      <p class=\"Tekst\" style=\"text-align: Center;\"><span class=\"Bold\">Område og definitioner</span></p>\n      <p class=\"Tekst\"><span class=\"Bold\">§ 1.</span> Bekendtgørelsen omfatter manuel håndtering af byrder ved arbejde, der er omfattet af lov om arbejdsmiljø, jf. lovens §§ 2 og 3.</p>\n      <p class=\"Tekst\"><span class=\"Italic\">Stk. 2.</span> <span class=\"Italic\">…</span></p>\n      <p class=\"Tekst\"><span class=\"Italic\">Stk. 3.</span> Bekendtgørelsen indeholder supplerende detailregler i forhold til Arbejdsministeriets bekendtgørelse nr. 1182 af 18. december 1992 om arbejdets udførelse.</p>\n      <p class=\"Tekst\"><span class=\"Bold\">§ 2.</span> Ved manuel håndtering forstås, at en person eller flere personer i fællesskab flytter, herunder løfter, læsser, bærer, slæber m.v., eller støtter en byrde, det være sig genstand, person eller dyr.</p>\n      <p class=\"Tekst\" style=\"text-align: Center;\"><span class=\"Bold\">Kapitel 2</span></p>\n      <p class=\"Tekst\" style=\"text-align: Center;\"><span class=\"Bold\">Arbejdets udførelse</span></p>\n      <p class=\"Tekst\"><span class=\"Bold\">§ 3.</span> Arbejde med manuel håndtering skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\n      <p class=\"Tekst\"><span class=\"Italic\">Stk. 2.</span> Manuel håndtering, der kan indebære risiko for sikkerhed eller sundhed, skal undgås ved hensigtsmæssig tilrettelæggelse af arbejdet, herunder anvendelse af tekniske hjælpemidler.</p>\n      <p class=\"Tekst\"><span class=\"Italic\">Stk. 3.</span> Hvis dette ikke er muligt, skal der træffes effektive foranstaltninger til imødegåelse af risikoen.</p>\n      <p class=\"Tekst\"><span class=\"Bold\">§ 4.</span> Ved vurderingen af den sikkerheds- og sundhedsmæssige risiko ved et arbejde med manuel håndtering skal navnlig byrdens beskaffenhed tages i betragtning og desuden den nødvendige fysiske anstrengelse, arbejdsstedets beskaffenhed og arbejdsforholdene i øvrigt, jf. de i bilaget opregnede faktorer.</p>\n      <p class=\"Tekst\"><span class=\"Italic\">Stk. 2 </span>Ved arbejde med løft m.v. af personer skal vurderingen ske i overensstemmelse med stk. 1 og desuden med særlig hensyntagen til risikoen for pludselige belastninger.</p>\n      <p class=\"Tekst\"><span class=\"Italic\">Stk. 3. ...</span></p>\n      <p class=\"Tekst\"><span class=\"Bold\">§ 6.</span> Egnede tekniske hjælpemidler skal bruges, når det er muligt og hensigtsmæssigt, og altid når den manuelle transport indebærer fare for sikkerhed eller sundhed.</p>\n      <p class=\"TekstV\"><span class=\"Bold\">Bilag til § 4 - Vurderingsfaktorer</span></p>\n      <p class=\"TekstV\"><span class=\"Bold\">1.</span> <span class=\"Bold\">Byrdens beskaffenhed</span></p>\n      <p class=\"Tekst\">Manuel håndtering af en byrde kan medføre risiko for sikkerhed eller sundhed, hvis byrden</p>\n      <p class=\"Tekst\">er for tung eller for stor</p>\n      <p class=\"Tekst\">er uhåndterlig eller vanskelig af få fat på</p>\n      <p class=\"Tekst\">er i ustabil balance eller har et indhold, der kan forskubbe sig</p>\n      <p class=\"Tekst\">er placeret på en sådan måde, at den skal holdes eller håndteres i en vis afstand fra kroppen, eller med bøjet eller drejet krop.</p>\n      <p class=\"Tekst\">på grund af sin form og/eller sin beskaffenhed vil kunne påføre den beskæftigede kvæstelser, navnlig hvis han rammes af den.</p>\n      <p class=\"TekstV\"><span class=\"Bold\">2.</span> <span class=\"Bold\">Den nødvendige fysiske anstrengelse</span></p>\n      <p class=\"Tekst\">En fysisk anstrengelse kan indebære risiko for sikkerhed eller sundhed, hvis den er for stor</p>\n      <p class=\"Tekst\">kun kan foregå ved, at kroppen drejes</p>\n      <p class=\"Tekst\">kan medføre, at byrden pludselig bevæger sig</p>\n      <p class=\"Tekst\">foregår med kroppen i en ustabil position.</p>\n      <p class=\"TekstV\"><span class=\"Bold\">3.</span> <span class=\"Bold\">Arbejdsstedets beskaffenhed</span></p>\n      <p class=\"Tekst\">Arbejdsstedets beskaffenhed kan øge risikoen for sikkerhed eller sundhed, hvis arbejdet udføres på et sted, hvor der ikke er tilstrækkelig plads, navnlig i højden</p>\n      <p class=\"Tekst\">gulvet er ujævnt, hvorfor der er fare for at snuble, eller er af en sådan art, at fodtøj glider på det</p>\n      <p class=\"Tekst\">arbejdsstedets indretning eller forholdene i øvrigt forhindrer håndtering af byrder i en arbejdshøjde eller i en</p>\n      <p class=\"Tekst\">arbejdsstilling, der er sikkerhedsmæssigt og sundhedsmæssigt forsvarlig</p>\n      <p class=\"Tekst\">gulv eller underlag er niveauforskudt, hvilket indebærer, at byrden må håndteres i forskellige højder</p>\n      <p class=\"Tekst\">gulv eller støttepunkt er ustabilt</p>\n      <p class=\"Tekst\">temperaturen, fugtigheden eller ventilationen er uhensigtsmæssig.</p>\n      <p class=\"TekstV\"><span class=\"Bold\">4.</span> <span class=\"Bold\">Arbejdsforhold i øvrigt</span></p>\n      <p class=\"Tekst\">Arbejdet kan indebære risiko for sikkerhed eller sundhed, hvis det medfører et eller flere af følgende forhold</p>\n      <p class=\"Tekst\">for hyppig eller for langvarig belastning af især ryggen</p>\n      <p class=\"Tekst\">utilstrækkelige perioder til fysiologisk hvile eller restituering</p>\n      <p class=\"Tekst\">løftning, sænkning eller transport over for store afstande</p>\n      <p class=\"Tekst\">et arbejdstempo, der pålægges den beskæftigede af en arbejdsproces, han ikke selv kan variere.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/05/2010"
        },
        {
            "displayName": "Accession",
            "displayValue": "W20100919225"
        },
        {
            "displayName": "Entydig dokumentidentifikation",
            "displayValue": "BE004108"
        },
        {
            "displayName": "Dato for indlæggelse",
            "displayValue": "05/05/2010"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9192"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "25/02/2010"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Arbejdsmiljøklagenævnet, j.nr. 5900216-09 og 5900217-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}