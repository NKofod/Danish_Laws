{
    "id": 88973,
    "title": "Skriftlig fremsættelse (30. april 2003) - L 225",
    "documentTypeId": "380",
    "isSagsforlobPeriodValid": true,
    "shortName": "2002/1 SF. L 225",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Skriftlig fremsættelse (30. april 2003)  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"PreTitel1\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n Indenrigs- og  \r\n\r\n sundhedsministeren  \r\n\r\n</B>  \r\n\r\n (Lars Løkke Rasmussen):  \r\n\r\n</P>  \r\n\r\n<P class=\"Tekst2\">  \r\n\r\n Herved tillader jeg mig for Folketinget at fremsætte:  \r\n\r\n</P>  \r\n\r\n<P class=\"Tekst2\">  \r\n\r\n<I>  \r\n\r\n Forslag til lov om  \r\n\r\n ændring af lov om patientforsikring og lov om erstatning for lægemiddelskader  \r\n\r\n (Inddragelse af praktiserende autoriserede sundhedspersoner m.fl. under  \r\n\r\n patientforsikringsordningen m.v.)  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Lovforslag nr. L 225).  \r\n\r\n</P>  \r\n\r\n<P class=\"NormalInd\">  \r\n\r\n Formålet med lovforslaget er at give patienter en udvidet  \r\n\r\n adgang til erstatning for skader forvoldt i den primære sundhedssektor og  \r\n\r\n dermed at forbedre patienternes retsstilling. Med lovforslaget udvides  \r\n\r\n dækningsområdet, således at patientforsikringsloven fremover også dækker  \r\n\r\n skader  \r\n\r\n i forbindelse med undersøgelse, behandling el. lign. hos privatpraktiserende  \r\n\r\n autoriserede sundhedspersoner. Endvidere inddrages vagtlæger, autoriserede  \r\n\r\n sundhedspersoner ansat under de kommunale sundhedsordninger, sundhedspersoner  \r\n\r\n og andet personale, der deltager i den præhospitale indsats efter  \r\n\r\n sygehusloven,  \r\n\r\n universiteternes tandlægeskoler, samt private betalingssygehuse under lovens  \r\n\r\n dækningsområde. Lovens skadesbegreb foreslås tillige - i overensstemmelse med  \r\n\r\n dansk rets almindelige regler om erstatning og godtgørelse for personskader -  \r\n\r\n udvidet til også at omfatte psykiske skader, ligesom de skader, som hidtil er  \r\n\r\n erstattet efter lov om vaccinationsskader, inddrages under loven i det  \r\n\r\n omfang,  \r\n\r\n der er tale om skader, der ikke hidrører fra vaccinens egenskaber.  \r\n\r\n</P>  \r\n\r\n<P class=\"NormalInd\">  \r\n\r\n Der indføres en informationspligt over for patienter om  \r\n\r\n retten til erstatning efter loven. Pligten gæler for alle autoriserede  \r\n\r\n sundhedspersoner, som i deres virksomhed bliver bekendt med skader, som må  \r\n\r\n antages at kunne give ret til erstatning efter loven.  \r\n\r\n</P>  \r\n\r\n<P class=\"NormalInd\">  \r\n\r\n Inddragelsen af privatpraktiserende autoriserede  \r\n\r\n sundhedspersoner og private sygehuse m.v. sker på en administrativ enkel og  \r\n\r\n for  \r\n\r\n samfundet ressourcebesparende måde. Inddragelsen sker ved, at amtskommunerne  \r\n\r\n overtager erstatningsansvaret for samtlige privatpraktiserende autoriserede  \r\n\r\n sundhedspersoner og institutioner. Dette skal ses på baggrund af, at der med  \r\n\r\n patientforsikringsordningen  \r\n\r\n er tale om en såkaldt  no fault  forsikringsordning. Det er en ordning, hvor  \r\n\r\n patientens ret til erstatning ikke beror på, at nogen person har pådraget sig  \r\n\r\n ansvar for skaden i kraft af en begået fejl, men alene på, om de særlige  \r\n\r\n erstatningskriterier  \r\n\r\n i loven er opfyldt. De pågældende sundhedspersoner har således ikke efter  \r\n\r\n gældende lovgivning en pligt til at tegne forsikring herfor eller afholde  \r\n\r\n udgifter til en sådan erstatning.  \r\n\r\n</P>  \r\n\r\n<P class=\"NormalInd\">  \r\n\r\n Såfremt en amtskommune i gentagne tilfælde har ydet  \r\n\r\n erstatning for skader forvoldt af privatpraktiserende sundhedspersoner, er  \r\n\r\n amtskommunen forpligtet til at indberette dette til Sundhedsstyrelsen med  \r\n\r\n henblik på, at styrelsen skal vurdere, hvorvidt der er grundlag for at  \r\n\r\n iværksætte tilsynsmæssige foranstaltninger i medfør af lov om  \r\n\r\n sundhedsvæsenets  \r\n\r\n centralstyrelse m.v.  \r\n\r\n</P>  \r\n\r\n<P class=\"NormalInd\">  \r\n\r\n Lovforslaget indebærer endvidere en justering af  \r\n\r\n Patientskadeankenævnets sammensætning som følge af primærsektorens  \r\n\r\n inddragelse  \r\n\r\n under lovens dækningsområde. Endelig indeholder lovforslaget mindre  \r\n\r\n justeringer  \r\n\r\n af lovens bestemmelser.  \r\n\r\n</P>  \r\n\r\n<P class=\"NormalInd\">  \r\n\r\n Når lovforslaget først fremsættes nu, skyldes det at  \r\n\r\n opfølgningen på den politiske enighed i januar 2003, navnlig vedrørende  \r\n\r\n udarbejdelse af lovforslag, høring herover og afklaring af de økonomiske  \r\n\r\n forudsætninger for lovforslagene, har trukket længere ud end forventet.  \r\n\r\n Såfremt  \r\n\r\n Folketinget finder det påkrævet, er regeringen indstillet på at lovforslaget  \r\n\r\n genfremsættes i den kommende samling med henblik på vedtagelse.  \r\n\r\n</P>  \r\n\r\n<P class=\"NormalInd\">  \r\n\r\n Idet jeg i øvrigt henviser til lovforslagets bemærkninger,  \r\n\r\n tillader jeg mig at anbefale forslaget til Tingets velvillige behandling.  \r\n\r\n    \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2002/1 LF 225",
            "stateLabel": "Vedtaget",
            "references": [
                {
                    "shortName": "2002/1 SF. L 225",
                    "title": "Skriftlig fremsættelse (30. april 2003) - L 225",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 88973,
                    "eliUri": "/eli/ft/20021XX00407",
                    "externalLink": ""
                },
                {
                    "shortName": "2002/1 LSF 225",
                    "title": "Forslag til Lov om ændring af lov om patientforsikring og lov om erstatning for lægemiddelskader\\n(Inddragelse af praktiserende autoriserede sundhedspersoner m.fl. under patientforsikringsordningen m.v.)",
                    "presentationName": "Lovforslag som fremsat",
                    "documentTypeId": 400,
                    "documentId": 88969,
                    "eliUri": "/eli/ft/200212L00225",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20021/lovforslag_oversigtsformat/L225.htm"
                },
                {
                    "shortName": "2002/1 BTL 225",
                    "title": "Betænkning over Forslag til lov om ændring af lov om patientforsikring og lov om erstatning for lægemiddelskader\\n(Inddragelse af praktiserende autoriserede sundhedspersoner m.fl. under patientforsikringsordningen m.v.)",
                    "presentationName": "Betænkning  over lovforslag",
                    "documentTypeId": 420,
                    "documentId": 96441,
                    "eliUri": "/eli/ft/200214L00538",
                    "externalLink": ""
                },
                {
                    "shortName": "2002/1 LSV 225",
                    "title": "Forslag til Lov om ændring af lov om patientforsikring og lov om erstatning for lægemiddelskader og om ophævelse af lov om erstatning for vaccinationsskader\\n(Inddragelse af praktiserende autoriserede sundhedspersoner m.fl. under patientforsikringsordningen m.v.)",
                    "presentationName": "Lovforslag som vedtaget",
                    "documentTypeId": 410,
                    "documentId": 96495,
                    "eliUri": "/eli/ft/200213L00225",
                    "externalLink": ""
                },
                {
                    "shortName": "LOV nr 430 af 10/06/2003",
                    "title": "Lov om ændring af lov om patientforsikring og lov om erstatning for lægemiddelskader og om ophævelse af lov om erstatning for vaccinationsskader\\n(Inddragelse af praktiserende autoriserede sundhedspersoner m.fl. under patientforsikringsordningen m.v.)",
                    "presentationName": "Ændringslov",
                    "documentTypeId": 20,
                    "documentId": 9737,
                    "eliUri": "/eli/lta/2003/430",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "30/04/2003"
        },
        {
            "displayName": "Accession",
            "displayValue": "20021XX00407"
        },
        {
            "displayName": "Entydig dokumentidentifikation",
            "displayValue": "AI001350"
        },
        {
            "displayName": "Dato for førstegangsindlæggelse",
            "displayValue": "30/04/2003"
        },
        {
            "displayName": "Dato for indlæggelse",
            "displayValue": "30/04/2003"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 225"
        },
        {
            "displayName": "År for udstedelse",
            "displayValue": "2002"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}