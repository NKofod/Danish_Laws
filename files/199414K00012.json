{
    "id": 108810,
    "title": "1994 BTL 12   BETÆNKNING OVER FORSLAG TIL LOV OM ÆNDRING AF LOV OM SOCIAL PENSION   (AFSKAFFELSE AF DEN SÆRLIGE, LAVE PENSIONSFORM - ALMINDELIG FØRTIDSPENSION)     NR L 12 1994-95, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1994/1 BTL 12",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 12 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om social pension  \r\n\r\n (Afskaffelse af den særlige, lave pensionsform - almindelig førtidspension)  \r\n\r\n<BR>  \r\n\r\n Nr L 12 1994-95, 1. samling </P>  \r\n\r\n<P></P>  \r\n\r\n<P>Afgivet af Socialudvalget </P>  \r\n\r\n<P></P>  \r\n\r\n<P>Afgivet: 19950427 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet et spørgsmål til socialministeren, som denne har besvaret </P>  \r\n\r\n<P>skriftligt. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Fremskridtspartiets, Det Radikale Venstres og  \r\n\r\n Centrum-Demokraternes medlemmer af udvalget) lovforslaget til  \r\n\r\n<I>forkastelse</I> ved 3. behandling. </P>  \r\n\r\n<P>Et mindretal inden for flertallet (Fremskridtspartiets medlem af udvalget)  \r\n\r\n bemærker, at forslagsstillerne gør opmærksom på det urimelige i, at man får  \r\n\r\n to forskellige beløb i førtidspension, alt efter om man får førtidspensionen  \r\n\r\n tilkendt før eller efter det fyldte 60. år. </P>  \r\n\r\n<P>Det urimelige består i, at den, der får tilkendt sin førtidspension dagen  \r\n\r\n før det fyldte 60. år, kan beholde den højere førtidspension, helt frem til  \r\n\r\n personen fylder 67 år, hvorimod den, der får tilkendt sin førtidspension  \r\n\r\n dagen efter det fyldte 60. år, kun får den almindelige førtidspension, og det  \r\n\r\n helt frem til personen fylder 67 år. </P>  \r\n\r\n<P>For mindretallet har det været vigtigt at påpege, at en person under 60 år  \r\n\r\n i langt de fleste tilfælde har større udgifter til bl.a. forsørgelse. </P>  \r\n\r\n<P>Mindretallet finder det rimeligt, at der er forskel i satserne for  \r\n\r\n personer over og under 60 år. </P>  \r\n\r\n<P>Derfor vil mindretallet overveje at fremsætte et forslag, hvorefter  \r\n\r\n tilkendelsestidspunktet ikke er afgørende for førtidspensionens størrelse,  \r\n\r\n men derimod den aktuelle alder på udbetalingstidspunktet. </P>  \r\n\r\n<P>Et <I>mindretal</I> (Socialistisk Folkepartis og Enhedslistens medlemmer  \r\n\r\n af udvalget) indstiller lovforslaget til vedtagelse uændret. </P>  \r\n\r\n<P>Et mindretal inden for mindretallet (Enhedslistens medlem af udvalget)  \r\n\r\n støtter, at man bevæger sig i retning af en forenkling med hensyn til  \r\n\r\n pensionstildeling, så man får en fælles social grundydelse for alle, der ikke  \r\n\r\n ved en lønindkomst kan nå dette grundydelsesniveau. Et lille skridt på vejen  \r\n\r\n mod dette mål er fjernelse af de mange forskellige og historisk bestemte  \r\n\r\n overførselsindkomstniveauer. Derfor støtter mindretallet forslaget om at  \r\n\r\n afskaffe &#187;den almindelige førtidspension&#171;, som er det laveste  \r\n\r\n førtidspensionsniveau. Mindretallets støtte til det konkrete forslag skal  \r\n\r\n alene ses i lyset af den reelle forbedring, der vil ligge i forslaget for de  \r\n\r\n ca. 17.500 personer, som i dag er på den &#187;almindelige  \r\n\r\n førtidspension&#171;, men mindretallet ønsker i øvrigt at hæve dette niveau  \r\n\r\n yderligere til det maksimale dagpengeniveau. </P>  \r\n\r\n<P>Jørn Pedersen (S) Else Marie Mortensen (S) Jan Petersen (S) Peder Sass (S)  \r\n\r\n Grete Schødts (S) Villy Søvndal (SF) fmd. <I>Bjørn Elmquist (RV) Bruno Jerup  \r\n\r\n (EL) Sonja Albrink (CD) Erik Larsen (V) Else Winther Andersen (V) Flemming  \r\n\r\n Oppfeldt (V) Lars Løkke Rasmussen (V) Bendt Bendtsen (KF) Karen Højte Jensen  \r\n\r\n (KF) Jens Jørgensen (KF) Tom Behnke (FP)</I> nfmd. <I> </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/05/1995"
        },
        {
            "displayName": "Accession",
            "displayValue": "199414K00012"
        },
        {
            "displayName": "Entydig dokumentidentifikation",
            "displayValue": "CL000611"
        },
        {
            "displayName": "Dato for førstegangsindlæggelse",
            "displayValue": "09/05/1995"
        },
        {
            "displayName": "Dato for indlæggelse",
            "displayValue": "09/05/1995"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "12"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}