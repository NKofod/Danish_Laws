{
    "id": 62238,
    "title": "Ligningsplan for indkomståret 1991 (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 213 af 23/12/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ligningsplan for indkomståret 1991 (* 1) </H1>  \r\n\r\n<P></P>  \r\n\r\n<P> Indledning </P>  \r\n\r\n<P>Ifølge skattestyrelseslovens § 13 skal Told- og Skattestyrelsen forud for  \r\n\r\n den almindelige ligning udarbejde en plan for ligningens forløb og for  \r\n\r\n fremgangsmåden ved udøvelsen af Told- og Skattestyrelsens tilsyn med den  \r\n\r\n kommunale ligningsindsats. </P>  \r\n\r\n<P>Ligningsplanen forelægges Ligningsrådet til godkendelse. </P>  \r\n\r\n<P>Ved udarbejdelsen af ligningsplanen for indkomståret 1991 er der lagt vægt  \r\n\r\n på, at lignings- og kontrolindsatsen tilrettelægges på en måde, der i videst  \r\n\r\n muligt omfang sikrer en ensartet og præventiv effekt. </P>  \r\n\r\n<P>Ved skattemyndighedernes informations- og instruktionsvirksomhed skal det  \r\n\r\n sikres, at borgerne har tilstrækkeligt kendskab til skattereglerne. </P>  \r\n\r\n<P>Det tilstræbes at sikre borgerne den størst mulige retssikkerhed samtidig  \r\n\r\n med, at det i videst muligt omfang sikres, at skattelovgivningen anvendes ens  \r\n\r\n over for alle borgere. </P>  \r\n\r\n<P>Den statslige og kommunale skatteforvaltning skal fungere som en helhed.  \r\n\r\n</P>  \r\n\r\n<P> Opgavefordelingen </P>  \r\n\r\n<P>Ved udarbejdelsen af ligningsplanen for indkomståret 1991 er der taget  \r\n\r\n udgangspunkt i efterfølgende beskrivelse af opgavefordelingen mellem  \r\n\r\n skatteforvaltningernes forskellige organer. </P>  \r\n\r\n<P> Ligningsrådet </P>  \r\n\r\n<P>Ligningsrådet udøver sammen med Told- og Skattestyrelsen tilsynet med de  \r\n\r\n kommunale skattemyndigheders virksomhed og fastlægger retningslinier for  \r\n\r\n styrelsens administration på ligningsområdet. </P>  \r\n\r\n<P>Ligningsrådet giver meddelse til de kommunale ligningsmyndigheder om </P>  \r\n\r\n<P>- hvor mange selvangivelser og regnskaber, der som minimun skal </P>  \r\n\r\n<P>- gennemses nøjere </P>  \r\n\r\n<P>- hvor mange ansættelsesændringer en ligningsmæssig gennemgang af de </P>  \r\n\r\n<P>- forskellige skatteyderkategorier erfaringsmæssigt medfører </P>  \r\n\r\n<P>- planlagte landsomfattende kontrolaktioner. </P>  \r\n\r\n<P>Hvis en kommune gentagne gange ikke har opnået de forventede resultater af  \r\n\r\n ligningsarbejdet, kan Ligningsrådet efter indstilling fra Told- og  \r\n\r\n Skattestyrelsen meddele kommunen bindende direktiver for ligningsarbejdet.  \r\n\r\n</P>  \r\n\r\n<P>De bindende direktiver kan være et pålæg om, at nærmere angivne dele  \r\n\r\n ligningen skal udføres af eksterne sagkyndige for kommunens regning. </P>  \r\n\r\n<P>Ligningsrådet kan endvidere optage ansættelser til revision og foretage  \r\n\r\n ændringer heraf, og Ligningsrådet kan efter skatteministerens bemyndigelse  \r\n\r\n afgøre sager vedrørende efterbetaling af skat og (eventuelt) bødeansvar. </P>  \r\n\r\n<P> Told- og Skattestyrelsen </P>  \r\n\r\n<P>Told- og Skattestyrelsen skal ifølge skattestyrelsesloven påse, at  \r\n\r\n ligningen foretages behørigt og ensartet over hele landet. </P>  \r\n\r\n<P>Told- og Skattestyrelsen udarbejder hvert år planer for ligningen og for  \r\n\r\n tilsynet med ligningsarbejdet. </P>  \r\n\r\n<P>Told- og Skattestyrelsen udarbejder ligningsvejledningen og udsender  \r\n\r\n cirkulærer og anvisninger til brug ved tilrettelæggelsen og gennemførelsen af  \r\n\r\n ligningsarbejdet. </P>  \r\n\r\n<P>Told- og Skattestyrelsen sørger for udvikling og drift af de centrale  \r\n\r\n skatte- og indtægtsregistre. Oplysningerne fra disse registre stilles under  \r\n\r\n hensyntagen til gældende registerforskrifter og indgåede aftaler til rådighed  \r\n\r\n for regionerne og de kommunale skattemyndigheder. </P>  \r\n\r\n<P>Told- og Skattestyrelsen har ansvaret for planlægning og koordinering af  \r\n\r\n kontrolindsatsen, herunder planlægning af landsdækkende kontrolaktioner. </P>  \r\n\r\n<P>Told- og Skattestyrelsen kan udtage selvangivelser m.v. til gennemgang og  \r\n\r\n foretage ændringer heraf, herunder ændre ansættelser, der er foretaget af  \r\n\r\n lokale skattemyndigheder. </P>  \r\n\r\n<P>Told- og Skattestyrelsen sikrer ved udsendelse af administrative  \r\n\r\n retningslinier, at skattestraffesager behandles ensartet. Styrelsen medvirker  \r\n\r\n endvidere til, at sagsbehandling ved politi og domstole fremmes mest muligt.  \r\n\r\n</P>  \r\n\r\n<P> Told- og-skatteregionerne Told- og skatteregionerne varetager Told- og  \r\n\r\n Skattestyrelsens regionale opgaver. Regionerne varetager således - efter  \r\n\r\n retningslinier fra Told- og Skattestyrelsen - tilsynet med den kommunale  \r\n\r\n ligning. </P>  \r\n\r\n<P>Told- og skatteregionerne varetager koordineringen af den samlede  \r\n\r\n lignings- og kontrolindsats i de enkelte regioner. </P>  \r\n\r\n<P>Inden ligningsperiodens begyndelse vurderes den kommunale ligningsplan af  \r\n\r\n told- skatteregionen og kommunen i fællesskab. Told- og skatteregionens  \r\n\r\n eventuelle bemærkninger meddeles kommunalbestyrelsen. </P>  \r\n\r\n<P>Told- og skatteregionen kan udtage selvangivelser m.v. til gennemgang og  \r\n\r\n foretage ændringer heraf, herunder ændre ansættelser, der er foretaget af  \r\n\r\n kommunerne. </P>  \r\n\r\n<P>Told- og skatteregionerne yder bistand til kommunerne ved gennemførelse af  \r\n\r\n større revisionssager og tilrettelægger i samarbejde med kommunerne i  \r\n\r\n regionen fælles større kontrolaktioner. </P>  \r\n\r\n<P>Regionernes kontrolarbejde over for de enkelte virksomheder skal i videst  \r\n\r\n muligt omfang koordineres med det kommunale ligningsarbejde. </P>  \r\n\r\n<P>Hvis kommunen efter ligningsperiodens udløb ikke har opnået de forventede  \r\n\r\n resultater af ligningen, skal told- og skatteregionen bemærke dette over for  \r\n\r\n kommunalbestyrelsen. En sådan bemærkning kan eventuelt ledsages af en  \r\n\r\n henstilling om, hvordan ligningsindsatsen bør tilrettelægges fremover. </P>  \r\n\r\n<P>Told- og skatteregionerne påser, at der sker en ensartet udtagelse og  \r\n\r\n bedømmelse af ansvarssager, og at der ikke udtages bagatelsager. </P>  \r\n\r\n<P>Told- og skatteregionerne skal udbygge og intensivere samarbejdet med  \r\n\r\n kommunerne og derved bl.a. sikre en ensartet ligning. Regionerne instruerer  \r\n\r\n og vejleder kommunerne om ny lovgivning og praksis. </P>  \r\n\r\n<P>For så vidt angår Københavns og Frederiksberg kommuner varetages  \r\n\r\n ovennævnte regionale opgaver af Told- og Skattestyrelsen, således som det er  \r\n\r\n nærmere aftalt i tillægsaftalen af 19. september 1989 til kommuneaftalen.  \r\n\r\n</P>  \r\n\r\n<P> Kommunerne </P>  \r\n\r\n<P>Den kommunale skatteopgave omfatter dels serviceopgaver og hjælp til  \r\n\r\n borgerne i forbindelse med forskudsregistrering, selvangivelse, årsopgørelse,  \r\n\r\n dels ligning og revision samt inddrivelse af personlige skatterestancer. </P>  \r\n\r\n<P>De kommunale skattemyndigheder foretager skatteansættelse af indkomst og  \r\n\r\n formue. Ligningsarbejdet udføres efter den kommunale ligningsplan, der  \r\n\r\n udarbejdes under kommunalbestyrelsens ansvar. </P>  \r\n\r\n<P>Kommunen fastsætter i samarbejde med told- og skatteregionen, hvor mange  \r\n\r\n selvangivelser og regnskaber - udover det givne minimumsantal - der skal  \r\n\r\n gennemses nøjere. </P>  \r\n\r\n<P> Den kommunale ligningsplan. </P>  \r\n\r\n<P>Ligningsplanen skal omfatte perioden 1. juli 1992 til 30. juni 1993.  \r\n\r\n Planperioden er således ændret i forhold til tidligere år. </P>  \r\n\r\n<P>Ændringen har alene til formål at bringe planlægning og opfølgning i bedre  \r\n\r\n overensstemmelse med den arbejdsperiode, hvor ligningsarbejdet vedrørende det  \r\n\r\n pågældende indkomstår i praksis foregår. Forlængelsen af perioden må således  \r\n\r\n ikke føre til, at borgerne får besked senere end hidtil. </P>  \r\n\r\n<P>Nedenstående hovedelementer bør indgå i den kommunale ligningsplan: </P>  \r\n\r\n<P>- Ligningsopgavens indhold og omfang fordelt på skatteydergrupper. </P>  \r\n\r\n<P>- Principper for valg af udsøgningskriterier. </P>  \r\n\r\n<P>- Antal selvangivelser og regnskaber, der udover de af Ligningsrådet  \r\n\r\n udmeldte måltal skal gennemses nøjere. </P>  \r\n\r\n<P>- Beskrivelse af den planlagte ligningskontrol og revision, herunder  \r\n\r\n virksomhedsbesøg. </P>  \r\n\r\n<P>- De mandskabsmæssige ressourcer såvel kvantitativt som kvalitativt. </P>  \r\n\r\n<P>- Ressourceanvendelsen, herunder en fordeling på ikke erhvervsdrivende og  \r\n\r\n selskaber, samt omfanget af undersøgelser ved besøg i virksomheder. </P>  \r\n\r\n<P>- Beskrivelse af resultatregistrering/statistik. </P>  \r\n\r\n<P>Kommunen skal i ligningsplanen angive, hvor langt den kalkulerer med, at  \r\n\r\n ligningsarbejdet vil være fremskredet pr. 1. januar 1993. </P>  \r\n\r\n<P>Når denne dato er passeret, dog senest 29. januar 1993, afgiver de  \r\n\r\n kommuner, der ikke har nået det kalkulerede mål, en status over  \r\n\r\n ligningsarbejdet til told- og skatteregionen. </P>  \r\n\r\n<P>Hvis der sker ændringer i ligningsplanen for så vidt angår ligningsmålene,  \r\n\r\n meddeles dette til told- og skatteregionen med angivelse af, hvorledes  \r\n\r\n ligningsarbejdet i den resterende del af ligningsperioden tænkes  \r\n\r\n tilrettelagt. </P>  \r\n\r\n<P>Ved ligningsperiodens afslutning afgiver kommunen en redegørelse om  \r\n\r\n ligningens forløb til told- og skatteregionen. </P>  \r\n\r\n<P>Ovennævnte regionale opgaver varetages dog af Told- og Skattestyrelsen for  \r\n\r\n så vidt angår København og Frederiksberg kommuner, således som det er nærmere  \r\n\r\n aftalt i tillægsaftalen af 19. september 1989 til kommuneaftalen. </P>  \r\n\r\n<P> Ligningsarbejdets afvikling </P>  \r\n\r\n<P> A. Ikke erhvervsdrivende. </P>  \r\n\r\n<P>Fra ca. 10. januar 1992 udsender Told- og Skattestyrelsen et  \r\n\r\n oplysningskort til hovedparten af landets skatteydere. Skatteyderen kan ved  \r\n\r\n tilbagesendelse af kortet senest den 17. februar 1992 meddele oplysninger,  \r\n\r\n som skattemyndighederne ikke i forvejen er i besiddelse af. </P>  \r\n\r\n<P>Fra ca. 1. april 1992 udsender Told- og Skattestyrelsen den forudprintede  \r\n\r\n selvangivelse. Samtidig vil hovedparten af skatteyderne modtage en  \r\n\r\n årsopgørelse for indkomståret 1991. Såfremt selvangivelsen er ukorrekt eller  \r\n\r\n ufyldestgørende, skal den returneres i korrigeret stand til kommunen senest  \r\n\r\n den 17. maj 1992. </P>  \r\n\r\n<P>Det søges tilstræbt, at alle skatteydere har modtaget en årsopgørelse  \r\n\r\n senest den 30. juni 1992. </P>  \r\n\r\n<P>Skatteydernes oplysninger, de centralt indberettede oplysninger samt  \r\n\r\n slutligningsoplysninger for tidligere indkomstår indgår i Told- og  \r\n\r\n Skattestyrelsens centrale edb-registre og er grundlaget for  \r\n\r\n udsøgningssystemet (SLS-P). </P>  \r\n\r\n<P>Kommunen har mulighed for på forhånd at fastlægge en række  \r\n\r\n udsøgningskriterier primært i form af beløbsgrænser og/eller procentuelle  \r\n\r\n afvigelser. Endvidere kan de kommunale skattemyndigheder udtage særlige  \r\n\r\n skatteydere eller grupper af skatteydere til ligningsmæssig kontrol. </P>  \r\n\r\n<P>På grundlag af den maskinelle behandling bliver der således udsøgt et  \r\n\r\n antal skatteydere i hver kommune til ligningsmæssig kontrol. </P>  \r\n\r\n<P> B. Erhvervsdrivende og selskaber. </P>  \r\n\r\n<P>I løbet af februar 1992 udsendes den udvidede selvangivelse (S 10) til  \r\n\r\n alle, der ikke er omfattet af forannævnte &#187;kortordning&#171;.  \r\n\r\n Selvangivelsen skal indsendes til kommunen senest den 9. juni 1992. </P>  \r\n\r\n<P>Selangivelsen for selskaber m.fl. udsensendes i april måned 1992 og skal  \r\n\r\n indsendes til kommunen senest den 1. juli 1992. </P>  \r\n\r\n<P>På grundlag af en fælles database, hvis indhold aftales mellem kommunerne  \r\n\r\n og Told- og Skattestyrelsen, kan kommunerne som led i udsøgningen af  \r\n\r\n personlige erhvervsdrivende og selskaber anvende det statslige  \r\n\r\n udsøgningssystem (TSEUS). Kommunerne kan også hjemtage data fra databasen til  \r\n\r\n bearbejdning ved hjælp af egne eller fælleskommunale udsøgningsværktøjer  \r\n\r\n anvende individuelle udsøgningsmetoder. </P>  \r\n\r\n<P>Erhvervsdrivende skatteyderes private økonomiske forhold gennemgår samme  \r\n\r\n maskinelle behandling via udsøgningssystemet SLS-P som for ikke  \r\n\r\n erhvervsdrivende. </P>  \r\n\r\n<P> Kontrolvirksomhed </P>  \r\n\r\n<P>Told-og Skattestyrelsen er ansvarlig for den samlede kontrol - og  \r\n\r\n revisionsvirksomhed, herunder igangsættelse og koordinering af større  \r\n\r\n kontrolaktioner. Styrelsens kontrolrettede virksomhed omfatter tillige  \r\n\r\n instruktion, vejledning og bistand til regioner og kommuner i forbindelse med  \r\n\r\n sådanne aktioner. </P>  \r\n\r\n<P>For indkomståret 1991 skal kontrolvirksomheden tilrettelægges således, at  \r\n\r\n kontrolindsatsen også rettes mod leverandører af kontroloplysninger til de  \r\n\r\n centrale statslige skatteregistre, foruden den enkelte skatteyder. </P>  \r\n\r\n<P>Told- og Skattestyrelsen vil, baseret på styrelsens erfaringer fra  \r\n\r\n tidligere gennemførte undersøgelser inden for det finansielle marked bl.a.  \r\n\r\n vedrørende terminshandler i obligationer og valuta, gennemføre en ny  \r\n\r\n landsdækkende kontrolaktion med henblik på at kontrollere, om de ændrede  \r\n\r\n beskatningsregler på området overholdes. </P>  \r\n\r\n<P>Told- og Skattestyrelsen vil også gennemgå udvalgte problemeområder inden  \r\n\r\n for den finansielle sektor og gennemføre centrale undersøgelser vedrørende  \r\n\r\n bl.a. strukturændringerne i sektoren. </P>  \r\n\r\n<P>Der skal endvidere gennemføres lokalt aftalte aktioner med henblik på at  \r\n\r\n styrke samarbejdet på kontrolområdet mellem kommunerne og regionerne. </P>  \r\n\r\n<P>Samarbejdet med udenlandske skattemyndigheder vil blive intensiveret,  \r\n\r\n bl.a. ved gennemførelse af flere simultane revisioner i større sager med  \r\n\r\n fælles berøringsflader. </P>  \r\n\r\n<P>Told- og Skattestyrelsen vil i samarbejde med de lokale skattemyndigheder  \r\n\r\n forbedre ligningskontrollen af større virksomheder, herunder hovedaktionærer  \r\n\r\n og deres selskaber. Det skal bl.a. sikres, at der foretages en samtidig  \r\n\r\n ligning af selskab og hovedaktionær. </P>  \r\n\r\n<P> Informations- og instruktionsvirksomhed </P>  \r\n\r\n<P>Told- og Skattestyrelsen orienterer om ny skattelovgivning m.v. Der lægges  \r\n\r\n vægt på, at skattereglerne gøres forståelige for skatteyderne. </P>  \r\n\r\n<P>Den årlige ligningsvejledning udsendes i marts 1992 og finder anvendelse  \r\n\r\n ved ligningen for indkomståret 1991. Den giver udtryk for Told- og  \r\n\r\n Skattestyrelsens opfattelse af gældende ret og skal i almindelighed følges af  \r\n\r\n skattemyndighederne. De anvisninger, der er vedtaget af Ligningsrådet, er  \r\n\r\n indarbejdet i Ligningsvejledningen. Disse skal lægges til grund ved  \r\n\r\n ligningen. </P>  \r\n\r\n<P>Told- og Skattestyrelsen vil i nødvendigt omfang afholde instruktionsmøder  \r\n\r\n om ny lovgivning og ændring i praksis. Instruktionen vil primært være rettet  \r\n\r\n mod told- og skatteregionernes instruktører. </P>  \r\n\r\n<P>Carsten Jarlov / Børge Aagaard Pedersen </P>  \r\n\r\n</DIV>",
    "isHistorical": true,
    "editorialNotes": [
        "(* 1) T&S cir 19-1991 omtalt i T&S-nyt nr. 3-1992"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/12/1991"
        },
        {
            "displayName": "Accession",
            "displayValue": "C19910021309"
        },
        {
            "displayName": "Entydig dokumentidentifikation",
            "displayValue": "CM021225"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "213"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "23/12/1991"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Skattemyndighederne"
        },
        {
            "displayName": "Ressortministeriets journalnummer",
            "displayValue": "T&amp;S 335-520"
        },
        {
            "displayName": "Stikord",
            "displayValue": "LIGNINGSPLAN"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}