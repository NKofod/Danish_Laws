{
    "id": 110419,
    "title": "1988 LSF 172   FORSLAG TIL LOV OM ÆNDRING AF LOV OM ENERGIPOLITISKE FORANSTALTNINGER   (NEDLÆGGELSE AF ENERGIRÅDET) ",
    "documentTypeId": "400",
    "isSagsforlobPeriodValid": false,
    "shortName": "1988/1 LSF 172",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 172 </P>  \r\n\r\n<P></P>  \r\n\r\n<P>Forslag til Lov om ændring af lov om energipolitiske foranstaltninger  \r\n\r\n (Nedlæggelse af Energirådet) </P>  \r\n\r\n<P></P>  \r\n\r\n<P>Fremsat af energiministeren (Bilgrav-Nielsen) </P>  \r\n\r\n<P></P>  \r\n\r\n<P>den 11. januar 1989 </P>  \r\n\r\n<P></P>  \r\n\r\n<P>Vedtaget ved tredjebehandling den 16. februar 1989 </P>  \r\n\r\n<P></P>  \r\n\r\n<P><a href=\"document.aspx?accn=A19890016230\"> Lov nr. 162 af 15/03/1989</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>I lov nr. 194 af 28. april 1976 om energipolitiske foranstaltninger, </P>  \r\n\r\n<P>som ændret ved lov nr. 304 af 4. juni 1986, ophæves <I>§ 2. </I></P>  \r\n\r\n<P>Oprindeligt fremsat forslag </P>  \r\n\r\n<P>§ 1 </P>  \r\n\r\n<P>I lov nr. 194 af 28. april 1976 om energipolitiske foranstaltninger, som  \r\n\r\n ændret ved lov nr. 304 af 4. juni 1986 ophæves § 2. </P>  \r\n\r\n<P>Bemærkninger til lovforslaget </P>  \r\n\r\n<P>Lovforslaget har til formål at ophæve lovens bestemmelse om nedsættelse af  \r\n\r\n et råd for energiplanlægning og forskning - Energirådet - med henblik på at  \r\n\r\n rådets virksomhed ophører. </P>  \r\n\r\n<P>Energirådet blev oprettet i forbindelse med vedtagelsen af lov om  \r\n\r\n energipolitiske foranstaltninger i 1976, der havde til formål at fastlægge  \r\n\r\n nye administrative rammer for de omfattende energipolitiske initiativer, som  \r\n\r\n var affødt af den første oliekrise i 1973-74. </P>  \r\n\r\n<P>Udover en samling og udbygning af energiadministrationen under det  \r\n\r\n daværende Handelsministerium instituerede loven den energipolitiske  \r\n\r\n planlægning. </P>  \r\n\r\n<P>I forbindelse hermed fastsatte loven, at der regelmæssigt skulle afgives  \r\n\r\n energipolitiske redegørelser til Folketinget med vurderinger af energibehov,  \r\n\r\n målsætninger og planer for energiforsyningen og energiforskningen. </P>  \r\n\r\n<P>Energirådet oprettedes med henblik på, at sagkyndige inden for  \r\n\r\n energiområdet og repræsentanter for energiselskaber og erhvervsinteresser  \r\n\r\n kunne få mulighed for at udtale sig om og rådgive handelsministeren i  \r\n\r\n forbindelse med udarbejdelsen af de energipolitiske redegørelser. </P>  \r\n\r\n<P>Siden lovens vedtagelse har forholdene på energiområdet ændret sig  \r\n\r\n afgørende. Den nye energipolitik, som blev indledt med den første energiplan  \r\n\r\n ER 76 efter lovens vedtagelse, er i vidt omfang blevet gennemført. I forhold  \r\n\r\n til den meget begrænsede energiadministration der fandtes ved lovens  \r\n\r\n vedtagelse, er der samtidig sket en betydelig organisatorisk udvikling bl.a.  \r\n\r\n ved oprettelsen af Energiministeriet i oktober 1979. Der er herved etableret  \r\n\r\n en betydelig kompetenceopbygning med nye og brede kontaktflader til  \r\n\r\n interesserede parter på energiområdet. </P>  \r\n\r\n<P>Den funktion, som energirådet oprindelig var tiltænkt efter loven, er  \r\n\r\n derfor, som forholdene har udviklet sig, ikke længere påkrævet. Det kan i den  \r\n\r\n forbindelse bemærkes, at Energirådet i en årrække alene er trådt sammen med  \r\n\r\n henblik på at afgive en kommenterende udtalelse til energiministerens årlige  \r\n\r\n energiredegørelse. </P>  \r\n\r\n<P>I forbindelse med den omorganisering af energiadministrationen, der for  \r\n\r\n tiden er under gennemførelse, finder Energiministeriet det på den nævnte  \r\n\r\n baggrund rigtigst, at rådet nu ophæves. </P>  \r\n\r\n<P>Energiministeriet er samtidig opmærksom på, at det i lyset af den seneste  \r\n\r\n udvikling på energiområdet kunne overvejes at søge loven justeret på andre  \r\n\r\n punkter. Navnlig den stadig øgede vægt, som miljøhensyn tillægges ved  \r\n\r\n tilrettelæggelse af energiforsyningen, kunne give anledning til en ændret  \r\n\r\n formulering af lovens formålsbestemmelse eller oprettelse af et særligt  \r\n\r\n udvalg til varetagelse af energi- og miljøspørgsmål. </P>  \r\n\r\n<P>Energiministeriet finder det imidlertid rigtigst, at vurderingen af  \r\n\r\n sådanne yderligere ændringer af loven sker i forbindelse med den mere samlede  \r\n\r\n belysning af sammenhængen mellem energi- og miljøspørgsmål, som vil blive  \r\n\r\n foretaget i tilknytning til den bebudede handlingsplan til opfølgning af  \r\n\r\n Brundtlandrapporten inden for energiområdet. </P>  \r\n\r\n<P>Lovforslaget har ikke økonomiske eller administrative konsekvenser. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198812K00172"
        },
        {
            "displayName": "Entydig dokumentidentifikation",
            "displayValue": "CL004295"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "172"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}