{
    "id": 80957,
    "title": "Vejledning. Afgift af charterflyvning ",
    "documentTypeId": "180",
    "isSagsforlobPeriodValid": false,
    "shortName": "VEJ nr 18209 af 31/12/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning. Afgift af charterflyvning </H1>  \r\n\r\n<P></P>  \r\n\r\n<BR>  \r\n\r\n<P>Afgift af charterflyvning </P>  \r\n\r\n<P>Indhold </P>  \r\n\r\n<P>Forord </P>  \r\n\r\n<P>Klagevejledning </P>  \r\n\r\n<P>Afgiftspligtens omfang </P>  \r\n\r\n<P>Afgiftspligtige charterflyvninger </P>  \r\n\r\n<P>Afgiftsfri charterflyvninger </P>  \r\n\r\n<P>Afgiftens størrelse </P>  \r\n\r\n<P>Registering </P>  \r\n\r\n<P>Registeringsanmeldelse </P>  \r\n\r\n<P>Lejlighedsvis registrering for enkeltstående charterflyvning </P>  \r\n\r\n<P>Ændringer i og ophør af virksomheden </P>  \r\n\r\n<P>Regnskab </P>  \r\n\r\n<P>Almindeligt forretningsregnskab </P>  \r\n\r\n<P>Regnskabshæfte </P>  \r\n\r\n<P>Afregning af afgiften </P>  \r\n\r\n<P>Afgiftsangivelse </P>  \r\n\r\n<P>Indbetaling af afgift </P>  \r\n\r\n<P>Hæftelse for afgift </P>  \r\n\r\n<P>Kontrolregler </P>  \r\n\r\n<P>Toldvæsenets kontrolrettigheder </P>  \r\n\r\n<P>Virksomhedens pligter </P>  \r\n\r\n<P>Efterbetalinger og skønsmæssige ansættelser </P>  \r\n\r\n<P>Straffebestemmelser </P>  \r\n\r\n<P>Momsnævnet </P>  \r\n\r\n<P>Bilag </P>  \r\n\r\n<P CLASS=PUNKT> <B>1.</B> Lov om afgift af charterflyvning </P>  \r\n\r\n<P CLASS=PUNKT> <B>2.</B> Fortegnelse over blanketter m.v </P>  \r\n\r\n<P>Forord </P>  \r\n\r\n<P>Vejledningen er til brug for virksomheder, der er registreret hos  \r\n\r\n toldvæsenet, fordi de udfører afgiftspligtig charterflyvning til udlandet.  \r\n\r\n</P>  \r\n\r\n<P>Vejledningen indeholder de vigtigste regler for virksomheden. Hvis De  \r\n\r\n behøver yderligere oplysninger, er De velkommen til at henvende Dem til  \r\n\r\n toldvæsenet - dvs til det distriktstoldkammer, som virksomheden hører under.  \r\n\r\n Distriktstoldkamrets adresse og telefonnummer står bag på vejledningen. </P>  \r\n\r\n<P>Klagevejledning </P>  \r\n\r\n<P>Toldkamrets afgørelser kan indbringes for Direktoratet for Toldvæsenet,  \r\n\r\n som træffer endelig administrativ afgørelse medmindre det drejer sig om en  \r\n\r\n sag, som kan indbringes for Momsnævnet, se side 20. </P>  \r\n\r\n<P>Afgørelser, der er truffet af direktoratet i 1. instans, kan indbringes  \r\n\r\n for Skatteministeriet, Told- og Afgiftsdepartementet. </P>  \r\n\r\n<P>En eventuel klage bedes af praktiske grunde sendt gennem det lokale  \r\n\r\n toldkammer. </P>  \r\n\r\n<P>Afgiftspligtens omfang </P>  \r\n\r\n<P>Efter lov om afgift af charterflyvning skal der svares afgift af  \r\n\r\n charterflyvning med passagerer fra dansk lufthavn til udlandet. </P>  \r\n\r\n<P>Charterflyvning til og fra Færøerne og Grønland er ikke omfattet af loven.  \r\n\r\n</P>  \r\n\r\n<P>Som charterflyvning anses ikke-regelmæssig luftfartsvirksomhed med  \r\n\r\n passagerer udført med luftfartøjer, hvis højst tilladte startvægt er over  \r\n\r\n 5.700 kg, eller som er godkendt til befordring af mere end 10 passagerer.  \r\n\r\n</P>  \r\n\r\n<P>Flyvning med luftfartøjer, hvis højst tilladte startvægt ikke er over  \r\n\r\n 5.700 kg, og som er godkendt til befordring af højst 10 passagerer  \r\n\r\n (taxaflyvning), er således ikke omfattet af afgiftspligten. </P>  \r\n\r\n<P>Afgiftspligtige charterflyvninger </P>  \r\n\r\n<P>De afgiftspligtige charterflyvninger omfatter de kategorier af flyvninger,  \r\n\r\n som efter luftfartsdirektoratets Bestemmelser for civil luftfart anses som  \r\n\r\n charterflyvning, og hvortil der kræves tilladelse fra luftfartsdirektoratet.  \r\n\r\n</P>  \r\n\r\n<P>Med charterflyvning sidestilles ruteflyvning, der indholdsmæssigt svarer  \r\n\r\n til de afgiftspligtige charterflyvninger. </P>  \r\n\r\n<P>Følgende kategorier af flyvninger er omfattet af afgiftspligten: </P>  \r\n\r\n<P>Selskabsrejseflyvning </P>  \r\n\r\n<P>Selskabsrejseflyvning omfatter flyvning, hvor hele flyets kapacitet er  \r\n\r\n chartret af en eller flere rejsearrangører til befordring udelukkende af  \r\n\r\n grupper af personer, der deltager i et på forhånd fastlagt  \r\n\r\n selskabsrejsearrangement. </P>  \r\n\r\n<P>Foreningsflyvning </P>  \r\n\r\n<P>Foreningsflyvning omfatter flyvning, hvor hele flyets kapacitet er lejet  \r\n\r\n af en forening eller anden lignende sammenslutning. </P>  \r\n\r\n<P>Flyvning til eget brug </P>  \r\n\r\n<P>Flyvning til eget brug omfatter flyvning, hvor hele flyets kapacitet er  \r\n\r\n lejet af charteren (enkeltperson, firma, klub eller lignende), og hvor der  \r\n\r\n ikke afkræves deltagerne i flyvningen nogen del af charterprisen. </P>  \r\n\r\n<P>Privatflyvning og en virksomheds flyvning med et fly, den selv ejer, fx  \r\n\r\n til transport af medarbejdere og kunder, omfattes ikke af afgiftspligten,  \r\n\r\n idet transporten ikke anses for at være erhvervsmæssig (mod betaling). </P>  \r\n\r\n<P>Det betyder, at der fx skal betales afgift, når en virksomhed sender  \r\n\r\n medarbejdere til en udstilling i et chartret fly. Der skal derimod ikke  \r\n\r\n betales afgift, hvis flyvningen foretages med virksomhedens eget fly. </P>  \r\n\r\n<P>Studenterflyvning </P>  \r\n\r\n<P>Studenterflyvning omfatter flyvning, hvor hele flyets kapacitet er lejet  \r\n\r\n af charteren. Denne skal være en anerkendt institution eller  \r\n\r\n studenterforening. </P>  \r\n\r\n<P>Afgiftspligten omfatter kun billetter, der er udstedt her i landet. </P>  \r\n\r\n<P>Flyvning i forbindelse med sportsbegivenheder mv </P>  \r\n\r\n<P>Flyvning i forbindelse med sportsbegivenheder mv omfatter flyvning, hvor  \r\n\r\n hele flyets kapacitet er lejet af charteren udelukkende med henblik på  \r\n\r\n befordring af personer, der skal overvære et sportsstævne. </P>  \r\n\r\n<P>Anden charterflyvning </P>  \r\n\r\n<P>Anden flyvning, som er omfattet af de af Trafikministeriet efter  \r\n\r\n luftfartsloven fastsatte regler om charterflyvning med passagerer. </P>  \r\n\r\n<P>Ruteflyvning </P>  \r\n\r\n<P>Ruteflyvning, der indholdsmæssigt svarer til ovennævnte kategorier af  \r\n\r\n charterflyvning. </P>  \r\n\r\n<P>Der skal derfor betales afgift af passagerer i rutefly i følgende omfang  \r\n\r\n</P>  \r\n\r\n<P>- passagerer, der deltager i Group Inclusive Tours (GIT) arrangementer  \r\n\r\n eller Individual Inclusive Tours (IT) arrangementer, </P>  \r\n\r\n<P>- passagerer, der rejser på Group Affinity Fare (GAF) priser. </P>  \r\n\r\n<P>Mellemlandinger mv </P>  \r\n\r\n<P>Der skal betales afgift af passagerer, der </P>  \r\n\r\n<P>- ankommer fra udlandet som ordinære passagerer med rutefly, hvorefter  \r\n\r\n charterflyvningen, herunder fx GIT-arrangementer, påbegyndes i en dansk  \r\n\r\n lufthavn </P>  \r\n\r\n<P>- som led i turneevirksomhed ankommer her til landet med charterfly, og  \r\n\r\n som forlader landet med et andet charterfly, når der ikke ved turneens  \r\n\r\n påbegyndelse i udlandet eller senere er løst gennemgående billetter eller  \r\n\r\n truffet anden aftale om samlet flybefordring </P>  \r\n\r\n<P>- ankommer fra udlandet med andet transportmiddel end fly, og uden hensyn  \r\n\r\n til om denne rejse er inkluderet i charterrejsen, hvis charterflyvningen  \r\n\r\n påbegyndes i en dansk lufthavn. </P>  \r\n\r\n<P>Der skal dog ikke betales afgift af charterpassagerer, som mellemlander i  \r\n\r\n en dansk lufthavn under en charterflyvning fra en udenlandsk lufthavn. Som  \r\n\r\n sådan mellemlanding anses også overførsel af passagerer fra feeder-fly, dvs  \r\n\r\n fly, der ved ankomsten her til landet medbringer passagerer til flere  \r\n\r\n destinationer, selv om omstigningen måtte medføre et kortere ophold for  \r\n\r\n passagererne. </P>  \r\n\r\n<P>Afgiftsfri charterflyvninger </P>  \r\n\r\n<P>Følgende charterflyvninger og passagerkategorier er fritaget for afgift  \r\n\r\n</P>  \r\n\r\n<P>- charterflyvning med planlagt afgang fra en udenlandsk lufthavn, men hvor  \r\n\r\n afgangen på grund af vejrforholdene i den udenlandske lufthavn ændres til i  \r\n\r\n stedet at foregå fra en dansk lufthavn </P>  \r\n\r\n<P>- børn under 2 år </P>  \r\n\r\n<P>- tjeneste- og frirejser for personale, der er ansat i det pågældende  \r\n\r\n rute- eller charterselskab </P>  \r\n\r\n<P>- tjeneste- og frirejser for rejsearrangørernes personale på betingelse  \r\n\r\n af, at der foreligger erklæring fra rejsearrangøren om ansættelsesforholdet  \r\n\r\n</P>  \r\n\r\n<P>- flyvninger, der udføres gratis af flyvevåbnet, fx transport af  \r\n\r\n handicappede til sportsstævner </P>  \r\n\r\n<P>- flyvninger med FN-tropper her fra landet til Cypern ved de halvårlige  \r\n\r\n udskiftninger af tropperne, når flyvningerne udføres efter licitation udbudt  \r\n\r\n af FN </P>  \r\n\r\n<P>- en-dages ture for udenlandske turister her fra landet til andre  \r\n\r\n skandinaviske lande med charterfly. Afgiftsfriheden er betinget af, at de  \r\n\r\n udenlandske turister er ankommet her til landet med charterfly og at der er  \r\n\r\n truffet aftale om de pågældende flyvninger til andre skandinaviske lande  \r\n\r\n forud for turistens ankomst her til landet. </P>  \r\n\r\n<P>Afgiftens størrelse </P>  \r\n\r\n<P>Afgiften er </P>  \r\n\r\n<P>- 300 kr pr passager, der i en dansk lufthavn påbegynder charterflyvning  \r\n\r\n til andre europæiske lande (herunder hele Tyrkiet) eller Marokko, Algeriet,  \r\n\r\n Tunesien, Libyen, Egypten, Israel, Libanon, Syrien og Cypern, herunder til de  \r\n\r\n øer, der hører til de pågældende lande. </P>  \r\n\r\n<P>- 400 kr pr passager for charterflyvninger til andre lande. </P>  \r\n\r\n<P>Registrering </P>  \r\n\r\n<P>Virksomheder, der fra dansk lufthavn udfører afgiftspligtig  \r\n\r\n charterflyvning til udlandet, skal anmelde sig til registrering hos  \r\n\r\n toldvæsenet. </P>  \r\n\r\n<P>Udenlandske virksomheder, der udfører charterflyvning mv her fra landet,  \r\n\r\n og som ikke har filial el lign i Danmark, skal registreres ved en her i  \r\n\r\n landet boende person eller et selskab, der har forretningssted her i landet.  \r\n\r\n</P>  \r\n\r\n<P>Afgiften af enkeltstående charterflyvninger afregnes på grundlag af en  \r\n\r\n lejlighedsvis registrering, se nedenfor. </P>  \r\n\r\n<P>Registreringsanmeldelse </P>  \r\n\r\n<P>Ved anmeldelse af en virksomhed til registrering bruges en blanket, som  \r\n\r\n udleveres af toldvæsenet. </P>  \r\n\r\n<P>Anmeldelsen skal indsendes til toldvæsenet, før virksomheden påbegynder  \r\n\r\n afgiftspligtige charterflyvninger. </P>  \r\n\r\n<P>Virksomheder, der registreres, får et registreringsbevis hos toldvæsenet.  \r\n\r\n</P>  \r\n\r\n<P>Lejlighedsvis registrering </P>  \r\n\r\n<P>for enkeltstående charterflyvning </P>  \r\n\r\n<P>For enkeltstående charterflyvninger, der udføres af ikke-registrerede  \r\n\r\n virksomheder, fx udenlandske virksomheder, afregnes afgiften kontant, på  \r\n\r\n grundlag af en lejlighedsvis registrering, før charterflyvningen påbegyndes.  \r\n\r\n</P>  \r\n\r\n<P>Den virksomhed, der skal udføre den enkeltstående flyvning, skal før  \r\n\r\n flyets afgang afgive en angivelse. Angivelsen skal indeholde oplysning om  \r\n\r\n antallet af charterpassagerer, som skal betale afgift. </P>  \r\n\r\n<P>Ændringer i og ophør af virksomheden Enhver ændring i virksomhedens  \r\n\r\n forhold skal straks anmeldes skriftligt til toldvæsenet. </P>  \r\n\r\n<P>Det gælder fx følgende ændringer </P>  \r\n\r\n<P>- virksomheden ophører med at udføre afgiftspligtig charterflyvning fra  \r\n\r\n danske lufthavne </P>  \r\n\r\n<P>- virksomheden sælges eller overdrages </P>  \r\n\r\n<P>- ejerforholdene ændres </P>  \r\n\r\n<P>- navn eller adresse ændres. </P>  \r\n\r\n<P>Regnskab </P>  \r\n\r\n<P>Almindeligt forretningsregnskab </P>  \r\n\r\n<P>Virksomheden skal føre et regnskab, der kan danne grundlag for opgørelse  \r\n\r\n af afgiften. </P>  \r\n\r\n<P>Virksomhedens forretningsregnskab skal tilrettelægges således, at antallet  \r\n\r\n af afgiftspligtige passagerer kan angives særskilt for charterflyvninger til  \r\n\r\n Europa mv og charterflyvninger til andre lande. Antallet skal kunne  \r\n\r\n dokumenteres ved passagerlister el lign bilag for de enkelte flyvninger samt  \r\n\r\n i øvrigt ved virksomhedens almindelige regnskab over antallet af udstedte  \r\n\r\n billetter og boardingcards, modtagne billetkuponer mv. </P>  \r\n\r\n<P>Regnskabshæfte </P>  \r\n\r\n<P>Virksomheder, der ikke kan indpasse afgiftsregnskabet i det almindelige  \r\n\r\n forretningsregnskab, kan i stedet føre regnskabet i et regnskabshæfte, der  \r\n\r\n udleveres af toldvæsenet. Regnskabet over afgiftspligtige charterflyvninger  \r\n\r\n til henholdsvis Europa mv og andre lande skal føres særskilt på hver sin side  \r\n\r\n af hæftet. </P>  \r\n\r\n<P>Regnskabshæftet skal føres løbende på grundlag af det foran nævnte  \r\n\r\n grundmateriale. </P>  \r\n\r\n<P>Afregning af afgift </P>  \r\n\r\n<P>Afgiftsangivelse </P>  \r\n\r\n<P>Virksomheden skal opgøre antallet af afgiftspligtige passagerer for hver  \r\n\r\n måned. </P>  \r\n\r\n<P>Efter udløbet af en måned og senest den 15. i den efterfølgende måned skal  \r\n\r\n virksomheden angive antallet af passagerer, som der skal betales afgift af.  \r\n\r\n</P>  \r\n\r\n<P>Angivelsen skal afgives på en blanket, som toldvæsenet sender til  \r\n\r\n virksomheden. Hvis virksomheden ikke modtager blanketten, skal virksomheden  \r\n\r\n henvende sig til toldvæsenet. Angivelsen skal underskrives af virksomhedens  \r\n\r\n ansvarlige ledelse. </P>  \r\n\r\n<P>Angivelsen skal også afgives, selv om der ikke er udført afgiftspligtig  \r\n\r\n charterflyvning. </P>  \r\n\r\n<P>Hvis en virksomhed ikke afgiver angivelsen inden den nævnte frist, kan  \r\n\r\n toldvæsenet inddrage registreringen, indtil angivelsen er afgivet. </P>  \r\n\r\n<P>Indbetaling af afgift </P>  \r\n\r\n<P>Afgiften for en måned skal betales inden udgangen af den følgende måned.  \r\n\r\n</P>  \r\n\r\n<P>Til brug ved indbetalingen sender toldvæsenet virksomheden et girokort på  \r\n\r\n afgiftsbeløbet. Hvis afgiften ikke betales over postgirokontoen, men direkte  \r\n\r\n til toldvæsenet, skal virksomheden vedlægge eller medbringe girokortet. </P>  \r\n\r\n<P>Hvis afgiften ikke er betalt i rette tid, skal virksomheden betale 1,3  \r\n\r\n pct. i månedlig rente for hver påbegyndt måned fra sidste rettidige  \r\n\r\n indbetalingsdag, dog mindst 10 kr. </P>  \r\n\r\n<P>Hvis afgiften ikke er betalt senest den 14. dag efter betalingsfristens  \r\n\r\n udløb, kan toldvæsenet inddrage virksomhedens registrering, indtil afgiften  \r\n\r\n er betalt. </P>  \r\n\r\n<P>Hvis en virksomhed ikke betaler afgiften i rette tid, kan toldvæsenet  \r\n\r\n pålægge den at afgive afgiftsangivelsen for en kortere periode end en måned.  \r\n\r\n Toldvæsenet kan også pålægge sådanne virksomheder en kortere betalingsfrist  \r\n\r\n end den normale og kan kræve, at virksomheden stiller sikkerhed for  \r\n\r\n betalingen af afgiften. </P>  \r\n\r\n<P>Hvis en virksomhed er blevet pålagt en kortere angivelsesfrist eller  \r\n\r\n betalingsfrist end den normale, kan toldvæsenet inddrage virksomhedens  \r\n\r\n registrering straks efter betalingsfristens udløb. </P>  \r\n\r\n<P>Hæftelse for afgift </P>  \r\n\r\n<P>For betaling af afgift hæfter den, der som ejer, forpagter el lign driver  \r\n\r\n virksomheden for egen regning. </P>  \r\n\r\n<P>Kontrolregler </P>  \r\n\r\n<P>Toldvæsenets kontrolrettigheder </P>  \r\n\r\n<P>Toldvæsenet har ret til at foretage eftersyn i lokaler, der bruges af  \r\n\r\n registrerede virksomheder. </P>  \r\n\r\n<P>Toldvæsenet kan kræve at efterse virksomhedens forretningsbøger og andet  \r\n\r\n regnskabsmateriale samt korrespondance mv. </P>  \r\n\r\n<P>Eftersyn i virksomheden sker normalt i virksomhedens sædvanlige  \r\n\r\n åbningstid, men toldvæsenet kan også kræve at få adgang til virksomheden uden  \r\n\r\n for denne tid. </P>  \r\n\r\n<P>Virksomhedens pligter </P>  \r\n\r\n<P>Virksomhedens indehaver og de personer, der er ansat i virksomheden, skal  \r\n\r\n yde toldvæsenet fornøden vejledning og hjælp ved eftersynene samt ved  \r\n\r\n gennemgang af forretningsbøger, regnskabsmateriale og korrespondance mv. </P>  \r\n\r\n<P>Virksomheden skal, når toldvæsenet ønsker det, udlevere eller indsende  \r\n\r\n sine forretningsbøger, regnskabsbilag og andet regnskabsmateriale samt  \r\n\r\n korrespondance til toldvæsenet. Denne bestemmelse gælder også i de tilfælde,  \r\n\r\n hvor materialet er hos trediemand, fx revisor eller regnskabskonsulent. </P>  \r\n\r\n<P>Efterbetalinger </P>  \r\n\r\n<P>og skønsmæssige ansættelser </P>  \r\n\r\n<P>Hvis det konstateres, at en virksomhed har angivet afgiften urigtigt og  \r\n\r\n derved betalt for lidt i afgift, skal virksomheden betale det skyldige beløb  \r\n\r\n senest 14 dage efter, at toldvæsenet har fremsat kravet. </P>  \r\n\r\n<P>Kan det skyldige afgiftsbeløb ikke gøres op på grundlag af virksomhedens  \r\n\r\n regnskaber, kan toldvæsenet skønsmæssigt ansætte afgifttilsvaret.  \r\n\r\n Virksomheden kan anke ansættelsen til momsnævnet. </P>  \r\n\r\n<P>Hvis afgiften ikke betales i rette tid, skal virksomheden betale 1,3 pct.  \r\n\r\n i månedlig rente for hver påbegyndt måned fra den 1. i den måned, i hvilken  \r\n\r\n beløbet skal betales af virksomheden, dog mindst 10 kr. </P>  \r\n\r\n<P>Straffebestemmelser </P>  \r\n\r\n<P>Forsætlige eller groft uagtsomme overtrædelser af afgiftsloven eller de  \r\n\r\n forskrifter, som er udstedt i henhold til loven, kan straffes med bøde. </P>  \r\n\r\n<P>I tilfælde af forsætlig afgiftsunddragelse kan straffen stige til hæfte  \r\n\r\n eller fængsel indtil 2 år. </P>  \r\n\r\n<P>For overtrædelser, der begås af aktieselskaber, anpartsselskaber,  \r\n\r\n andelsselskaber el lign, kan der pålægges selskabet som sådant bødeansvar.  \r\n\r\n</P>  \r\n\r\n<P>Momsnævnet </P>  \r\n\r\n<P>Det nævn, der er nedsat efter momsloven, har den endelige administrative  \r\n\r\n afgørelse af </P>  \r\n\r\n<P>- spørgsmål om afgiftspligtens omfang </P>  \r\n\r\n<P>- spørgsmål om, hvilket antal passagerer afgiften skal beregnes af </P>  \r\n\r\n<P>- klager over toldvæsenets skønsmæssige ansættelser. </P>  \r\n\r\n<P>Nævnet består af 6 medlemmer: 2 repræsenterer Skatteministeriet, Told- og  \r\n\r\n afgiftsdepartementet og 4 erhvervslivet. Skatteministeren udpeger formanden  \r\n\r\n for nævnet. </P>  \r\n\r\n<P>Man kan henvende sig til nævnet enten direkte eller gennem toldvæsenet.  \r\n\r\n</P>  \r\n\r\n<P>Hvis en virksomhed ønsker at indbringe en skønsmæssig ansættelse for  \r\n\r\n nævnet, skal den anmode toldvæsenet om det senest 4 uger efter, at  \r\n\r\n virksomheden har fået skriftlig meddelelse om ansættelsen. </P>  \r\n\r\n<P>Virksomheden kan fremstille sin sag mundtligt for nævnet. </P>  \r\n\r\n<P>Nævnets adresse er: </P>  \r\n\r\n<P>Nævnet ved rørende Merværdiafgift mv </P>  \r\n\r\n<P>Frederiksholms Kanal 25 </P>  \r\n\r\n<P>1220 København K. </P>  \r\n\r\n<P>Bilag 2 </P>  \r\n\r\n<P>Fortegnelse over blanketter mm </P>  \r\n\r\n<PRE>  \r\n\r\n Blanket nr  Betegnelse  \r\n\r\n P9O         Registreringsanmeldelse  \r\n\r\n P91         Meddelelse om registrering  \r\n\r\n P92         Angivelse  \r\n\r\n             (enkeltstående charterflyvning)  \r\n\r\n P93         Afgiftsangivelse  \r\n\r\n P94         Regnskabshæfte  \r\n\r\n P96         Afgiftsvejledning  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun året for underskrivelsen er kendt."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19881820960"
        },
        {
            "displayName": "Entydig dokumentidentifikation",
            "displayValue": "CM040200"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18209"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "31/12/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Det lokale Toldkammer"
        },
        {
            "displayName": "Ressortministeriets journalnummer",
            "displayValue": "P 96"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}