{
    "id": 152467,
    "title": "Skrivelse om orientering om jobrotationsordningen",
    "documentTypeId": "200",
    "isSagsforlobPeriodValid": true,
    "shortName": "SKR nr 9346 af 04/07/2013",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om orientering om jobrotationsordningen</p>\r\n<p class=\"Overskriftsnummer2\" style=\"text-align: left;\">Til kommuner, jobcentre, beskæftigelsesregioner, ankestyrelsen og a-kasser</p>\r\n<p class=\"Overskriftstekst1\" style=\"text-align: left;\">Orientering om jobrotationsordningen</p>\r\n<p>Denne skrivelse indeholder en gennemgang af jobrotationsordningen.</p>\r\n<p>De gældende regler vedrørende ordningen findes i:</p>\r\n<p>\r\n   <p class=\"Liste1\">\r\n      <span class=\"Liste1Nr\">•</span> §§ 97 – 98 b i lov om en aktiv beskæftigelsesindsats.</p>\r\n   <p class=\"Liste1\">\r\n      <span class=\"Liste1Nr\">•</span> §§ 7 og 15 c i bekendtgørelse nr. 209 af 1. marts 2013 om forsøg på beskæftigelses- og sygedagpengeområdet som senest ændret ved bekendtgørelse nr. 862 af 28. juni 2013.</p>\r\n</p>\r\n<p>Denne skrivelse erstatter skrivelse nr. 9436 af 17. september 2012.</p>\r\n<p class=\"Overskriftstekst1\" style=\"text-align: left;\">1. Målgruppe.</p>\r\n<p>Offentlige og private arbejdsgivere har ret til jobrotationsydelse fra jobcenteret, når en beskæftiget, der ikke har en uddannelse, der overstiger en erhvervsuddannelse eller anden uddannelse, der kan sidestilles hermed, deltager i uddannelse. Målgruppen omfatter tillige ansatte med en højere uddannelse, som ikke har haft beskæftigelse inden for uddannelsens område i de sidste 5 år.</p>\r\n<p>Inden for en økonomisk ramme er der endvidere mulighed for, at arbejdsgiveren kan få jobrotationsydelse til beskæftigede med en kort eller mellemlang videregående uddannelse. Der er tale om en pulje, som administreres af Arbejdsmarkedsstyrelsen efter først-til-mølle-princippet. Før igangsætning af et jobrotationsforløb for grupper med videregående uddannelse skal jobcentrene søge Arbejdsmarkedsstyrelsen om et beløb fra puljen. Hvis der er udisponeret bevilling, meddeler Arbejdsmarkedsstyrelsen dette til jobcenteret.</p>\r\n<p>Beskæftigelsesministeren har givet tilladelse til, at alle jobcentre gennemfører forsøg, hvorefter målgruppen udvides med beskæftigede med en lang videregående uddannelse. Forsøgsperioden løber fra 1. januar 2013 til 31. december 2014.</p>\r\n<p>Det fremgår af lovens § 98 a, stk. 1, at jobrotationsordningen er en mulighed for ”beskæftigede”. Det er derfor en forudsætning for at bruge ordningen, at personen, der går i uddannelse, allerede er ansat hos samme arbejdsgiver.</p>\r\n<p>Den beskæftigede, der indgår i et jobrotationsforløb, skal som minimum have været ansat ordinært i en normal lønperiode, der normalt svarer til 1 måned, og som er indberettet til eIndkomst, før der kan ydes jobrotationsydelse til arbejdsgiveren. Ansættelsen skal som minimum have været 30 t. pr. uge.</p>\r\n<p>Tilbud efter LAB, herunder virksomhedspraktik eller ansættelse med løntilskud, eller anden støttet beskæftigelse samt elev-, lærlinge og tilsvarende uddannelsesansættelse anses i denne forbindelse ikke for ordinær ansættelse.</p>\r\n<p class=\"Overskriftstekst1\" style=\"text-align: left;\">2. Ansættelse af vikar.</p>\r\n<p>For at få jobrotationsydelsen skal arbejdsgiveren ansætte vikar i et antal timer, der svarer til de timer, de ansatte deltager i uddannelse. I den periode, et jobrotationsprojekt løber, vil der kunne være perioder, hvor de beskæftigede ikke er i uddannelse, fx kan der være 1-4 ugers pause mellem uddannelsesperioder. I projektperioden behøver der ikke være et fuldstændig tidsmæssigt sammenfald mellem den periode, hvor beskæftigede deltager i uddannelse, og den periode, hvor vikaren er ansat. Det afgørende for, at arbejdsgiveren kan få udbetalt jobrotationsydelse i projektperioden, er, at der er en time til time relation mellem beskæftigede på uddannelse og vikaren/vikarerne. Har arbejdsgiveren en vikar ansat ud over det antal timer, som beskæftigede deltager i uddannelse, kan der ikke udbetales jobrotationsydelse for disse timer.</p>\r\n<p class=\"Overskriftstekst1\" style=\"text-align: left;\">3. Den beskæftigede.</p>\r\n<p>Den beskæftigede modtager sædvanlig løn fra arbejdsgiveren under uddannelsen.</p>\r\n<p class=\"Overskriftstekst1\" style=\"text-align: left;\">4. Uddannelsen.</p>\r\n<p>Arbejdsgiveren afgør selv, hvilken offentlig eller privat udbudt uddannelse den beskæftigede skal deltage i.</p>\r\n<p>Der kan dog med virkning fra 1. juli 2013 ikke bevilges jobrotationsydelse, når arbejdsgiveren udbetaler løn, som er knyttet til en uddannelsesaftale, der fører frem til en erhvervsuddannelse i henhold til lov om erhvervsuddannelser eller i henhold til lov om maritime uddannelser, herunder i perioder hvor den beskæftigede deltager i praktik på arbejdsgiverens virksomhed. Dette medfører, at beskæftigede, der er elever, lærlinge eller voksenlærlinge, ikke er omfattet af jobrotationsordningen, og dermed ikke kan erstattes af jobrotationsvikarer.</p>\r\n<p>Bestemmelsen har virkning for jobrotationsprojekter, hvortil jobrotationsydelsen er bevilget den 1. juli 2013 eller herefter. At ydelsen skal være bevilget betyder, at der mellem jobcenteret og arbejdsgiveren skal være indgået bindende aftale om, at ydelsen vil blive bevilget, hvis alle øvrige betingelser er opfyldt. Aftalen skal – ud over at være bindende i forhold til arbejdsgiveren – overholder betingelserne for at kunne danne grundlag for udbetaling af refusion fra AMS.</p>\r\n<p>Personer, som deltager i GVU, kan deltage i jobrotationsprojekter.</p>\r\n<p>Er der tale om private uddannelser og uddannelser med brugerbetaling, betaler virksomheden selv deltagergebyret.</p>\r\n<p class=\"Overskriftstekst1\" style=\"text-align: left;\">5. Krav til vikaren.</p>\r\n<p>Den ledige, der ansættes som vikar, skal være enten dagpenge- eller kontanthjælpsmodtager. Er vikaren dagpengemodtager, skal denne ved ansættelsen have haft en sammenlagt ledighedsperiode på mindst 3 måneder. For kontanthjælpsmodtagere er kravet, at de ved ansættelsen skal have modtaget kontanthjælp i en sammenhængende periode på mindst 3 måneder.</p>\r\n<p class=\"Overskriftstekst1\" style=\"text-align: left;\">6. Vikarens ansættelsesforhold.</p>\r\n<p>Vikaren ansættes med overenskomstmæssig løn eller den for tilsvarende arbejde sædvanligt gældende løn. Vikaren vil under ansættelsen være omfattet af de for lønmodtagere gældende regler, der er fastsat ved lov, i henhold til lov eller ved kollektiv overenskomst m.v.</p>\r\n<p>Ansættelsen skal som minimum være på 10 timer pr. uge og kan maksimalt vare i 12 måneder. Såfremt vikaren ikke ansættes på fuld tid, vil det være muligt at modtage supplerende dagpenge efter de almindelige regler herom.</p>\r\n<p>Ledige ansat i jobrotationsstillinger vil kunne vikariere for flere beskæftigede.</p>\r\n<p class=\"Overskriftstekst1\" style=\"text-align: left;\">7. Dagpengeret.</p>\r\n<p>Vikaren optjener ikke dagpengeret under ansættelsen, da en del af jobrotationsydelsen er en støtte til virksomhedens udgifter til vikarens løn. Perioder med ansættelse i vikarjobbet forbruger ikke af ydelsesperioden, men forbruger af referenceperioden.</p>\r\n<p class=\"Overskriftstekst1\" style=\"text-align: left;\">8. Jobcenterets rolle.</p>\r\n<p>Jobcenteret skal sørge for, at den ledige, der ansættes som vikar, er bekendt med, at ansættelsen ikke kan anvendes til at optjene dagpengeret.</p>\r\n<p>Jobcenteret skal underrette a-kassen, når en forsikret ledig ansættes som vikar i forbindelse med jobrotation.</p>\r\n<p class=\"Overskriftstekst1\" style=\"text-align: left;\">9. Sats.</p>\r\n<p>For at fremme brugen af jobrotation i den private sektor er jobrotationsydelsen på forsøgsbasis forhøjet fra 160 pct. til 180 pct. af højeste dagpengesats for private arbejdsgivere. Forhøjelse af jobrotationsydelsen er en midlertidig ordning gældende fra 1. januar 2013 frem til 1. juli 2014.</p>\r\n<p>Jobrotationsydelsen reguleres årligt den 1. januar med satsreguleringsprocenten efter lov om en satsreguleringsprocent.</p>\r\n<p>Jobrotationsydelsen udgør 173,09 kr. (pr. 1. januar 2013) for hver time, en beskæftiget er i uddannelse, og der samtidig er ansat en vikar. Jobrotationsydelsen til private arbejdsgivere, der indgår aftale om en jobrotationsordning, der påbegyndes i perioden fra den 1. januar 2013 og indtil den 1. juli 2014, udgør dog 194,84 kr. pr. 1. januar 2013.</p>\r\n<p class=\"Overskriftstekst1\" style=\"text-align: left;\">10. Sammenhæng med anden godtgørelse.</p>\r\n<p>Der kan ikke udbetales jobrotationsydelse, hvis der udbetales VEU-godtgørelse i forbindelse med, at en ansat deltager i uddannelser, der berettiger til godtgørelse efter VEU-lovgivningen eller støtte efter lov om statens voksenuddannelse (SVU).</p>\r\n<p>Arbejdsgiveren kan desuden ikke samtidig med udbetaling af jobrotationsydelsen modtage løntilskud efter reglerne herom til vikaren. Endelig kan ydelsen ikke modtages, hvis arbejdsgiveren har adgang til at modtage lønrefusion fra AUB.</p><div class=\"Givet\" id=\"Givet\"><p class=\"Givet\" align=\"center\">Arbejdsmarkedsstyrelsen, den 4. juli 2013</p><p class=\"Sign1\" align=\"center\">Niels Friis Møller</p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/07/2013"
        },
        {
            "displayName": "Accession",
            "displayValue": "C20130934654"
        },
        {
            "displayName": "Entydig dokumentidentifikation",
            "displayValue": "BE005515"
        },
        {
            "displayName": "Dato for førstegangsindlæggelse",
            "displayValue": "05/07/2013"
        },
        {
            "displayName": "Dato for indlæggelse",
            "displayValue": "05/07/2013"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9346"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "04/07/2013"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Arbejdsmarkedsstyrelsen, j.nr. 2013-0008268"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}