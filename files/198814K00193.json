{
    "id": 107746,
    "title": "1988 BTL 193   BETÆNKNING OVER FORSLAG TIL LOV OM HELÅRSBEBOELSESRET    NR L 193 1988-89, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1988/1 BTL 193",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 193 </P>  \r\n\r\n<P></P>  \r\n\r\n<P>Betænkning over Forslag til lov om helårsbeboelsesret <BR>  \r\n\r\n Nr L 193 1988-89, 1. samling </P>  \r\n\r\n<P></P>  \r\n\r\n<P>Afgivet af Miljø- og Planlægningsudvalget </P>  \r\n\r\n<P></P>  \r\n\r\n<P>Afgivet: 19890329 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder. </P>  \r\n\r\n<P>Som bilag er optrykt en henvendelse fra Græsted-Gilleleje Kommune, som er  \r\n\r\n tilgået udvalget under alm. del. </P>  \r\n\r\n<P>Miljøministeren har over for udvalget tilkendegivet følgende: </P>  \r\n\r\n<P>I forbindelse med behandlingen af nærværende lovforslag kan jeg oplyse, at  \r\n\r\n jeg i slutningen af 1989 vil fremsætte lovforslag, hvorefter det overlades  \r\n\r\n til kommunerne at administrere beboelse af sommerhusområder gennem kommune-  \r\n\r\n og lokalplanlægningen. Det vil sige, at spørgsmålet om helårsbeboelse i  \r\n\r\n sommerhusområder foreslås overført fra sommerhusloven til kommuneplanloven,  \r\n\r\n og at den konkrete regulering sker gennem lokalplanbestemmelser. </P>  \r\n\r\n<P>Herigennem imødekommes et ønske fra en række kommuner, der har anført, at  \r\n\r\n tilladelser til beboelse af sommerhusområder skal ses i en planlægningsmæssig  \r\n\r\n sammenhæng, og at det er ønskeligt og rationelt, at tilladelse alene kan og  \r\n\r\n må gives af kommunerne. </P>  \r\n\r\n<P>Det er således tanken, at administrationen af beboelse i sommerhusområder  \r\n\r\n overlades til kommunerne, der har ansvaret for planlægningen og de økonomiske  \r\n\r\n konsekvenser heraf. Det vil derfor ikke blive muligt at påklage kommunernes  \r\n\r\n afgørelser til Miljøankenævnet. </P>  \r\n\r\n<P>Herefter indstillet et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>forkastelse</I> ved 3.  \r\n\r\n behandling. </P>  \r\n\r\n<P>Et mindretal inden for flertallet (Socialdemokratiets og Socialistisk  \r\n\r\n Folkepartis medlemmer af udvalget) vil stemme imod lovforslaget, fordi  \r\n\r\n konsekvenserne af den foreslåede liberalisering er helt uoverskuelige for  \r\n\r\n såvel kravet til den kommunale service som for planlægningen af de rekreative  \r\n\r\n områder. Lovforslaget aktualiserer imidlertid det problem, som er rejst af en  \r\n\r\n række nordsjællandske kommuner, at sommerhuslovens regler om beboelse i  \r\n\r\n sommerhuse ikke kan håndhæves (jf. det optrykte bilag). </P>  \r\n\r\n<P>Således som dette problem er forelagt for udvalget, indebærer den  \r\n\r\n nuværende retstilstand på området, at der i visse sommerhusområder faktisk er  \r\n\r\n etableret en situation, der svarer til lovforslagets hensigt. </P>  \r\n\r\n<P>Dette er uantageligt, og efter mindretallets opfattelse er det påkrævet,  \r\n\r\n at regeringen snarest fremkommer med et forslag til at etablere sådanne  \r\n\r\n forhold på området, at by- og landzonelovens planlægningsmæssige formål  \r\n\r\n varetages, og at der tillægges kommunerne sådanne beføjelser, at  \r\n\r\n bosætningsmønstret kan tilpasses til udviklingen i den enkelte kommune. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>vedtagelse uændret. </I></P>  \r\n\r\n<P>Mindretallet finder det meget uheldigt, at miljøministeren blot ønsker at  \r\n\r\n lægge låg på de reelle problemer, som er til stede med hensyn til tilladelse  \r\n\r\n til helårsbeboelse af sommerhuse. Mindretallet finder, at denne udsættelse  \r\n\r\n reelt betyder, at spørgsmålet om helårsbeboelsesret vil flyde frem til engang  \r\n\r\n i 1990. </P>  \r\n\r\n<P>Det er ekstra uheldigt, at ministeren sylter problemerne, fordi man i dag  \r\n\r\n kan konstatere, at retstilstanden vedrørende helårsbeboelsesret er meget  \r\n\r\n uklar. Politiet ønsker ikke at rejse tiltale bl.a. med den begrundelse, at  \r\n\r\n man i mange tilfælde har ydet social bistand til nogle beboere, og at man i  \r\n\r\n øvrigt ikke magter at føre kontrol med den &#187;ulovlige&#171; beboelse,  \r\n\r\n idet en sådan kontrol skal finde sted i aftentimerne og reelt bærer præg af  \r\n\r\n dyneløfteraktioner. </P>  \r\n\r\n<P>Med udsættelsen af lovinitiativet kan man fortsat påregne forskelligheder  \r\n\r\n i afgørelserne fra kommune til kommune. Det samme vil gælde  \r\n\r\n dispensationssagerne. </P>  \r\n\r\n<P>Endelig kan det anføres, at den manglende politimæssige indgriben helt  \r\n\r\n klart vil medføre, at mange såkaldt &#187;ulovlige&#171; beboere vil føle sig  \r\n\r\n i god tro fra nu af og frem til 1990. </P>  \r\n\r\n<P>Ahlmann-Ohlsen (KF) fmd. <I>Ole Bernt Henriksen (KF) Rønholt (KF) Svend  \r\n\r\n Erik Hovmand (V) Hanne Severinsen (V) Knud Lind (FP) Marianne Jelved (RV) Lis  \r\n\r\n Noer Holmberg (CD) Glønborg (KRF) Helen Beim (S) Dorte Bennedsen (S) Erik  \r\n\r\n Holst (S) Helge Morgensen (S) Henning Nielsen (S) Trøjborg (S) Margrete Auken  \r\n\r\n (SF)</I> nfmd. <I>Leif Hermann (SF) </I></P>  \r\n\r\n<P>Bilag </P>  \r\n\r\n<P>Henvendelse fra Græsted-Gilleleje Kommune vedrørende administration af  \r\n\r\n sommerhusloven </P>  \r\n\r\n<P>Den 22. marts 1989 </P>  \r\n\r\n<P>Folketingets Miljø- og Planlægningsudvalg </P>  \r\n\r\n<P>Vedrørende foretræde den 29. marts 1989 </P>  \r\n\r\n<P>Notat: Administration af sommerhusloven </P>  \r\n\r\n<P>Resume af problemerne i at administrere sommerhusloven 1983 - på grund af  \r\n\r\n usikker lovgivning, manglende konsekvens i opfølgningen og politisk  \r\n\r\n usikkerhed gennem de seneste 2 år </P>  \r\n\r\n<P>Anledning: </P>  \r\n\r\n<P>5 nordsjællandske kommuner (Hundested, Frederiksværk, Skævinge, Helsinge  \r\n\r\n og Græsted-Gilleleje) ønsker at gøre Folketinget opmærksom på, at politisk  \r\n\r\n usikkerhed siden 1987 har gjort administration af sommerhuslovens  \r\n\r\n bestemmelser imod helårsbeboelse umulig. Der peges derfor på et  \r\n\r\n lovgivningsinitiativ. </P>  \r\n\r\n<P>0. Problemstilling: </P>  \r\n\r\n<P>Der blev senest i 1983 gennemført en lovgivningsændring af reglerne mod  \r\n\r\n helårsbeboelse i sommerhusområder. Dette skete ikke mindst foranlediget af 6  \r\n\r\n nordsjællandske kommuner, der ønskede mere præcise regler. </P>  \r\n\r\n<P>Da dønningerne efter 83-justeringens overgangsbestemmelser havde lagt sig,  \r\n\r\n var der i få år en rimelig klar administrations- og retspraksis. </P>  \r\n\r\n<P>Den 21. maj 1987 blev der af Østre Landsret afsagt dom i den såkaldte  \r\n\r\n Jægerspris-sag. Et par blev frifundet for ulovlig helårsbeboelse til trods  \r\n\r\n for, at det forelå klarlagt, at parret havde været tilmeldt folkeregistret på  \r\n\r\n sommerhusadressen og havde haft denne som &#187;egentlig&#171; bolig. Politi  \r\n\r\n og anklagemyndighed ophørte herefter med at rejse og pådømme  \r\n\r\n &#187;sager&#171;. </P>  \r\n\r\n<P>I 1987/88 blev det tilkendegivet af regeringsmedlemmer - om end i meget  \r\n\r\n forskellige varianter - at der burde åbnes adgang til helårsbeboelse i  \r\n\r\n sommerhusområder; primært blev peget på pensionister. </P>  \r\n\r\n<P>Siden 1987, især fra midten af 1988, er ulovligt helårsophold i  \r\n\r\n sommerhusområder steget drastisk. Alene i nærværende kommuners områder er det  \r\n\r\n efter optællinger og skøn vurderet, at ulovligt ophold omfatter 5-10 pct. af  \r\n\r\n sommerhusene. I Græsted-Gilleleje Kommune er det &#187;ulovlige&#171; ophold  \r\n\r\n opgjort til mindst 900 mennesker (kommunens indbyggertal: 17.400). </P>  \r\n\r\n<P>1. 1983-lovændringen (lov nr. 207 af 25. maj 1983) </P>  \r\n\r\n<P>Denne lovjustering bestod væsentligst i en effektivisering af håndhævelsen  \r\n\r\n af forbudet mod helårsbeboelse. Der blev indført regler om påtale og straf.  \r\n\r\n Reglerne om dispensation blev fastholdt meget restriktivt - de særlige  \r\n\r\n tilfælde, der skal vedrøre særlig nødvendigt erhvervsophold samt sygdom. </P>  \r\n\r\n<P>Som overgangsbestemmelser blev fastsat, at de mennesker, der i strid med  \r\n\r\n reglerne og trods myndighedernes pålæg om fraflytning fortsat havde ulovligt  \r\n\r\n ophold, skulle kunne opnå dispensation på livstid. </P>  \r\n\r\n<P>Det forekommer stadig de lokale myndigheder som et knæk på  \r\n\r\n retsbevidstheden omkring sommerhusbestemmelserne, at de mennesker, der  \r\n\r\n flyttede efter kommunens og politiets pålæg, ikke opnåede dispensation, mens  \r\n\r\n de, der trodsede alle pålæg, fik dispensation. </P>  \r\n\r\n<P>Heri findes een kilde til senere administrativ og retlig usikkerhed. </P>  \r\n\r\n<P>2. Praksis frem til i dag </P>  \r\n\r\n<P>Praksis efter 83-loven har været opretholdt så restriktivt, som det var  \r\n\r\n tilsigtet ved lovændringen. Kommuner, politi og anklagemyndighed varetog  \r\n\r\n håndhævelsen i sagens forskellige stadier. </P>  \r\n\r\n<P>Der skete dog i årene derefter en glidning, så et stigende antal sager,  \r\n\r\n især i vinteren 1986/87, ikke blev ført igennem til doms. </P>  \r\n\r\n<P>Dette kan illustreres af nogle enkelte sager. For et sommerhus, der  \r\n\r\n udlejedes til et par, hvis husleje blev betalt via kontanthjælp, fandt  \r\n\r\n politimesteren i Hillerød ikke grundlag for at rejse tiltale mod udlejer  \r\n\r\n eller lejerne. </P>  \r\n\r\n<P>Rigsadvokaten støttede politimesterens afgørelse og lagde vægt på, at når  \r\n\r\n kommunens sociale forvaltning betalte huslejen, kunne en domstol &#187;ikke  \r\n\r\n se bort fra udlejerens og lejernes opfattelse af, at deres handlemåde i nogen  \r\n\r\n grad var sanktioneret af kommunen&#171;. Det skal supplerende bemærkes, at  \r\n\r\n der ifølge bistandslovens bestemmelser skal ske dækning af klienters  \r\n\r\n opholdsudgifter uanset opholdets eventuelle ulovlige karakter (samme  \r\n\r\n problematik som for Frøstrup-lejren). </P>  \r\n\r\n<P>Jægerspris-dommen, afsagt af Østre Landsret 21. maj 1987, omhandlede en  \r\n\r\n &#187;helt almindelig sag&#171;, hvori ikke indgik kommunalt socialt  \r\n\r\n underhold eller tilskud til boligudgift for pågældende sommerhusbeboer. </P>  \r\n\r\n<P>Det forelå oplyst af bl.a. beboerne selv, at der i vinterhalvåret var  \r\n\r\n benyttet sommerhus som egentlig bolig. I dommens præmisser siges, at &#187;.  \r\n\r\n . . findes det ikke med tilstrækkelig sikkerhed godtgjort, at de tiltalte er  \r\n\r\n skyldige . . .&#171;. </P>  \r\n\r\n<P>I vinteren 1988/89 har politimesterembederne dækkende Nordsjælland ikke  \r\n\r\n villet rejse tiltale for ulovlig sommerhusbeboelse. </P>  \r\n\r\n<P>3. Eventuel udvidet dispensation </P>  \r\n\r\n<P>Under indtryk af det holdningsskift, der synes at være sket i den  \r\n\r\n politiske debat siden 1983, har nærværende 5 nordsjællandske kommuner påpeget  \r\n\r\n</P>  \r\n\r\n<P>at mindre restriktiv holdning til helårsophold i sommerhusområder i givet  \r\n\r\n fald indføres gennem en lovgivningsændring, </P>  \r\n\r\n<P>at en ikke-bindende ministeriel vejledning om eventuel favorisering af  \r\n\r\n særlige befolkningsgrupper er i modstrid med forarbejderne til 1983-loven,  \r\n\r\n</P>  \r\n\r\n<P>at en ikke-bindende og ikke-lovgivet dispensationsvejledning vil fremme  \r\n\r\n det kaos på området, som er under udvikling, </P>  \r\n\r\n<P>at det for befolkningen må virke uforståeligt forskelsbehandlende, at  \r\n\r\n dispensation i givet fald skulle omfatte specielt ejere, og kun  \r\n\r\n folkepensionister. </P>  \r\n\r\n<P>4. Hvorledes kan beboelse i sommerhusområder udvides </P>  \r\n\r\n<P>Nærværende 5 kommuner må anse det for nødvendigt, at der sker  \r\n\r\n lovgivningsmæssig præcisering, herunder af eventuelt ændret adgang til  \r\n\r\n helårsophold. </P>  \r\n\r\n<P>Kommunerne anser det for administrativt ønskeligt og rationelt, at al  \r\n\r\n tilladelse alene kan og må gives af kommunen. Folketinget må fastsætte  \r\n\r\n kriterierne for eventuel ret til helårsophold i sommerhusområder. </P>  \r\n\r\n<P>Kommunerne anser det for ønskeligt, at man fortsat i eventuel  \r\n\r\n dispensationspraksis må sigte på at tage hensyn til pågældende  \r\n\r\n sommerhusområdes faktiske tilstand, fysisk som anden servicetilstand. Tillige  \r\n\r\n må fastholdes hensynet til de fleste sommerhusområders overvejende rekreative  \r\n\r\n karakter. </P>  \r\n\r\n<P>5. Manglende afklaring af sammenbruddet i håndhævelsen af  \r\n\r\n forbudsbestemmelserne </P>  \r\n\r\n<P>Nærværende 5 kommuner må som det væsentligste synspunkter fremhæve, at  \r\n\r\n løses problemerne med den i dag reelt ophørte mulighed for helårsbeboelse  \r\n\r\n ikke - så vil enhver overvejelse om holdning til dispensationer være  \r\n\r\n overflødig. Faktum er, at der i hurtigt stigende grad sker beboelse ulovligt.  \r\n\r\n</P>  \r\n\r\n<P>Miljøministerens angivelser af håndhævelse må desværre betragtes som helt  \r\n\r\n utilstrækkelige. Dette ses alene i den retstilstand, at politi og  \r\n\r\n anklagemyndighed, med accept af Justitsministeriet, ikke finder bevisførelse  \r\n\r\n mulig - endog når borgeren selv erklærer ikke at have anden egentlig og  \r\n\r\n lovlig bolig end sommerhuset. </P>  \r\n\r\n<P>6. Afslutning </P>  \r\n\r\n<P>Trods kommunernes opfattelse, at sommerhusområderne primært udgør grundlag  \r\n\r\n for befolkningens rekreative beboelse af naturområder - ændrer det ikke det  \r\n\r\n forhold, at man i givet fald gerne vil samarbejde om, at eventuelle  \r\n\r\n justeringer af sommerhusbestemmelserne bliver klare og administrerbare. </P>  \r\n\r\n<P>Med venlig hilsen </P>  \r\n\r\n<P>Svend Aage Nielsen </P>  \r\n\r\n<P>borgmester </P>  \r\n\r\n<P>/ Mogens Hegnsvad </P>  \r\n\r\n<P>kommunaldirektør </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198814K00193"
        },
        {
            "displayName": "Entydig dokumentidentifikation",
            "displayValue": "CL004094"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "193"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}