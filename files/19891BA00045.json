{
    "id": 105778,
    "title": "1989 BSF 45   FORSLAG TIL FOLKETINGSBESLUTNING OM SKABELSE AF ET ÅBENT EUROPÆISK   UDDANNELSESSAMARBEJDE (UDDANNELSES-EUREKA) ",
    "documentTypeId": "480",
    "isSagsforlobPeriodValid": false,
    "shortName": "1989/1 BSF 45",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 45 </P>  \r\n\r\n<P></P>  \r\n\r\n<P>Forslag til folketingsbeslutning om skabelse af et åbent europæisk  \r\n\r\n uddannelsessamarbejde (Uddannelses-Eureka) </P>  \r\n\r\n<P></P>  \r\n\r\n<P>Fremsat af Gade (SF) Lilli Gyldenkilde (SF) Ingerlise Koefoed (SF) Rahbæk  \r\n\r\n Møller (SF) Holger K. Nielsen (SF) Bjørn Poulsen (SF) Jens Thoft (SF) </P>  \r\n\r\n<P></P>  \r\n\r\n<P>den 7. december 1989 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at fremsætte forslag om oprettelse </P>  \r\n\r\n<P>af et åbent europæisk samarbejde på uddannelsesområdet - et </P>  \r\n\r\n<P>Uddannelses-Eureka. Forslaget fremsættes i EF, i Nordisk Råd og i </P>  \r\n\r\n<P>Europarådet så hurtigt som muligt. </P>  \r\n\r\n<P>Uddannelses-Eureka udformes efter følgende retningslinier: </P>  \r\n\r\n<P>1) Der oprettes en koordinationskomite sammensat af repræsentanter for de  \r\n\r\n deltagende landes regeringer. Koordinationskomiteen indkalder til  \r\n\r\n ministerrådsmøder, der afholdes 1 gang halvårligt. </P>  \r\n\r\n<P>2) Der oprettes et fast sekretariat knyttet til Europarådet. </P>  \r\n\r\n<P>3) Der nedsættes efter behov sagkyndige udvalg med repræsentanter fra de  \r\n\r\n deltagende landes uddannelsessystemer. </P>  \r\n\r\n<P>4) De deltagende lande skal bidrage til finansieringen gennem en promille  \r\n\r\n af landenes bruttonationalindtægt eller en procentdel af  \r\n\r\n uddannelsesbudgetterne. </P>  \r\n\r\n<P>5) Uddannelses-Eureka skal være åbent for alle europæiske lande.  \r\n\r\n Organisationer som EF og Nordisk Råd, der i forvejen arbejder med disse  \r\n\r\n områder, skal desuden kunne deltage. </P>  \r\n\r\n<P>Bemærkninger til forslaget </P>  \r\n\r\n<P>Et Uddannelses-Eureka skal kunne omfatte alle de europæiske lande, der  \r\n\r\n måtte ønske at blive medlemmer. </P>  \r\n\r\n<P>Formålet skal være at danne et forum for udveksling af erfaringer på  \r\n\r\n uddannelsesområdet, for etablering af faste aftaler med henblik på at skabe  \r\n\r\n mulighed for at videreuddanne sig i andre lande og mulighed for gensidig  \r\n\r\n anerkendelse af eksamener samt for etablering af aftaler om en koordineret  \r\n\r\n indsats på udvalgte områder. </P>  \r\n\r\n<P>I de kommende års fornyelse af Europa ved overgangen til  \r\n\r\n informationsteknologiens tidsalder vil uddannelse komme til at spille en  \r\n\r\n hovedrolle i fornyelsesprocessen både som en selvstændig produktivkraft og  \r\n\r\n dermed en forudsætning for vækst i beskæftigelse og i økonomi, men også som  \r\n\r\n en nødvendig forudsætning for den nødvendige omstilling af produktionen til  \r\n\r\n fordel for miljøet. Samtidig er der en risiko for, at der i alle lande vil  \r\n\r\n opstå en endnu større kløft mellem de veluddannede og de ikke-uddannede.  \r\n\r\n Derfor er det f.eks. vigtigt, at der opnås en betydelig grad af enighed  \r\n\r\n mellem de europæiske lande om, at disse er enige om at prioritere  \r\n\r\n grunduddannelse og bred videreuddannelse (f.eks. gennem BFU) højt. </P>  \r\n\r\n<P>På nogle af disse områder er der allerede tale om, at EF har taget  \r\n\r\n initiativer, f.eks. udveksling af studerende og godkendelse af  \r\n\r\n eksamensbeviser. Tankegangen bag forslaget er, at kun det, der strikte kommer  \r\n\r\n ind under Romtraktaten, skal afgøres alene blandt EF's medlemslande, mens  \r\n\r\n øvrige initiativer skal bredes ud til alle de lande, der måtte ønske at være  \r\n\r\n med. Dette sidste gælder f.eks. udveksling af studerende. Her eksisterer i  \r\n\r\n dag 2 programmer: Erasmus-programmet i EF regi og Nordplus-programmet i  \r\n\r\n nordisk regi. Disse ordninger skal således sammensluttes og åbnes for andre  \r\n\r\n lande, der måtte ønske det. </P>  \r\n\r\n<P>Det er klart, at der skal bygges på EF's erfaringer på dette område og på  \r\n\r\n de nordiske erfaringer med et fælles arbejdsmarked. Ambitionsniveauet i et  \r\n\r\n Uddannelses-Eureka skal fra starten være højt, således at EF-landene ikke  \r\n\r\n bliver nervøse for, at de mister noget ved at opbygge et nyt samarbejdsforum.  \r\n\r\n Netop de sager, som falder uden for Romtraktaten, vil i dette nye forum kunne  \r\n\r\n diskuteres og aftales mellem de lande, der måtte ønske det. </P>  \r\n\r\n<P>Den nuværende opbrudssituation i Europa skabt af de meget hurtige  \r\n\r\n ændringer i Østeuropa kræver konstruktive bidrag fra vesteuropæisk side.  \r\n\r\n Etablering af helt nye, forpligtende og åbne samarbejdsfora kan være et meget  \r\n\r\n vigtigt element i at skabe et åbent Europa, hvor der samarbejdes på lige fod  \r\n\r\n mellem alle landene, uafhængigt af medlemskab af forskellige økonomiske og  \r\n\r\n politiske samarbejdsorganisationer. </P>  \r\n\r\n<P>Da uddannelsesområdet ikke er omfattet af Rom-traktaten, vil dette område  \r\n\r\n være velegnet til at etablere et bredere samarbejde fra grunden, byggende på  \r\n\r\n erfaringerne fra især EF, men også Norden. </P>  \r\n\r\n<P>Danmark bør snarest fremsætte forslaget i EF, Nordisk Råd og Europarådet.  \r\n\r\n</P>  \r\n\r\n<P>Der anvendes her en model for opbygningen af samarbejdet, som svarer til  \r\n\r\n den model, der er skitseret i SF's forslag til folketingsbeslutning om et  \r\n\r\n Kultur-Eureka, der henvises til beslutningsforslag nr. B 46. Forslaget er i  \r\n\r\n øvrigt i høj grad inspireret af den opbygning, man har givet Det  \r\n\r\n Audiovisuelle Eureka. </P>  \r\n\r\n<P>Et sådant Uddannelses-Eureka kan overvejes etableret i tæt samarbejde med  \r\n\r\n det af SF foreslåede Kultur-Eureka. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/12/1989"
        },
        {
            "displayName": "Accession",
            "displayValue": "19891BA00045"
        },
        {
            "displayName": "Entydig dokumentidentifikation",
            "displayValue": "CL003311"
        },
        {
            "displayName": "Dato for førstegangsindlæggelse",
            "displayValue": "07/12/1989"
        },
        {
            "displayName": "Dato for indlæggelse",
            "displayValue": "07/12/1989"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "45"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}