{
    "id": 49079,
    "title": "Cirkulære om reservation af arealer til et hovedtransmissionsnet for naturgas i Danmark (3. Reservationsetape samt tillæg til 1. Reservationsetape) (Til samtlige kommunalbestyrelser, amtsråd og Hovedstadsrådet) ",
    "documentTypeId": "140",
    "isSagsforlobPeriodValid": false,
    "shortName": "CIR nr 109 af 26/05/1981",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om reservation af arealer til et  \r\n\r\n hovedtransmissionsnet for naturgas i Danmark </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(3. Reservationsetape samt tillæg til  \r\n\r\n 1. Reservationsetape) </P>  \r\n\r\n<P CLASS=TITEL-KOMMENTAR ALIGN=CENTER>(Til samtlige kommunalbestyrelser,  \r\n\r\n amtsråd og Hovedstadsrådet) </P>  \r\n\r\n<BR>  \r\n\r\n<P>I. Cirkulærets formål og indhold </P>  \r\n\r\n<P>Miljøministeriet fastsætter i dette cirkulære, at der skal reserveres  \r\n\r\n arealer, som vil være nødvendige for et hovedtransmissionsnet m. v. for  \r\n\r\n naturgas. </P>  \r\n\r\n<P>Reservationen har karakter af en friholdelse af de omhandlede arealer,  \r\n\r\n således at der i tiden, indtil naturgasnettet er anlagt, ikke opføres  \r\n\r\n bygninger eller udføres anlæg, der vil være til hinder for nettet. </P>  \r\n\r\n<P>Baggrunden for arealreservationen er regeringens energipolitiske  \r\n\r\n overvejelser med henblik på en formindskelse af landets store afhængighed af  \r\n\r\n olietilførsler og beslutningen om at tilføre landet naturgas fra boringer i  \r\n\r\n Vesterhavet. </P>  \r\n\r\n<P>Cirkulæret udstedes i henhold til § 4 og § 9, stk. 2, i lov om lands- og  \r\n\r\n regionplanlægning, jfr. miljøministeriets lovbekendtgørelse nr. 95 af 4.  \r\n\r\n marts 1980, og § 9, stk. 4, i lov om by- og landzoner (miljøministeriets  \r\n\r\n lovbekendtgørelse nr. 300 af 23. juni 1980). </P>  \r\n\r\n<P>Cirkulærets pkt. II indeholder de forudsætninger vedrørende  \r\n\r\n naturgasledningsnettet, som skal lægges til grund for regionplanlægningen. I  \r\n\r\n pkt. III er følgerne heraf for kommune- og lokalplanlægningen omtalt, og i  \r\n\r\n pkt. IV er der indeholdt nærmere forskrifter for zonemyndighedernes  \r\n\r\n administration af §§ 6-8 i by- og landzoneloven. </P>  \r\n\r\n<P>II. Forudsætninger for regionplanlægningen </P>  \r\n\r\n<P>I medfør af § 4 og § 9, stk. 2, i lands- og regionplanloven, fastsættes  \r\n\r\n herved efter forhandling med de berørte ministre og de kommunale  \r\n\r\n organisationer, at regionplanlægningen skal udføres udfra den forudsætning,  \r\n\r\n at der i et bælte på 50 m's bredde for linieføringen Egtved-Ikast og 40 m's  \r\n\r\n bredde for øvrige strækninger og med den på kortbilag, som er udsendt til de  \r\n\r\n berørte kommuner og amtskommuner, angivne linieføring skal reserveres areal  \r\n\r\n til et hovedtransmissionsnet for naturgas. Der reserveres ligeledes arealer  \r\n\r\n til de på de udsendte kortbilag anførte overjordiske anlæg: måler/  \r\n\r\n regulatorstationer og kompressoranlæg; endvidere reserveres arealer til  \r\n\r\n interesseområde for kavernelager ved Ll. Torup og midlertidige arbejdsarealer  \r\n\r\n ved Limfjorden. Den linieføring og de arealer til overjordiske anlæg, der  \r\n\r\n således er fastlagt, har været forhandlet med de berørte regionale og  \r\n\r\n kommunale myndigheder samt berørte statsmyndigheder. </P>  \r\n\r\n<P>Samtidig reserveres arealer til de overjordiske anlæg på strækningen fra  \r\n\r\n Frøslev til Egtved, som er en del af den linieføring til et  \r\n\r\n hovedtransmissionsnet for naturgas, der er sikret ved miljøministeriets  \r\n\r\n cirkulære af 28. februar 1978. (1. Reservationsetape). </P>  \r\n\r\n<P>Regionplanmyndigheden skal herefter i regionplanerne forbeholde de  \r\n\r\n reserverede arealer til det omhandlede ledningsnet m. v., jfr. § 7, stk. 1,  \r\n\r\n litra 2, i lands- og regionplanloven. Det vil sige, at arealerne ikke må  \r\n\r\n planlægges anvendt til bolig- eller erhvervsformål eller til andre  \r\n\r\n foranstaltninger, herunder også rekreative anlæg. </P>  \r\n\r\n<P>Reservationer af arealer i regionplanerne til fremtidige overordnede  \r\n\r\n trafik- og ledningsanlæg (transportkorridorer) må endvidere planlægges med  \r\n\r\n overvejelser om, i hvilken udstrækning de kan kombineres med de her foretagne  \r\n\r\n reservationer. Det kan i denne forbindelse oplyses, at det er aftalt med  \r\n\r\n energiministeriet, at de nu foretagne arealreservationer til naturgas i den  \r\n\r\n udstrækning, det er foreneligt med dette hovedformål, også vil kunne benyttes  \r\n\r\n til andre trafik- og ledningsanlæg. </P>  \r\n\r\n<P>Kortbilag 1 er et oversigtskort over de strækninger, som reserveres ved  \r\n\r\n nærværende cirkulære. </P>  \r\n\r\n<P>På kortbilag 2 er angivet den samlede reservation, som finder sted ved  \r\n\r\n nærværende cirkulære, og som har fundet sted ved miljøministeriets cirkulærer  \r\n\r\n af 28. februar 1978 (1. Reservationsetape), og 2. august 1979 (2.  \r\n\r\n Reservationsetape). </P>  \r\n\r\n<P>Til de berørte amtsråd og kommunalbestyrelser er der af planstyrelsen  \r\n\r\n udsendt de kort i 1:25.000, som skal danne grundlag for regionplanlægningen  \r\n\r\n og administrationen i øvrigt. </P>  \r\n\r\n<P>Mere detaljerede kort (1:4.000) vil blive udsendt af planstyrelsen. </P>  \r\n\r\n<P>I bilag 3 er nævnt de amter og kommuner, som berøres af ovennævnte  \r\n\r\n arealreservation. </P>  \r\n\r\n<P>III. Kommune- og lokalplanlægningen </P>  \r\n\r\n<P CLASS=PUNKT> <B>1.</B> Kommuneplanlægningen </P>  \r\n\r\n<P>I medfør af § 2, jfr. § 15, stk. 1, i kommuneplanloven (lov nr. 259 af 8.  \r\n\r\n juni 1979) skal kommunalbestyrelsen, når der foreligger en godkendt  \r\n\r\n regionplan, tilvejebringe en kommuneplan, som ikke må stride mod  \r\n\r\n regionplanlægningen eller mod beslutninger efter lands- og regionplanlovens §  \r\n\r\n 4. </P>  \r\n\r\n<P>Det påhviler således kommunalbestyrelsen ved udarbejdelsen af  \r\n\r\n kommuneplanen i overensstemmelse med ovennævnte landsplandirektiv at sikre de  \r\n\r\n for hovedtransmissionsnettet m. v. nødvendige arealer i kommuneplanen, jfr. §  \r\n\r\n 3, stk. 2, litra 5 og § 3, stk. 3, litra 2, i kommuneplanloven. </P>  \r\n\r\n<P>I medfør af § 8, stk. 1, jfr. stk. 3, i kommuneplanloven påhviler det  \r\n\r\n amtsrådet at påse, at kommuneplanforslaget er i overensstemmelse med  \r\n\r\n regionplanlægningen og beslutninger i medfør af lands- og regionplanlovens §  \r\n\r\n 4. </P>  \r\n\r\n<P>Amtsrådet skal således ved sin administration af kommuneplanlovens § 8  \r\n\r\n påse, at kommuneplanen er i overensstemmelse med ovennævnte i pkt. II  \r\n\r\n indeholdte landsplandirektiv. </P>  \r\n\r\n<P CLASS=PUNKT> <B>2.</B> § 15-rammerne </P>  \r\n\r\n<P>I overgangsperioden, indtil kommuneplanen foreligger, kan de arealer, som  \r\n\r\n er forbeholdt naturgasledningsnettet m. v., være omfattet af godkendte  \r\n\r\n midlertidige rammer for lokalplanlægningen, jfr. § 15, stk. 2, i  \r\n\r\n kommuneplanloven. </P>  \r\n\r\n<P>I disse situationer skal kommunalbestyrelserne i deres lokalplanlægning  \r\n\r\n tage hensyn til arealreservationen, også selv om denne vedrører områder inden  \r\n\r\n for § 15-rammerne. </P>  \r\n\r\n<P>I de situationer, hvor kommunalbestyrelsen ønsker at udvide eller ændre de  \r\n\r\n godkendte § 15-rammer til at omfatte det nu reserverede areal til  \r\n\r\n ledningsnettet m. v., skal forslaget til ændring af § 15-rammerne lægge  \r\n\r\n arealreservationen til grund. </P>  \r\n\r\n<P CLASS=PUNKT> <B>3.</B> Lokalplanlægningen </P>  \r\n\r\n<P>En følge af den ved dette cirkulære foretagne arealreservation til  \r\n\r\n hovedtransmissionsnettet m. v. kan blive, at kommunalbestyrelsen nødsages til  \r\n\r\n at nedlægge forbud i medfør af § 17 i kommuneplanloven, hvis den mødes med  \r\n\r\n byggeandragender eller anmeldelser vedrørende det af reservationen omfattede  \r\n\r\n areal, og hvis det pågældende bygge- og anlægsarbejde ikke kan hindres på  \r\n\r\n anden måde. </P>  \r\n\r\n<P>Også byggeri i landzone, som ikke kræver tilladelse i henhold til by- og  \r\n\r\n landzoneloven, og som kommunen modtager byggeanmeldelse om, jfr.  \r\n\r\n bygningsreglement 1977, 13.9.5, stk. 5, må kommunalbestyrelsen hindre som  \r\n\r\n ovenfor beskrevet. </P>  \r\n\r\n<P>Det anførte vil således gælde i alle tilfælde, hvor en konkret  \r\n\r\n foranstaltning er umiddelbar lovlig, enten i medfør af en  \r\n\r\n byplanvedtægt/lokalplan, eller i medfør af reglerne i kommuneplanlovens kap.  \r\n\r\n 6 samt zoneloven. </P>  \r\n\r\n<P>Kommunalbestyrelsen må herefter udarbejde et lokalplanforslag, hvor det  \r\n\r\n reserverede areal udlægges til ledningsanlæg, jfr. kommuneplanlovens § 18,  \r\n\r\n stk. 1, litra 5, og friholdes for bebyggelse m. v. For de overjordiske anlægs  \r\n\r\n vedkommende skal arealer i en lokalplan udlægges til offentligt formål  \r\n\r\n (naturgasforsyningsanlæg), jfr. kommuneplanlovens § 18, stk. 1, litra 2. </P>  \r\n\r\n<P>I medfør af § 23, stk. 1, litra 5, må kommunalbestyrelsen samtidig med  \r\n\r\n offentliggørelsen af lokalplanforslaget give skriftlig underretning herom til  \r\n\r\n energiministeriet. </P>  \r\n\r\n<P>Underretningen sendes efter aftale med energiministeriet til &#187;Dansk  \r\n\r\n Olie og Naturgas A/S&#171;, (D.O.N.G. A/S), Agern Alle 24-26, 2970 Hørsholm.  \r\n\r\n</P>  \r\n\r\n<P>Underretningen skal ledsages af selve lokalplanforslaget, den i  \r\n\r\n kommuneplanlovens § 21, stk. 1, nævnte beskrivelse og af en eventuel  \r\n\r\n mindretalsudtalelse efter § 21, stk. 2, jfr. § 23, stk. 4, i  \r\n\r\n kommuneplanloven. </P>  \r\n\r\n<P>Kommunalbestyrelsen må være opmærksom på, at udlæg af areal til  \r\n\r\n ledningsanlæg m. v. i en lokalplan i henhold til kommuneplanlovens § 18, stk.  \r\n\r\n 1, litra 5 og 2, kan have til følge, at den pågældende i medfør af  \r\n\r\n kommuneplanlovens § 32 kan kræve arealet overtaget af kommunalbestyrelsen mod  \r\n\r\n erstatning. I denne forbindelse henledes opmærksomheden på, at  \r\n\r\n energiministeriet vil holde kommunerne skadesløse for eventuelle  \r\n\r\n erstatningsbeløb. </P>  \r\n\r\n<P>I medfør af kommuneplanlovens § 25 påhviler det amtsrådet at påse, at et  \r\n\r\n forslag til lokalplan er i overensstemmelse med region- og  \r\n\r\n kommuneplanlægningen og § 15-rammerne, og herunder også at påse overholdelsen  \r\n\r\n af det ovenfor under pkt. II udstedte landsplandirektiv. </P>  \r\n\r\n<P>Kommunalbestyrelsen skal i øvrigt i sin planlægningsvirksomhed arbejde  \r\n\r\n udfra den forudsætning, at ovennævnte arealer skal forbeholdes til  \r\n\r\n hovedtransmissionsnettet m. v. </P>  \r\n\r\n<P>IV. Administrationen af §§ 6-8 i lov om by- og landzoner </P>  \r\n\r\n<P>I medfør af § 9, stk. 4, i by- og landzoneloven fastsættes herved, at  \r\n\r\n zonemyndigheden ikke i medfør af § 9, stk. 1, må meddele tilladelser, som er  \r\n\r\n i strid med reservationen, jfr. ovenfor under pkt. II. </P>  \r\n\r\n<P>Vedrørende de foranstaltninger, som ikke kræver tilladelse i medfør af by-  \r\n\r\n og landzoneloven, henvises ligeledes til det ovenfor under pkt. II anførte.  \r\n\r\n</P>  \r\n\r\n<P>V. Afslutning </P>  \r\n\r\n<P>Ønsker om ændringer i arealreservationen i forhold til den her fastlagte,  \r\n\r\n som senere måtte fremkomme fra de kommunale og regionale  \r\n\r\n planlægningsmyndigheder, berørte statsmyndigheder eller fra D.O.N.G. A/S, må  \r\n\r\n forelægges planstyrelsen, som så under hensyn til ændringens omfang og  \r\n\r\n konsekvens vil tage stilling til hvilken procedure, der skal følges. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Miljøministeriet, den 26. maj 1981 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Erik Holst </P>  \r\n\r\n<P CLASS=MINISTER ALIGN=RIGHT>/Christian S. Nissen </P>  \r\n\r\n</DIV>  \r\n\r\n<P>Bilag 1 </P>  \r\n\r\n<P><IMG SRC=\"/image.aspx?id=49079&img=CR7888_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Bilag 2 </P>  \r\n\r\n<P><IMG SRC=\"/image.aspx?id=49079&img=1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Bilag 3 </P>  \r\n\r\n<P>Amter og kommuner, som er berørt af arealreservation til  \r\n\r\n hovedtransmissionsnettet for naturgas, etape 3, samt tillæg til 1. etape fra  \r\n\r\n Frøslev til Egtved. </P>  \r\n\r\n<P>Nordjyllands amt: Ålborg Hals Støvring Nørager </P>  \r\n\r\n<P>Viborg amt: Viborg Møldrup Ålestrup Tjele Karup </P>  \r\n\r\n<P>Århus amt: Hinnerup Silkeborg Gjern Hammel Århus </P>  \r\n\r\n<P>Sønderjyllands amt: Rødding Vojens Nørre Rangstrup Rødekro Tinglev Bov  \r\n\r\n</P>  \r\n\r\n<P>Ringkøbing amt: Ikast Herning Brande </P>  \r\n\r\n<P>Vejle amt: Nr. Snede Give Egtved Fredericia Vamdrup </P>  \r\n\r\n<P>Ribe amt: Vejen Esbjerg </P>  \r\n\r\n<P>Fyns amt Odense </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Særlig note: </P>  \r\n\r\n<P>Landsplandirektiv </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/09/1981"
        },
        {
            "displayName": "Accession",
            "displayValue": "C19810010909"
        },
        {
            "displayName": "Entydig dokumentidentifikation",
            "displayValue": "CM007888"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "17/07/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "109"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "26/05/1981"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Planstyrelsen"
        },
        {
            "displayName": "Ressortministeriets journalnummer",
            "displayValue": "Miljømin. Dep. 4 kt. j. nr. 324-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}