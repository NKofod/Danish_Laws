{
    "id": 105999,
    "title": "1985 BSF 39   FORSLAG TIL FOLKETINGSBESLUTNING OM OPRETTELSE AF PATIENTKLAGENÆVN OG EN   PATIENTOMBUDSMANDSINSTITUTION ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 39",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 39 </P>  \r\n\r\n<P></P>  \r\n\r\n<P>Forslag til folketingsbeslutning om oprettelse af patientklagenævn og en  \r\n\r\n patientombudsmandsinstitution </P>  \r\n\r\n<P></P>  \r\n\r\n<P>Fremsat af Tommy Dinesen (SF) Agerschou (SF) Birthe Hansen (SF) Ebba  \r\n\r\n Strange (S) </P>  \r\n\r\n<P></P>  \r\n\r\n<P>den 7. november 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til inden den 1. januar 1987 at </P>  \r\n\r\n<P>fremsætte lovforslag om ændrede klageregler på medicinalområdet, </P>  \r\n\r\n<P>bl.a. omfattende ansatte inden for sygehusvæsenet, psykiatriske </P>  \r\n\r\n<P>hospitaler, alment praktiserende læger, tandlæger, apotekere, </P>  \r\n\r\n<P>ansatte, der behandler arbejdsskadeerstatninger, og ansatte på </P>  \r\n\r\n<P>plejehjem, med følgende indhold: </P>  \r\n\r\n<P>1. Der nedsættes i hvert amt et patientklagenævn. Klagenævnet </P>  \r\n\r\n<P>nedsættes af amtsrådet og skal bestå af kredslægen, en jurist og </P>  \r\n\r\n<P>3 ikke-sagkyndige medlemmer uden for amtsrådets midte. Klagenævnet </P>  \r\n\r\n<P>skal behandle klager over medicinalpersoner m.v. vedrørende </P>  \r\n\r\n<P>patientbehandling, optræden og service- og informationsniveau. </P>  \r\n\r\n<P>2. Til klagenævnet knyttes et sekretariat. </P>  \r\n\r\n<P>3. Folketinget udpeger en patientombudsmand. </P>  \r\n\r\n<P>4. Patientombudsmanden behandler klager over afgørelser truffet af </P>  \r\n\r\n<P>patientklagenævn. Patientombudsmanden behandler endvidere klager </P>  \r\n\r\n<P>over medicinalpersoner m.v. vedrørende patientbehandling, optræden </P>  \r\n\r\n<P>og service- og informationsniveau, når klagen vedrører et </P>  \r\n\r\n<P>statsligt hospital eller anden statslig myndighed. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Generelle bemærkninger </P>  \r\n\r\n<P>Beslutningsforslaget er i hovedsagen en genfremsættelse af et senest </P>  \r\n\r\n<P>i folketingsåret 1984-85 fremsat forslag, se Folketingstidende </P>  \r\n\r\n<P>1984-85 forhandlingerne sp. 5695 og 6479 samt tillæg A sp. 3397 og </P>  \r\n\r\n<P>tillæg B sp. 2381. </P>  \r\n\r\n<P>Det eksisterende klagesystem på sundhedsområdet er blandt andet </P>  \r\n\r\n<P>karakteristisk ved, at der er mange forskellige myndigheder og </P>  \r\n\r\n<P>organer, der hver for sig er kompetente til at behandle dele af de </P>  \r\n\r\n<P>problemer, der vil kunne opstå for en patient indlagt på et </P>  \r\n\r\n<P>sygehus eller under behandling af læger og andre </P>  \r\n\r\n<P>medicinalpersoner. Systemet består af mange klagetyper, mange </P>  \r\n\r\n<P>klageinstanser og mange forskellige klageveje. Konsekvensen er, at </P>  \r\n\r\n<P>det hele bliver uoverskueligt og indviklet efter alt at dømme ikke </P>  \r\n\r\n<P>blot for patienterne, men også for de myndigheder, der fungerer i </P>  \r\n\r\n<P>systemet. </P>  \r\n\r\n<P>Udgangspunktet for det nuværende system er lov om sundhedsvæsenets </P>  \r\n\r\n<P>centralstyrelse fra 1932. Dengang var situationen en ganske anden, </P>  \r\n\r\n<P>end den er i dag. Der var meget få klager, der var relativt få </P>  \r\n\r\n<P>medicinalpersoner, der var mange forskellige sygehusmyndigheder </P>  \r\n\r\n<P>for blot at nævne enkelte af de vigtigste forskelle. Situationen </P>  \r\n\r\n<P>dengang gjorde det naturligt, at de meget få klagesager blev </P>  \r\n\r\n<P>behandlet centralt i sundhedsstyrelsen. Alene stigningen i </P>  \r\n\r\n<P>antallet af klagesager, der f.eks. er forøget fra 499 i 1980 til </P>  \r\n\r\n<P>ca. 850 i 1985, gør det nuværende system helt utidssvarende og </P>  \r\n\r\n<P>sikrer på ingen måde den enkelte klager. Efter forslagsstillernes </P>  \r\n\r\n<P>opfattelse betyder antallet af klagesager også, at forestillingen </P>  \r\n\r\n<P>om at behandle alle klager centalt eöt sted er meningsløs. </P>  \r\n\r\n<P>Et nyt klagesystem må efter forslagsstillernes opfattelse være </P>  \r\n\r\n<P>overskueligt og tillidvækkende for den enkelte, have en hurtig </P>  \r\n\r\n<P>sagsbehandlingstid, indeholde ankemulighed og kunne medvirke til </P>  \r\n\r\n<P>at smidiggøre det ofte noget stive sundhedsvæsen. Systemet skal </P>  \r\n\r\n<P>indebære mulighed for, at der kan gribes ind i uhensigtsmæssige </P>  \r\n\r\n<P>eller forkerte rutiner, der virker krænkende eller fremmedgørende </P>  \r\n\r\n<P>på patienterne, uden at disse først skal igennem tunge </P>  \r\n\r\n<P>bureaukratier. Sundhedsvæsenet skal med andre ord have en lettere </P>  \r\n\r\n<P>adgang til at erfare, hvad patienter generelt finder angribeligt </P>  \r\n\r\n<P>på hospitaler m.v., ved den tilbagemelding, et godt fungerende </P>  \r\n\r\n<P>klagesystem vil indebære. </P>  \r\n\r\n<P>Under 1. behandling den 21. februar 1985, se Folketingstidende </P>  \r\n\r\n<P>1984-85 forhandlingerne sp. 6479, af et tidligere </P>  \r\n\r\n<P>beslutningsforslag fra SF om oprettelse af patientklagenævn og en </P>  \r\n\r\n<P>patientombudsmandsinstitution tilkendegav indenrigsministeren, at </P>  \r\n\r\n<P>det eksisterende klagesystem måtte ændres således, at det i </P>  \r\n\r\n<P>befolkningen ville blive opfattet som mere tillidvækkende, korrekt </P>  \r\n\r\n<P>og effektivt. Ministeren var af den opfattelse, at det juridiske </P>  \r\n\r\n<P>element i klagesagsbehandlingen måtte styrkes, og at lægfok skulle </P>  \r\n\r\n<P>inddrages. Ved denne lejlighed lovede indenrigsministeren at </P>  \r\n\r\n<P>fremsætte et lovforslag til et ændret klagesystem i </P>  \r\n\r\n<P>folketingssamlingen 1985-86. Det er nu sket, og dermed kan det </P>  \r\n\r\n<P>konstateres, at ministeren har opfyldt sit løfte. Hermed er stort </P>  \r\n\r\n<P>set også alt sagt, for ministerens forslag tilgodeser ikke de </P>  \r\n\r\n<P>formål, der må opstilles for et velfungerende klagesystem, og </P>  \r\n\r\n<P>løser ikke de problemer, der eksisterer i det nuværende system. </P>  \r\n\r\n<P>Ifølge indenrigsministerens forslag skal klagerne behandles </P>  \r\n\r\n<P>centralt, det er stadig sundhedsstyrelsen, der skal udføre den </P>  \r\n\r\n<P>egentlige sagsbehandling, og der vil ikke være nogen ankemulighed </P>  \r\n\r\n<P>for blot at nævne nogle af de centrale kritikpunkter, </P>  \r\n\r\n<P>forslagsstillerne har over for ministerens forslag. </P>  \r\n\r\n<P>Af disse grunde fremsætter forslagsstillerne nok en gang SFs forslag </P>  \r\n\r\n<P>om oprettelse af patientklagenævn og en </P>  \r\n\r\n<P>patientombudsmandsinstitution, der efter vores opfattelse vil </P>  \r\n\r\n<P>medføre et langt bedre klagesystem end det, indenrigsministeren </P>  \r\n\r\n<P>lægger op til. </P>  \r\n\r\n<P>Bemærkninger til de enkelte punkter </P>  \r\n\r\n<P>Til punkt 1 </P>  \r\n\r\n<P>Med hensyn til den amtslige klageinstans er det vigtigt, at brugernes </P>  \r\n\r\n<P>utilfredshed med sygdomsbehandlingen hurtigt og konkret kommer </P>  \r\n\r\n<P>frem til de personer, der har været årsag til utilfredsheden, så </P>  \r\n\r\n<P>de kan lære af den. Skyldes utilfredsheden misforståelser, er det </P>  \r\n\r\n<P>ikke mindre vigtigt, at disse opklares og hurtigt ryddes af vejen. </P>  \r\n\r\n<P>Det er derfor vigtigt, at en klageinstans er let at kontakte, </P>  \r\n\r\n<P>arbejder hurtigt og er i direkte kontakt med klageren, da mange </P>  \r\n\r\n<P>ikke er vant til at formulere sig skriftligt. Socialistisk </P>  \r\n\r\n<P>folkeparti mener ikke, at de nuværende klagemuligheder opfylder </P>  \r\n\r\n<P>disse kriterier. Dels kan det være vanskeligt for klageren at </P>  \r\n\r\n<P>vide, hvem hun skal klage til, dels foregår klagebehandlingen </P>  \r\n\r\n<P>skriftligt og tager lang tid. Dertil kommer, at de personer, der </P>  \r\n\r\n<P>behandler klagen, er ukendte for den, der klager, og hyppigt </P>  \r\n\r\n<P>tilhører den samme faggruppe som den, der klages over. Sidstnævnte </P>  \r\n\r\n<P>forhold har ofte som konsekvens, at klageren - med rette eller </P>  \r\n\r\n<P>urette - føler, at den, der træffer beslutning i sagen, er loyal </P>  \r\n\r\n<P>over for den, der klages over. </P>  \r\n\r\n<P>Socialistisk folkeparti foreslår, at der oprettes et amtsligt </P>  \r\n\r\n<P>klageorgan. Dette klagenævn bør have pligt til at tage en direkte </P>  \r\n\r\n<P>samtale med klageren og den indklagede, hvorved mange </P>  \r\n\r\n<P>misforståelser kunne ryddes af vejen. Klageren skal have ret til </P>  \r\n\r\n<P>en bisidder. Udgifterne hertil skal i et vist omfang dækkes af </P>  \r\n\r\n<P>amtsrådet. Ankenævnet skal behandle sagen inden for en fastsat </P>  \r\n\r\n<P>frist. Ankenævnets afgørelse oversendes til amtets sygehusudvalg, </P>  \r\n\r\n<P>der har pligt til at foretage eventuelle nødvendige sanktioner. </P>  \r\n\r\n<P>Til punkt 3 </P>  \r\n\r\n<P>Som det fremgår af betænkning nr. 866 af januar 1979, nedsatte </P>  \r\n\r\n<P>indenrigsministeriet i 1974 et udvalg til at overveje og eventuelt </P>  \r\n\r\n<P>udarbejde forslag til, hvorledes behandlingen af klager over </P>  \r\n\r\n<P>lægers og andre medicinalpersoners patientbehandling bør </P>  \r\n\r\n<P>tilrettelægges, og herunder overveje en forenkling af </P>  \r\n\r\n<P>klageordningen og klargørelse af denne gennem mere præcise regler </P>  \r\n\r\n<P>for funktionsdelingen mellem de organer, der kommer i betragtning, </P>  \r\n\r\n<P>samt om sagsbehandlingsmåden. </P>  \r\n\r\n<P>Baggrunden herfor var, at folketingets ombudsmand fandt, at den </P>  \r\n\r\n<P>offentlige debat havde givet udtryk for og formentlig også havde </P>  \r\n\r\n<P>bidraget til en svækkelse af tilliden dels til lægebehandling, </P>  \r\n\r\n<P>dels til, at klager over lægebehandling bliver behandlet på </P>  \r\n\r\n<P>betryggende måde. En sådan tillidssvækkelse fandt folketingets </P>  \r\n\r\n<P>ombudsmand betænkelig, hvad enten den var begrundet eller ej. </P>  \r\n\r\n<P>Ombudsmanden fandt, at det gældende klagesystem med et stort antal </P>  \r\n\r\n<P>klagemuligheder næppe kan virke som rationel administration for </P>  \r\n\r\n<P>klagebehandling. Samtidig gav ombudsmanden udtryk for, at det </P>  \r\n\r\n<P>ville være ønskeligt, om klagebehandlingen vedrørende lægelige </P>  \r\n\r\n<P>fejl skete i tættere samarbejde mellem lægelig og juridisk </P>  \r\n\r\n<P>sagkundskab og således, at den sidstnævnte fik en mere </P>  \r\n\r\n<P>fremtrædende placering. Ombudsmandens skrivelse er optrykt som </P>  \r\n\r\n<P>bilag til betænkningen, der blev afgivet af udvalget i januar 1979 </P>  \r\n\r\n<P>(betænkning 866/1979). </P>  \r\n\r\n<P>Det nuværende klagesystem går kort fortalt ud på, at klager over </P>  \r\n\r\n<P>patientbehandlingen indgives til sundhedsstyrelsen, der - </P>  \r\n\r\n<P>eventuelt efter forelæggelse for retslægerådet - tager stilling </P>  \r\n\r\n<P>til, om der er begået fejl, og konsekvenserne heraf, dvs. </P>  \r\n\r\n<P>irettesættelse eller anmodning og tiltalerejsning. </P>  \r\n\r\n<P>Sundhedsstyrelsens afgørelse kan indbringes for indenrigsministeriet </P>  \r\n\r\n<P>i overensstemmelse med de almindelige regler om administrativ </P>  \r\n\r\n<P>rekurs. Indenrigsministeriet tager kun stilling til, om </P>  \r\n\r\n<P>sundhedsstyrelsens administrative behandling af sagen har været </P>  \r\n\r\n<P>korrekt, og går ikke ind i en bedømmelse af det lægefaglige skøn. </P>  \r\n\r\n<P>Indenrigsministeriets afgørelse kan indbringes for folketingets </P>  \r\n\r\n<P>ombudsmand, der dog heller ikke foretager vurderinger, der </P>  \r\n\r\n<P>forudsætter lægefaglig sagkundskab. </P>  \r\n\r\n<P>Det af indenrigsministeren nedsatte udvalg har i betænkningen </P>  \r\n\r\n<P>overvejet mulighederne for at ændre det bestående klagesystem og </P>  \r\n\r\n<P>har i den forbindelse overvejet etablering af en </P>  \r\n\r\n<P>patientombudsmandsinstitution, et enstrenget klagesystem i form af </P>  \r\n\r\n<P>et centralt klagenævn samt et ankenævn, hvortil sundhedsstyrelsens </P>  \r\n\r\n<P>afgørelser kan indbringes. Herudover har udvalget overvejet, </P>  \r\n\r\n<P>hvilke muligheder der vil være for at gennemføre forbedringer i </P>  \r\n\r\n<P>det eksisterende klagesystem. </P>  \r\n\r\n<P>Med hensyn til ændring af det eksisterende klagesystem var der i </P>  \r\n\r\n<P>udvalget enighed om, at det ikke vil være muligt at etablere et </P>  \r\n\r\n<P>enstrenget klagesystem inden for området omfattende alle former </P>  \r\n\r\n<P>for klager over sundhedsvæsenet og dets personale. Et eventuelt </P>  \r\n\r\n<P>centralt klageorgan vil ikke kunne tillægges nogen reel kompetence </P>  \r\n\r\n<P>i klagesager, der går ud over den almindelige patientbehandling, </P>  \r\n\r\n<P>uden at man vil komme i strid med det kommunale selvstyre eller </P>  \r\n\r\n<P>berøre overenskomstparters forhandlingsret. Det anføres også, at </P>  \r\n\r\n<P>der er nær forbindelse mellem det forhold, at sundhedsstyrelsen </P>  \r\n\r\n<P>har et almindeligt tilsyn med medicinalpersoners virksomhed, og </P>  \r\n\r\n<P>det forhold, at sundhedsstyrelsen er den myndighed, der behandler </P>  \r\n\r\n<P>klager over medicinalpersoners virksomhed. </P>  \r\n\r\n<P>Tre medlemmer af udvalget har foreslået, at der oprettes et ankenævn, </P>  \r\n\r\n<P>hvortil sundhedsstyrelsens afgørelser og klager over </P>  \r\n\r\n<P>patientbehandlingen kan indbringes. </P>  \r\n\r\n<P>Denne del af udvalget finder i lighed med udvalgets øvrige medlemmer, </P>  \r\n\r\n<P>at vurderingen af en medicinalpersons faglige virksomhed </P>  \r\n\r\n<P>utvivlsomt som udgangspunkt forudsætter en efter omstændighederne </P>  \r\n\r\n<P>endog særdeles kvalificeret faglig indsigt inden for området, men </P>  \r\n\r\n<P>dette er efter disse medlemmers opfattelse ikke ensbetydende med, </P>  \r\n\r\n<P>at den afgørende indflydelse på fastlæggelsen af normer for </P>  \r\n\r\n<P>patientbehandlingen bør forbeholdes personer, der selv besidder en </P>  \r\n\r\n<P>sådan indsigt. Disse medlemmer finder, at væsentlige grunde taler </P>  \r\n\r\n<P>for oprettelse af et ankenævn, der omfatter såvel juridisk som </P>  \r\n\r\n<P>medicinsk sagkundskab samt forbrugerrepræsentanter. Et sådant </P>  \r\n\r\n<P>ankenævn skal have til opgave på begæring af enten patienten </P>  \r\n\r\n<P>eller den indklagede medicinalperson at foretage fuld </P>  \r\n\r\n<P>efterprøvelse af sundhedsstyrelsens afgørelse i sager vedrørende </P>  \r\n\r\n<P>patientbehandling. </P>  \r\n\r\n<P>I udtalelser i anledning af betænkningen finder lægeforeningen en </P>  \r\n\r\n<P>patientombudsmandsinstitution svarende til folketingets ombudsmand </P>  \r\n\r\n<P>ønskelig, medens Forbrugerrådet finder, at der bør etableres et </P>  \r\n\r\n<P>centralt medicinalklagenævn med kompetence til at behandle en </P>  \r\n\r\n<P>hvilken som helst klage over en hvilken som helst medicinalperson </P>  \r\n\r\n<P>og således, at nævnet etableres med eget sekretariat løsrevet fra </P>  \r\n\r\n<P>og uafhængigt af sundhedsstyrelsens virksomhed. Det er </P>  \r\n\r\n<P>Forbrugerrådets erfaring, at der i befolkningen er meget ringe </P>  \r\n\r\n<P>tillid til sundhedsstyrelsens hidtidige klagebehandling. </P>  \r\n\r\n<P>Forslagsstillerne mener, at en patientombudsmand vil være en vigtig </P>  \r\n\r\n<P>nyskabelse. Forslagsstillerne forudsætter dog, at </P>  \r\n\r\n<P>ombudsmandsinstitutionen kombineres med det under punkt 1 </P>  \r\n\r\n<P>beskrevne amtslige klagenævn. Således skal ombudsmandens opgave </P>  \r\n\r\n<P>bl.a. være at sikre en vis ensartethed i afgørelser i forskellige </P>  \r\n\r\n<P>dele af landet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00039"
        },
        {
            "displayName": "Entydig dokumentidentifikation",
            "displayValue": "CL005637"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "39"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}