{
    "id": 235348,
    "title": "Forslag til folketingsbeslutning om at ophæve arealreservationerne i den sydlige del af Ring 5-transportkorridoren og opgive planen om en Ring 5-motorvej",
    "documentTypeId": "480",
    "isSagsforlobPeriodValid": true,
    "shortName": "2022/2 BSF 94",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 17. marts 2023 af Brigitte Klintskov Jerkel (KF), Søren Pape Poulsen (KF), Sofie Lippert (SF), Susie Jessen (DD), Peter Skaarup (DD), Trine Pertou Mach (EL), Zenia Stampe (RV) og Sascha Faxe (ALT)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at ophæve arealreservationerne i den sydlige del af Ring 5-transportkorridoren og opgive planen om en Ring 5-motorvej</p>\r\n<p class=\"Tekst1Sp\">Folketinget pålægger regeringen at ophæve arealreservationerne i den sydlige del af den såkaldte Ring 5-transportkorridor og samtidig definitivt opgive planerne om en Ring 5-motorvej.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Beslutningsforslaget er en delvis genfremsættelse af beslutningsforslag nr. B 27 fra folketingsåret 2020-21, der er en delvis genfremsættelse af beslutningsforslag nr. B 58 fra folketingsåret 2019-20. Der henvises til www.folketingstidende.dk, Folketingstidende 2020-21, tillæg A, B 27 som fremsat, tillæg B, betænkning over B 27, og tillæg F, møde 29, kl. 14:17. Der henvises endvidere til www.folketingstidende.dk, Folketingstidende 2019-20, tillæg A, B 58 som fremsat, og tillæg F, møde 58, kl. 17:03.</p>\r\n<p class=\"NormalInd\">\r\n</p>\r\n<p class=\"NormalInd\">I 2023 har Ring 5-transportkorridoren med Regionplan 1973 været reserveret i 50 år, fordi man i sin tid valgte at lægge korridorer gennem skove og naturområder, fordi det var billigere at anlægge veje der.</p>\r\n<p class=\"NormalInd\">\r\n</p>\r\n<p class=\"NormalInd\">I alle de år, reservationerne har eksisteret, har de medført store indgribende begrænsninger for borgere og myndigheder i de berørte kommuner. Der er de seneste år sket en stramning af administrationen, så selv små ændringer, byggetilladelse m.v., pålægges særlige begrænsninger med den effekt, at ejendomme, der er beliggende i korridoren, kan være svære at sælge, så grundejerne i hele bæltet risikerer at blive stavnsbundet til deres ejendomme. I flere tilfælde omfatter transportkorridoren betydelige dele af kommuners arealer.</p>\r\n<p class=\"NormalInd\">\r\n</p>\r\n<p class=\"NormalInd\">Når motorvejsplanerne droppes og transportkorridoren ophæves, er det vores håb, at langt størstedelen af arealerne vil overgå til natur, som Danmark har brug for mere af, set i lyset af både klima- og biodiversitetskrisen. Samtidig bør en mindre del af korridoren bevares til fremtidige energiinfrastrukturprojekter.</p>\r\n<p class=\"NormalInd\">\r\n</p>\r\n<p class=\"NormalInd\">Det seneste transportforlig »Aftale om Infrastrukturplan 2035«, som blev indgået af en bred skare af partier i sommeren 2021, indeholder ingen planer om planlægning, etablering eller finansiering af en Ring 5-forbindelse (»Aftale om infrastrukturplan 2035«, Transportministeriet, juni 2021«). Derfor er det på tide at give arealerne tilbage til borgerne ved at ophæve reservationerne.</p>\r\n<p class=\"NormalInd\">\r\n</p>\r\n<p class=\"NormalInd\">I januar 2022 offentliggjorde Vejdirektoratet en forundersøgelse af en sydlig Ring 5 mellem Køge og Frederikssundsvej (»Ring 5 mellem Køge og Frederikssundvej, Forundersøgelse, Sammenfattende rapport, Rapport 613 – 2022«). Af forundersøgelsen fremgår det, at alle de undersøgte linjeforslag i varierende grad vil medføre påvirkninger af befolkningen, landskabet, naturen og miljøet. Forslagsstillerne vurderer bl.a. på den baggrund, at der ikke er belæg for at arbejde videre med etableringen af en sydlig Ring 5-transportkorridor. Forslagsstillerne mener, at etableringen af en motorvej vil medføre betydelig naturødelæggelse, og at man ikke bør holde borgerne hen med en reservation, der ikke har udsigt til at blive benyttet.</p>\r\n<p class=\"NormalInd\">\r\n</p>\r\n<p class=\"NormalInd\">Regeringen har i »Ansvar for Danmark – Det politiske grundlag for Danmark« fra december 2022 noteret, at man vil følge op på en analyse fra Vejdirektoratet om Ring 5-transportkorridoren i Nordsjælland og indkalde Folketingets partier til drøftelser herom (»Ansvar for Danmark – Det politiske grundlag for Danmark«, regeringen, december 2022). Det er dog ikke forslagsstillernes holdning, at der er brug for mere snak. Der er derimod brug for handling. Det gælder også for den sydlige Ring 5-transportkorridor, hvor arealreservationerne bør ophæves hurtigst muligt.</p>\r\n<p class=\"NormalInd\">\r\n</p>\r\n<p class=\"NormalInd\">Under 1. behandling af beslutningsforslagene B 26 og B 27 fra folketingssamlingen 2020-21 offentliggjorde Socialdemokratiet, Venstre og Liberal Alliance, at de var imod ophævelsen af arealreservationerne. Dansk Folkeparti, Socialistisk Folkeparti, Enhedslisten, Det Konservative Folkeparti, Nye Borgerlige og Radikale Venstre var for ophævelsen.</p>\r\n<p class=\"NormalInd\">\r\n</p>\r\n<p class=\"NormalInd\">Det bør i den forbindelse nævnes, at Venstre efterfølgende i en artikel på SN.dk fra 2022 har tilkendegivet, at de ønsker at ophæve arealreservationen (»Venstre vil nedlægge transportkorridoren og endeligt aflyse Ring 5«, SN.dk, den 13. april 2022). I artiklen fremgår det også, at Venstre i 2022 havde planer om at fremsætte et beslutningsforslag om at ophæve arealreservationen i hele Ring 5-transportkorridoren.</p>\r\n<p class=\"NormalInd\">\r\n</p>\r\n<p class=\"NormalInd\">Efter 50 års ventetid er det på tide, at der kommer en afklaring vedrørende den sydlige Ring 5-transportkorridor. Det skylder man de borgere, som er påvirket af arealreservationerne.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Brigitte Klintskov Jerkel</span> (KF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at ophæve arealreservationer i den sydlige del af Ring 5-transportkorridor og opgive planer om en Ring 5-motorvej.</p>\r\n<p class=\"ForslagsNummer\">(Beslutningsforslag nr. B 94)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": true,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2022/2 BF 94",
            "stateLabel": "Igangværende",
            "references": [
                {
                    "shortName": "2022/2 BSF 94",
                    "title": "Forslag til folketingsbeslutning om at ophæve arealreservationerne i den sydlige del af Ring 5-transportkorridoren og opgive planen om en Ring 5-motorvej",
                    "presentationName": "Beslutningsforslag som fremsat",
                    "documentTypeId": 480,
                    "documentId": 235348,
                    "eliUri": "/eli/ft/20222BB00094",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20222/beslutningsforslag/b94/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "17/03/2023"
        },
        {
            "displayName": "Accession",
            "displayValue": "20222BB00094"
        },
        {
            "displayName": "Entydig dokumentidentifikation",
            "displayValue": "AX028421"
        },
        {
            "displayName": "Dato for førstegangsindlæggelse",
            "displayValue": "17/03/2023"
        },
        {
            "displayName": "Dato for indlæggelse",
            "displayValue": "18/03/2023"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "94"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}