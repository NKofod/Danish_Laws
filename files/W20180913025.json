{
    "id": 199992,
    "title": "Ankestyrelsens principafgørelse 9-18 om kontanthjælp - integrationsydelse - uddannelseshjælp - sanktion - IGU - uddannelse - arbejde",
    "documentTypeId": "240",
    "isSagsforlobPeriodValid": true,
    "shortName": "KEN nr 9130 af 14/03/2018",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 9-18 om kontanthjælp - integrationsydelse - uddannelseshjælp - sanktion - IGU - uddannelse - arbejde</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Principafgørelsen fastslår</span>\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Hvis en borger ophører med eller afviser arbejde eller uddannelse, er der sanktionsmuligheder i aktivloven.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Der er forskellige sanktionsmuligheder afhængigt af, om det drejer sig om arbejde eller uddannelse.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Integrationsgrunduddannelsen er aftalt af Regeringen og arbejdsmarkedets parter som led i trepartsaftalen om arbejdsmarkedsintegration fra marts 2017. Lov om IGU fastslår, at aftaler om integrationsgrunduddannelse indgås mellem virksomheden og udlændingen, der er omfattet af ordningen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En Integrationsgrunduddannelse (et IGU-forløb) er et tidsbegrænset, ordinært ansættelsesforløb hos en privat arbejdsgiver med reducerede lønsatser, hvor ansættelsesforløbet afbrydes af perioder med uddannelse finansieret af det offentlige.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Praktikdelen tæller med som ordinær beskæftigelse i beskæftigelseskravet ved ansøgning om permanent opholdstilladelse og arbejdsløshedsdagpenge.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">I aktivlovens forstand er et IGU-forløb derfor et arbejde.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Underline\">Afvisning af et IGU-forløb</span>\r\n   </p>\r\n   <p class=\"TekstGenerel\">Det betyder, at kommunen skal sanktionere borger med nedsættelse af hjælpen i de tilfælde, hvor borger uden rimelig grund afviser kommunens henvisning til et IGU-forløb.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det er en betingelse for sanktion for afvisning, at det er kommunen, der har henvist borger til IGU-forløbet.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det er endvidere en betingelse for sanktion for afvisning, at kommunen skriftligt har vejledt borger om konsekvensen ved afvisning af arbejde uden rimelig grund.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Underline\">Ophør med et IGU-forløb</span>\r\n   </p>\r\n   <p class=\"TekstGenerel\">Kommunen skal også sanktionere med nedsættelse af hjælpen i de tilfælde, hvor borger uden rimelig grund ophører med et IGU-forløb.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det er ikke en betingelse for sanktion for ophør med et IGU-forløb, at det er kommunen, der har henvist borger til IGU-forløbet.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det er derfor også kun en betingelse for sanktion for ophør af et IGU-forløb, at borger er vejledt skriftligt i de tilfælde, hvor kommunen har haft tilstrækkelig anledning til at vejlede.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">I den konkrete sag havde borger afvist en henvisning til et IGU-forløb, og kommunen var derfor som udgangspunkt berettiget til at sanktionere borger for afvisning af tilbud om arbejde.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Kommunen var dog ikke berettiget til at nedsætte hjælpen, da borger ikke var skriftligt vejledt om konsekvensen ved afvisning af arbejde uden rimelig grund.</p>\r\n   <p class=\"TekstGenerel\">\r\n   </p>\r\n</div>\r\n<p>\r\n   <span class=\"Bold\">Baggrund for at behandle sagen principielt</span>\r\n</p>\r\n<p>\r\n</p>\r\n<p>Sagen er antaget til principiel behandling for at afklare, om en kommune efter aktivloven kan træffe afgørelse om sanktion, hvis en borger afviser eller ophører med en Integrationsgrunduddannelse (IGU) og i givet fald efter hvilke bestemmelser.</p>\r\n<p>\r\n</p>\r\n<p>Det er afgørende for kommunens sanktionsmulighed, om et IGU-forløb i aktivlovens forstand kan anses som ordinær beskæftigelse, et tilbud efter lov om en aktiv beskæftigelsesindsats, en beskæftigelsesfremmende foranstaltning eller en uddannelse.</p>\r\n<p>\r\n</p>\r\n<p>\r\n   <span class=\"Bold\">Reglerne</span>\r\n</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>Lov om aktiv socialpolitik (aktivloven), senest bekendtgjort i lovbekendtgørelse nr. 269 af 21. marts 2017.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 39, nr. 1, om nedsættelse af hjælpen på grund af ophør af arbejde.</p>\r\n<p class=\"Liste1\">\r\n   <span class=\"Liste1Nr\">•</span> § 39, nr. 2, om nedsættelse af hjælpen på grund af afvisning af tilbud om arbejde.</p>\r\n<p>\r\n</p>\r\n<p>\r\n   <span class=\"Italic\">Praksis</span>\r\n</p>\r\n<p>Ankestyrelsen har ikke andre principafgørelser på området.</p>\r\n<p>\r\n</p>\r\n<p>\r\n   <span class=\"Bold\">Den konkrete afgørelse</span>\r\n</p>\r\n<p>\r\n</p>\r\n<p>Du har klaget over X Kommunes afgørelse om fradrag i hjælpen. Kommunen afgjorde sagen den 19. januar 2017.</p>\r\n<p>\r\n</p>\r\n<p>Ankestyrelsens Beskæftigelsesudvalg har nu afgjort din sag.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Kommunen har ikke ret til at nedsætte din integrationsydelse med 831 kr.</p>\r\n<p>\r\n</p>\r\n<p>Det betyder, at vi ændrer kommunens afgørelse.</p>\r\n<p>\r\n</p>\r\n<p>X Kommune skal derfor efterbetale dig det beløb, kommunen har nedsat din hjælp med på grund af afvisning af tilbud om arbejde uden rimelig grund, svarende til 831 kr.</p>\r\n<p>\r\n</p>\r\n<p>Kommunen vil kontakte dig.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>Ankestyrelsens Beskæftigelsesudvalg vurderer, at kommunen ikke har ret til at nedsætte din hjælp med 831 kr.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>Vi lægger vægt på, at kommunen ved samtale den 21. december 2016 har henvist dig til IGU-forløb hos Lalandia, og at du ved samtalen har afvist at tage imod forløbet.</p>\r\n<p>\r\n</p>\r\n<p>Vi er opmærksomme på, at det af sagens oplysninger fremgår, at du ved samtale den 21. december 2016 er blevet mundtligt vejledt om konsekvensen ved afvisning af tilbud om arbejde.</p>\r\n<p>\r\n</p>\r\n<p>Vi lægger dog vægt på, at kommunen i telefonsamtale den 10. november 2017 har oplyst, at du ikke er vejledt skriftligt om konsekvensen ved afvisning af tilbud om arbejde.</p>\r\n<p>\r\n</p>\r\n<p>Vi lægger derfor vægt på, at kommunen ikke har opfyldt den vejledningspligt, der er fastsat i loven i forbindelse med afvisning af tilbud om arbejde.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>Efter reglerne skal der gives en punktsanktion, hvis en person uden rimelig grund afviser tilbud om arbejde.</p>\r\n<p>\r\n</p>\r\n<p>Nedsættelse af hjælpen er betinget af, at kommunen samtidig med afgivelsen af tilbud om arbejde skriftligt har informeret personen om konsekvensen for hjælpen, hvis personen afviser.</p>\r\n<p>\r\n</p>\r\n<p>Efter Ankestyrelsens praksis skal kommunens skriftlige vejledning indeholde en tilstrækkelig og præcis anvisning af, hvilke konsekvenser en afvisning af et tilbud vil få for borgers udbetaling af hjælp.</p>\r\n<p>\r\n</p>\r\n<p>Sagen er behandlet på møde. På mødet stemmer deltagerne om resultatet. Der er enighed om afgørelsen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/03/2018"
        },
        {
            "displayName": "Accession",
            "displayValue": "W20180913025"
        },
        {
            "displayName": "Entydig dokumentidentifikation",
            "displayValue": "CR000693"
        },
        {
            "displayName": "Dato for indlæggelse",
            "displayValue": "15/03/2018"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9130"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "14/03/2018"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "2017-4029-14034"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}