{
    "id": 66592,
    "title": "Opgørelse af fartstid for indtræden på navigations- eller skipperskoler (* 1) ",
    "documentTypeId": "930",
    "isSagsforlobPeriodValid": false,
    "shortName": "RTL nr 10057 af 31/10/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Opgørelse af fartstid for indtræden på  \r\n\r\n navigations- eller skipperskoler (* 1) </H1>  \r\n\r\n<P></P>  \r\n\r\n<BR>  \r\n\r\n<P>Emne: Opgørelse af fartstid for indtræden på navigations- eller  \r\n\r\n skipperskole. </P>  \r\n\r\n<P>Når en person henvender sig på en skole for at søge optagelse, skal der på  \r\n\r\n grundlag den pågældendes søfartsbog, mønstringsbeviser eller anden  \r\n\r\n dokumentation for fartstid udfyldes en søfartsliste over den pågældendes  \r\n\r\n fartstid. Søfartslisten skal indeholde oplysning om fulde navn og cpr-nummer.  \r\n\r\n</P>  \r\n\r\n<P>På søfartslisten optages så megen fartstid, at det deraf fremgår, at den  \r\n\r\n pågældende opfylder fartstidskravene for optagelse på skole til den  \r\n\r\n pågældende uddannelse, jfr. bekendtgørelse om optagelse på navigations- og  \r\n\r\n skipperskoler. På søfartslister for ansøgere til kyst- og  \r\n\r\n sætteskipperuddannelsen optages endvidere - dersom vedkommende har den  \r\n\r\n fornødne sejlads - så megen fartstid, at det deraf fremgår, at vedkommende  \r\n\r\n opfylder fartstidskravene for erhvervelse af bevis som styrmand af 3. grad,  \r\n\r\n evt. med påtegning, at beviset giver kun ret til at gøre tjeneste på skibe i  \r\n\r\n kystfart. </P>  \r\n\r\n<P>Nederst på listen anfører skolen de paragrafnumre i sønæringsloven af 6.  \r\n\r\n juni 1985, der refererer til de sønæringsbeviser, som den pågældende har  \r\n\r\n fartstid til. </P>  \r\n\r\n<P>Den krævede fartstid for optagelse på navigations- eller skipperskole af  \r\n\r\n følgende: </P>  \r\n\r\n<P>For optagelse til kystskipper- sætteskipper- eller skibsføreruddannelsen  \r\n\r\n må den pågældende enten </P>  \r\n\r\n<UL CLASS=PLAIN-LIST>  \r\n\r\n<LI>a) have gennemgået et erhvervsfagligt grundkursus på en godkendt  \r\n\r\n søfartsskole eller om bord i et godkendt skoleskib og derefter gjort tjeneste  \r\n\r\n som styrmandslærling eller -aspirant i søgående handelsskibe af 200 tons  \r\n\r\n eller derover i 20 1/2 måned, hvoraf 12 måneder i skibe uden for kystfart,  \r\n\r\n idet den praktiske oplæring om bord skal være foregået i overensstemmelse med  \r\n\r\n en af direktøren for søfartsuddannelsen godkendt uddannelsesordning og  \r\n\r\n dokumenteret ved fremlæggelse af en forskriftsmæssigt ført uddannelsesbog,  \r\n\r\n eller </LI>  \r\n\r\n<LI>b) have gennemgået et erhvervsfagligt grundkursus på en godkendt  \r\n\r\n søfartsskole eller om bord i et godkendt skoleskib, og derefter have gjort  \r\n\r\n dækstjeneste eller tjeneste som skibsassistent i handelsskibe af 20 tons  \r\n\r\n eller derover eller dækstjeneste i søværnets skibe af 20 tons eller derover  \r\n\r\n eller i fiskeskibe af 20 tons eller derover i sammenlagt 18 måneder, hvoraf  \r\n\r\n 12 måneder i søgående handelsskibe af 200 tons eller derover uden for  \r\n\r\n kystfart samt have gennemgået et erhvervsfagligt afslutningskursus for  \r\n\r\n dæksmandskab eller skibsassistenter, eller </LI>  \r\n\r\n<LI>c) have gjort dækstjeneste eller tjeneste som skibsassistent i søgående  \r\n\r\n handelsskibe af 20 tons eller derover eller dækstjeneste i søværnets skibe af  \r\n\r\n 20 tons eller derover eller i fiskeskibe af 20 tons eller derover i  \r\n\r\n sammenlagt 36 måneder, hvoraf 12 måneder i søgående handelsskibe, idet dog  \r\n\r\n den samlede fartstid kan nedsættes fra 36 månder til 31 måneder, såfremt den  \r\n\r\n pågældende har gennemført et erhvervsfagligt grundkursus eller et  \r\n\r\n erhvervsfagligt grundkursus for fiskere på en godkendt søfartsskole eller om  \r\n\r\n bord i et godkendt skoleskib, eller </LI>  \r\n\r\n<LI>d) efter at have gjort tjeneste som motormand opfylder betingelserne for  \r\n\r\n udmønstring som befaren skibsassistent og har gjort tjeneste som sådan i 12  \r\n\r\n måneder i søgående handelsskibe af 200 tons eller derover uden for kystfart  \r\n\r\n samt dokumenterer at være kvalificeret til brovagttjeneste. </LI>  \r\n\r\n</UL>  \r\n\r\n<P>Den under punkt c) krævede fartstid på 12 måneder i søgående handelsskibe  \r\n\r\n skal ved optagelse til skibsføreruddannelsen være erhvervet på skibe af 200  \r\n\r\n tons eller derover uden for kystfart. </P>  \r\n\r\n<P>Fartstid som elev ombord i et godkendt skoleskib ud over 5 måneder kan  \r\n\r\n medregnes som fartstid i handelsskibe under a), b), c) og d) ovenfor. </P>  \r\n\r\n<P>Optagelse til kyst- og sætteskipperuddannelsen vil dog kunne ske, i  \r\n\r\n tilfælde hvor ansøgeren ikke opfylder de ovennævnte krav om fartstid uden for  \r\n\r\n kystfart, men i så fald vil den pågældende efter bestået sætteskippereksamen  \r\n\r\n kun kunne opnå rettigheder som styrmand på skibe i kystfart. </P>  \r\n\r\n<P>For optagelse til fiskeskipperuddannelsen må den pågældende godtgøre at  \r\n\r\n vedkommende </P>  \r\n\r\n<P>enten </P>  \r\n\r\n<UL CLASS=PLAIN-LIST>  \r\n\r\n<LI>a) i 24 mdr. har gjort tjeneste i søgående fiskeskibe af 15 tons eller  \r\n\r\n derover, </LI>  \r\n\r\n</UL>  \r\n\r\n<P>eller </P>  \r\n\r\n<UL CLASS=PLAIN-LIST>  \r\n\r\n<LI>b) har gjort dækstjeneste eller tjeneste som skibsassistent i søgående  \r\n\r\n handelsskibe af 20 tons eller derover eller dækstjeneste i søværnets skibe af  \r\n\r\n 20 tons eller derover og i fiskeskibe af 20 tons eller derover i sammenlagt  \r\n\r\n 24 måneder, hvoraf mindst 12 måneder i fiskeskibe. </LI>  \r\n\r\n</UL>  \r\n\r\n<P>Den, der på et godkendt kursus eller en godkendt søfartsskole har  \r\n\r\n gennemgået et erhvervsfagligt grundkursus eller et erhvervsfagligt  \r\n\r\n grundkursus for fiskere, anses at have erhvervet 5 måneder af ovennævnte  \r\n\r\n fartstid. De krævede 12 måneder i fiskeskibe skal dog være erhvervet som  \r\n\r\n anført. </P>  \r\n\r\n<P>Rundskrivelse nr. 8/80 ophæves. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Rundskrivelse 29/85"
    ],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19851005753"
        },
        {
            "displayName": "Entydig dokumentidentifikation",
            "displayValue": "CM025734"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Retningslinier"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10057"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "31/10/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}