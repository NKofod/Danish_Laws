{
    "id": 105895,
    "title": "1987 BSF 89   FORSLAG TIL FOLKETINGSBESLUTNING OM SELVFORVALTNING OG DEMOKRATI I   GYMNASIESKOLEN, PÅ HF-KURSER, STUDENTERKURSER OG PÅ VOKSENUDDANNELSESCENTRE  ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 89",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 89 </P>  \r\n\r\n<P></P>  \r\n\r\n<P>Forslag til folketingsbeslutning om selvforvaltning og demokrati i  \r\n\r\n gymnasieskolen, på hf-kurser, studenterkurser og på voksenuddannelsescentre  \r\n\r\n</P>  \r\n\r\n<P></P>  \r\n\r\n<P>Fremsat af Aage Frandsen (SF) Birgitte Husmark (SF) Hanne Thanning  \r\n\r\n Jacobsen (SF) Jørn Jespersen (SF) Rahbæk Møller (SF) Holger K. Nielsen (SF)  \r\n\r\n Stillinger (SF) Ebba Strange (SF) </P>  \r\n\r\n<P></P>  \r\n\r\n<P>den 26. januar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til inden udgangen af 1988 at </P>  \r\n\r\n<P>fremsætte lovforslag, der indebærer: </P>  \r\n\r\n<P>a) at de pågældende institutioner får øget selvforvaltning på det </P>  \r\n\r\n<P>økonomiske område og på undervisningens tilrettelæggelse, </P>  \r\n\r\n<P>b) at eleverne får medbestemmelse på undervisningens </P>  \r\n\r\n<P>tilrettelæggelse og indhold og på forvaltningen af </P>  \r\n\r\n<P>institutionernes økonomi og administration, </P>  \r\n\r\n<P>c) at lærerne får medbestemmelse på undervisningens tilrettelæggelse </P>  \r\n\r\n<P>og forvaltningen af institutionernes økonomi og på dispositioner, </P>  \r\n\r\n<P>der vedrører arbejdsforhold og ansættelser, samt på </P>  \r\n\r\n<P>institutionernes administration, </P>  \r\n\r\n<P>d) at det teknisk-administrative personale får medbestemmelse på </P>  \r\n\r\n<P>forvaltningen af institutionernes økonomi og på dispositioner, </P>  \r\n\r\n<P>der vedrører arbejdsforhold og ansættelser, samt på </P>  \r\n\r\n<P>institutionernes administration. </P>  \r\n\r\n<P>Lovforslagene skal skabe mulighed for en forsøgsordning over 4 år og </P>  \r\n\r\n<P>skal åbne op for forsøg efter følgende retningslinier: </P>  \r\n\r\n<P>1. Der oprettes et skoleråd, der er institutionernes øverste </P>  \r\n\r\n<P>myndighed, og som træffer beslutninger inden for de af </P>  \r\n\r\n<P>lovgivningen, ministeriet, direktoratet og amtsrådet fastlagte </P>  \r\n\r\n<P>rammer. </P>  \r\n\r\n<P>Skolerådet består af: </P>  \r\n\r\n<P>a) 4 lærere </P>  \r\n\r\n<P>b)4 elever </P>  \r\n\r\n<P>c)2 repræsentanter for det teknisk-administrative personale, og </P>  \r\n\r\n<P>d)rektor (forstander) </P>  \r\n\r\n<P>I spørgsmål vedrørende ansættelser, afskedigelser m.v. deltager </P>  \r\n\r\n<P>eleverne dog ikke. I enhver anden sammenhæng deltager alle </P>  \r\n\r\n<P>medlemmer af skolerådet med hver een stemme. </P>  \r\n\r\n<P>2. Skolerådet skal af de bevilgende myndigheder have stillet et </P>  \r\n\r\n<P>økonomisk beløb til rådighed, inden for hvilket skolerådet kan </P>  \r\n\r\n<P>disponere frit med respekt for de af lovgivningen, ministeriet, </P>  \r\n\r\n<P>direktoratet og amtsrådet fastlagte rammer. </P>  \r\n\r\n<P>3. I forbindelse med udarbejdelse af lovforslag skal ministeren </P>  \r\n\r\n<P>optage forhandlinger med Amtsrådsforeningen, Københavns Kommune, </P>  \r\n\r\n<P>Frederiksberg Kommune, de faglige organisationer og </P>  \r\n\r\n<P>elevorganisationerne. </P>  \r\n\r\n<P>Bemærkninger til forslaget </P>  \r\n\r\n<P>Almindelige bemærkninger </P>  \r\n\r\n<P>Hvis man skal udøve sine demokratiske rettigheder, kræver det, at </P>  \r\n\r\n<P>man får mulighed for at prøve at udøve demokratiet. Men for at </P>  \r\n\r\n<P>kunne udøve demokratiet er det ikke tilstrækkeligt, at eleverne </P>  \r\n\r\n<P>inddrages i et skoleråd, der får reel indflydelse. Det er mindst </P>  \r\n\r\n<P>lige så vigtigt, at en demokratisering af gymnasieskoler m.v. </P>  \r\n\r\n<P>også indebærer, at eleverne i klassesammenhæng i langt højere </P>  \r\n\r\n<P>grad inddrages i undervisningens indhold og tilrettelæggelse. Det </P>  \r\n\r\n<P>betyder ikke, at lærernes metodefrihed antastes, men det betyder, </P>  \r\n\r\n<P>at eleverne i højere grad kan blive medansvarlige for, hvad der </P>  \r\n\r\n<P>skal foregå i undervisningen, hvilket selvfølgelig også vil </P>  \r\n\r\n<P>medføre større engagement fra elevernes side. </P>  \r\n\r\n<P>Bemærkninger til de enkelte punkter </P>  \r\n\r\n<P>Ad 1 </P>  \r\n\r\n<P>Etablering af et skoleråd med den foreslåede sammensætning </P>  \r\n\r\n<P>indebærer, at det eksisterende skoleråd ved gymnasierne </P>  \r\n\r\n<P>forsvinder. </P>  \r\n\r\n<P>Skal eleverne have den tiltænkte indflydelse, er det vigtigt, at man </P>  \r\n\r\n<P>stimulerer elevrådsarbejdet, og at der stilles økonomiske </P>  \r\n\r\n<P>ressourcer til rådighed for elevrådsarbejdet. </P>  \r\n\r\n<P>Det må være naturligt, at lærerråd, elevråd og et tilsvarende råd </P>  \r\n\r\n<P>for det teknisk-administrative personale - hvis et sådant </P>  \r\n\r\n<P>eksisterer - udpeger de respektive repræsentanter for de tre </P>  \r\n\r\n<P>grupper. </P>  \r\n\r\n<P>Skolerådet skal have tillagt den kompetence, der i øjeblikket ligger </P>  \r\n\r\n<P>hos rektor (forstander). Dertil kommer, at skolerådet naturligt </P>  \r\n\r\n<P>kan få delegeret en del af den kompetence, som i øjeblikket </P>  \r\n\r\n<P>ligger i amtets undervisnings- og kulturforvaltning. </P>  \r\n\r\n<P>Rektor (forstander) skal fortsat have en udøvende funktion og skal </P>  \r\n\r\n<P>have et koordinerende pædagogisk ansvar, men det skal ske på </P>  \r\n\r\n<P>baggrund af beslutninger truffet i skolerådet. </P>  \r\n\r\n<P>Det ville være i god overensstemmelse med tankegangen i forslaget, </P>  \r\n\r\n<P>at rektor (forstander) blev ansat på åremål og blev udpeget </P>  \r\n\r\n<P>blandt de øvrige lærere. Det ville derfor være naturligt, hvis </P>  \r\n\r\n<P>rektorstillingen (forstanderstillingen) på en forsøgsinstitution </P>  \r\n\r\n<P>blev ledig i forsøgsperioden, at rektor (forstander) blev udpeget </P>  \r\n\r\n<P>af skolerådet for den resterende del af forsøgsperioden. </P>  \r\n\r\n<P>Ad 2 </P>  \r\n\r\n<P>Graden af selvforvaltning på det økonomiske område kan være </P>  \r\n\r\n<P>fuldstændig ved, at både penge til lønninger, administration, </P>  \r\n\r\n<P>undervisning, bygninger og inventar indgår i en samlet pulje. Men </P>  \r\n\r\n<P>den kan også være mindre udstrakt ved, at for eksempel bygninger </P>  \r\n\r\n<P>og lønninger holdes uden for den tildelte pulje, der er til fri </P>  \r\n\r\n<P>disposition. Graden af selvforvaltning må afhænge af, hvad den </P>  \r\n\r\n<P>pågældende institution finder mest hensigtsmæssig. </P>  \r\n\r\n<P>Under alle omstændigheder er det vigtigt, at der afsættes et beløb </P>  \r\n\r\n<P>til hver skole (institution), der deltager i forsøget, svarende </P>  \r\n\r\n<P>til det beløb, skolen ellers ville have fået. </P>  \r\n\r\n<P>Ad 3 </P>  \r\n\r\n<P>Der foregår i dag enkelte forsøg i gymnasier m.v. med andre </P>  \r\n\r\n<P>ledelsesformer, hvor elever og lærere i høj grad er inddraget. Da </P>  \r\n\r\n<P>nærværende forslag forudsætter betydelige ændringer i retning af </P>  \r\n\r\n<P>demokrati og selvforvaltning, er det vigtigt, at de implicerede </P>  \r\n\r\n<P>inddrages i forbindelse med udarbejdelse af lovforslagene. </P>  \r\n\r\n<P>På samme måde er det vigtigt at slå fast, at etablering af konkrete </P>  \r\n\r\n<P>forsøg forudsætter accept hos lærer, elever, </P>  \r\n\r\n<P>teknisk-administrativt personale og amtsrådet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00089"
        },
        {
            "displayName": "Entydig dokumentidentifikation",
            "displayValue": "CL004461"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "89"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}