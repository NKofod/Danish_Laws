{
    "id": 55157,
    "title": "Cirkulæreskrivelse vedrørende lov om statstilskud til forbedringsarbejder mv. i helårsboliger (lov nr. 379 af 6. juni 1991) ",
    "documentTypeId": "210",
    "isSagsforlobPeriodValid": false,
    "shortName": "CIS nr 4066 af 27/12/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse vedrørende lov om  \r\n\r\n statstilskud til forbedringsarbejder mv. i helårsboliger (lov nr. 379 af 6.  \r\n\r\n juni 1991) </H1>  \r\n\r\n<P></P>  \r\n\r\n<BR>  \r\n\r\n<P> Tilskudspuljerne for finansåret 1992. </P>  \r\n\r\n<P>Bygge- og Boligstyrelsen kan oplyse, at tilskudspuljerne for de enkelte  \r\n\r\n boligtyper for finansåret 1992 vil blive forøget med følgende beløb: </P>  \r\n\r\n<PRE>  \r\n\r\n Ejer- og andelsboliger:      580 mio. kr.  \r\n\r\n Private udlejningsboliger:   160 mio. kr.  \r\n\r\n Almennyttige boliger m.fl.:  160 mio. kr.  \r\n\r\n</PRE>  \r\n\r\n<P>Til ansøgere som er blevet optaget på venteliste som følge af, at puljen  \r\n\r\n har været opbrugt, vil der blive udsendt tilsagnsmeddelse mandag den 6.  \r\n\r\n januar 1992. </P>  \r\n\r\n<P> Ændring i beregning af moms på fakturaoplysninger </P>  \r\n\r\n<P>Som følge af vedtagelsen af loven om ophævelse af arbejdsmarkedsbidrag og  \r\n\r\n om ændring af merværdiafgiftsloven (momsloven) hæves momsen pr. 1. januar  \r\n\r\n 1992 med 3 pct., fra 22 pct. til 25 pct. </P>  \r\n\r\n<P>Denne momsforhøjelse betyder, at det til tilskudsordningen knyttede  \r\n\r\n edb-system, der automatisk tillægger momsen i forbindelse med beregningen af  \r\n\r\n tilskuddet, vil blive ændret. </P>  \r\n\r\n<P>Da der fremover vil kunne forekomme anmodning om udbetaling af tilskud på  \r\n\r\n grundlag af fakturaer, der er belagt med enten 22 pct. moms eller 25 pct.  \r\n\r\n moms, afhængig af på hvilket tidspunkt arbejdet er udført, vil ændringen af  \r\n\r\n systemet indebære, at der bliver mulighed for i forbindelse med udbetalingen  \r\n\r\n at indberette den for fakturaen gældende moms-sats. </P>  \r\n\r\n<P>Ændringen af edb-systemet vil først kunne gennemføres med virkning fra  \r\n\r\n begyndelsen af februar måned 1992. </P>  \r\n\r\n<P>I perioden fra den 1. januar til ændringen træder i kraft vil edb-systemet  \r\n\r\n således fortsat udføre tilskudsberegning med 22 pct. moms. Kommunens  \r\n\r\n sagsbehandling vedrørende udbetalinger må derfor foregå efter følgende  \r\n\r\n retningslinier: </P>  \r\n\r\n<P>- Udbetalingsansøgninger, der udelukkende omfatter fakturaer belagt med 22  \r\n\r\n pct. moms, kan indberettes til udbetaling som hidtil. </P>  \r\n\r\n<P>- Udbetalingsansøgninger, der omfatter en eller flere fakturaer belagt med  \r\n\r\n 25 pct. moms, henlægges til indberetning efter iværksættelse af  \r\n\r\n systemændringen i begyndelsen af februar måned, medmindre ansøgeren ønsker  \r\n\r\n udbetaling af beløbet med tillæg af 22 pct. moms. </P>  \r\n\r\n<P>Nøjagtig information om ændringen samt vejledning om udførelse af ændrede  \r\n\r\n funktioner, vil tilgå kommunerne, så snart dette er muligt. </P>  \r\n\r\n<P> Ændring vedrørende udbetaling af tilskud ved fællesansøgninger med  \r\n\r\n overdragelseserklæring </P>  \r\n\r\n<P>Bygge- og Boligstyrelsen er blevet opmærksom på, at edb-systemet, i  \r\n\r\n tilfælde hvor der i udlejningsejendomme eller ejer/andelsboliger gennemføres  \r\n\r\n både fællesarbejder og individuelle arbejder samt anvendes  \r\n\r\n overdragelseserklæring- eller fuldmagtserklæring, fordeler udgifterne til  \r\n\r\n både fællesarbejder og individuelle arbejder ligeligt på de omfattede  \r\n\r\n boliger. Denne automatiske fordeling kan i visse tilfælde betyde, at  \r\n\r\n udbetalingen ikke bliver korrekt. </P>  \r\n\r\n<P>Styrelsen har derfor besluttet at ændre edb-systemet, således at det  \r\n\r\n bliver muligt at indberette fakturaer på skærmbillederne for de enkelte  \r\n\r\n boliger samtidig med, at der indberettes fakturaer for fællesarbejder på  \r\n\r\n skærmbilledet med ejeroplysninger. </P>  \r\n\r\n<P>Systemet vil herefter fordele udgifterne til fællesarbejder ligeligt på de  \r\n\r\n ansøgende boliger og dertil lægge udgifterne vedrørende de individuelle  \r\n\r\n arbejder på de enkelte boliger. </P>  \r\n\r\n<P>Der beregnes herefter et tilskud for hver bolig. Tilskuddene summes op og  \r\n\r\n udskrives samlet på check til den, tilskuddene er overdraget. </P>  \r\n\r\n<P>Herudover vil den tilsagnsmeddelelse, som alle ansøgere modtager blive  \r\n\r\n ændret, således at det af afsnittet, der indeholder kravene til regningerne,  \r\n\r\n fremgår, at såfremt der er tale om regninger, der ligger til grund for  \r\n\r\n udbetalingsansøgninger, der indeholder såvel fællesarbejder som individuelle  \r\n\r\n arbejder, og hvor der er anvendt overdragelseserklæring, skal det af  \r\n\r\n regningerne fremgå i hvilke lejligheder, der er foretaget hvilke individuelle  \r\n\r\n arbejder. </P>  \r\n\r\n<P>De omhandlede ændringer betyder, at kommunalbestyrelsen i forbindelse med  \r\n\r\n udbetalingsindberetningen af overdragelsessager skal skelne mellem: </P>  \r\n\r\n<P CLASS=PUNKT> <B>1.</B> ansøgninger, der alene vedrører fællesarbejder med  \r\n\r\n overdragelseserklæring og </P>  \r\n\r\n<P CLASS=PUNKT> <B>2.</B> ansøgninger, der både vedrører fællesarbejder og  \r\n\r\n individuelle arbejder i en eller flere af de omfattede boliger, og som  \r\n\r\n gennemføres med overdragelseserklæring. </P>  \r\n\r\n<P>I sager omfattet af pkt. 1. foretages alene indberetning af fællesarbejder  \r\n\r\n på skærmbilledet med ejeroplysninger. </P>  \r\n\r\n<P>I sager omfattet af pkt. 2. foretages indberetning på skærmbilledet med  \r\n\r\n ejeroplysninger vedrørende fællesarbejderne og indberetning på  \r\n\r\n skærmbillederne for de enkelte boliger, der gennemfører individuelle  \r\n\r\n arbejder. </P>  \r\n\r\n<P>Denne ændring af edb-systemet vil først kunne gennemføres med virkning fra  \r\n\r\n begyndelsen af februar måned 1992. </P>  \r\n\r\n<P>Indtil ændringen træder i kraft må kommunalbestyrelsen foretage  \r\n\r\n henvendelse til Bygge- og Boligstyrelsen, såfremt der opstår tilfælde af  \r\n\r\n ukorrekte udbetalinger. </P>  \r\n\r\n<P>Kommunalbestyrelsen vil modtage nærmere besked om ændringens ikrafttræden.  \r\n\r\n</P>  \r\n\r\n<P>Pdv </P>  \r\n\r\n<P>eb </P>  \r\n\r\n<P>Pia Scott Hansen </P>  \r\n\r\n<P>fuldm. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19910406610"
        },
        {
            "displayName": "Entydig dokumentidentifikation",
            "displayValue": "CM014046"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "03/12/2001"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "4066"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "27/12/1991"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Bygge- og Boligstyrelsen, jf BEK nr 1164 af 23/12/1993"
        },
        {
            "displayName": "Ressortministeriets journalnummer",
            "displayValue": "B3-5612-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}