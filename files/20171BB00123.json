{
    "id": 200258,
    "title": "Forslag til folketingsbeslutning om skærpelse af straffen i sager om illegal handel med cigaretter og bedre muligheder for politiet til at udføre en styrket kontrolindsats",
    "documentTypeId": "480",
    "isSagsforlobPeriodValid": true,
    "shortName": "2017/1 BSF 123",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 23. marts 2018 af Hans Kristian Skibby (DF), Lise Bech (DF), Kristian Thulesen Dahl (DF), Susanne Eilersen (DF), Søren Espersen (DF), Per Nørhave (DF), Peter Kofod Poulsen (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om skærpelse af straffen i sager om illegal handel med cigaretter og bedre muligheder for politiet til at udføre en styrket kontrolindsats</p>\r\n<p class=\"Tekst1Sp\">Folketinget pålægger regeringen i 2018 at fremsætte et lovforslag, der indebærer, at straffen for illegal handel med cigaretter skærpes i særskilt lovgivning på området. Som minimum skal der indføres lovkrav om, at politiet foretager en specifik registrering af illegale cigaretter i POLSAS og udskriver en straksbøde i beslaglæggelsesøjeblikket. Dette selv om både SKAT og politi efterfølgende behandler sagen. Ligeledes skal der oprettes en taskforce, der kan efterforske området med fokus på organiseret kriminalitet og evaluere myndighedsindsatsen over en periode på 1 til 2 år. Forslaget skal træde i kraft den 1. januar 2019.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Det er forslagsstillerne meget magtpåliggende at lukke den organiserede kriminalitets finansieringskilder. Derfor er det forslagsstillernes holdning, at der én gang for alle skal sættes ind over for illegal handel med cigaretter og det kriminelle marked. Det er afgørende, at vi lovgiver særskilt på området med skærpede straffe og øgede krav og beføjelser til, at politiet og de relevante myndigheder kan sætte ind over for den illegale handel. Illegale cigaretter kan være rigtige mærkevarecigaretter, der blot er indsmuglet til landet, men der kan også være tale om kopiprodukter, der er produceret på illegale fabrikker, og som kan indeholde alle mulige farlige ingredienser (kilde: www.dr.dk: »Ulovlige kopicigaretter sælges åbenlyst på nettet«, den 19. marts 2017).</p>\r\n<p class=\"NormalInd\">Minimum hver tiende cigaret, der bliver røget i EU, er illegal. Omsætningen af illegale cigaretter i Danmark er op mod 1 mia. kr. om året ifølge estimater fra EU's kontor for bedrageribekæmpelse, OLAF, og det er på det nærmeste risikofrit at handle med illegale cigaretter i Danmark. I landene omkring os foretages der en kontinuerlig indsats, og der foretages en registrering af problemets omfang, mens vi i Danmark ikke særskilt registrerer i POLSAS, når der beslaglægges illegale cigaretter. Det er derfor ikke muligt at fastslå præcist, hvor stor en del af markedet der i dag er overtaget af illegale cigaretter, og som politikere risikerer vi at se til i forhold til et problem, der sagtens kan have større omfang, end vi egentlig er klar over. I landene omkring os findes der kvalificerede vurderinger fra EU og nationale myndigheder, der fastslår, at i Storbritannien ligger den illegale markedsandel på op mod 20 pct., i Norge op mod 50 pct., i Tyskland ca. 10 pct., i Sverige op mod 15 pct. og i Frankrig i omegnen af 15-20 pct.</p>\r\n<p class=\"NormalInd\">Forslagsstillerne finder disse tal ganske bekymrende, idet det må anses som højst usandsynligt, at alle vores nabolande – på trods af forskellige lovgivninger – oplever problemer med illegale cigaretter, mens Danmark skulle være stort set helt fri for problemet.</p>\r\n<p class=\"NormalInd\">Når man samtidig lægger til, at denne form for kriminalitet på nuværende tidspunkt ikke prioriteres af politiet og nærmest er konsekvensløs, idet sagerne som udgangspunkt overdrages til SKAT, og at der derved ingen efterforskning sker, så kan man kun forestille sig, hvor stort og omfangsrigt problemet må være i Danmark.</p>\r\n<p class=\"NormalInd\">Derfor bad Dansk Folkeparti, i forlængelse af Retsudvalgets samråd den 13. december 2016 om indsmugling af cigaretter, skatteministeren oplyse, hvilke redskaber toldmyndighederne i lande som Norge, Sverige og Frankrig har til rådighed, som de danske toldmyndigheder ikke har, jf. REU alm. del – spørgsmål 196 (2016-17).</p>\r\n<p class=\"NormalInd\">Den 15. december 2017 modtog Folketinget et supplerende svar til spørgsmålet, der tydeliggør, at der kan hentes inspiration i bl.a. Sverige og Frankrig til at udvide de danske myndigheders beføjelser. Disse erfaringer fra udlandet bør indgå i taskforcens arbejde for at styrke Danmarks indsats mod illegal handel med cigaretter. Desuden er det afgørende, at indsatsen finder sted både i Justitsministeriet og i Skatteministeriet.</p>\r\n<p>\r\n   <span class=\"Italic\">Specifik lovgivning med skærpede straffe</span>\r\n</p>\r\n<p class=\"NormalInd\">Smugler man cigaretter i dag, er det stort set uden konsekvens for både smuglere og bagmænd. Man kan som lovovertræder opleve at få beslaglagt de illegale varer, og hvis man er uheldig, kan man få en bøde af SKAT – altså små straffe til et stort problem. Det skal der gøres noget ved.</p>\r\n<p class=\"NormalInd\">Regeringen bør finde inspiration i den specifikke lovgivning, der eksisterer på dopingområdet, og udarbejde et lignende forslag på området for illegale cigaretter, så vi sikrer, at indsatsen målrettes, og at der udmåles straffe rettet direkte mod den type illegal handel og indsmugling. Som minimum skal der udskrives en straksbøde i beslaglæggelsesøjeblikket.</p>\r\n<p>\r\n   <span class=\"Italic\">Etablering af selvstændig kode i POLSAS</span>\r\n</p>\r\n<p class=\"NormalInd\">Der findes på nuværende tidspunkt ingen kode i POLSAS til registrering af beslaglæggelse af illegale cigaretter. Dette betyder, at sådanne fund bliver lagt ind i et bredtfavnende kodenummer. Kun hvis det i anmeldelsen bliver tydeliggjort, at der er tale om cigaretter, vil det senere være muligt at kunne se opgørelser over markedets størrelse og udvikling. I realiteten betyder det, at det er umuligt for de danske myndigheder at afdække omfanget af illegal handel med cigaretter i Danmark. Derfor skal der stilles krav i lovgivningen om, at en sådan kode oprettes, så den kan benyttes af politiet til at afdække mørketal og tydeliggøre problemets omfang.</p>\r\n<p>\r\n   <span class=\"Italic\">Oprettelse af taskforce</span>\r\n</p>\r\n<p class=\"NormalInd\">På nuværende tidspunkt mangler der et politisk mandat til, at politiet kan sætte fokus på området via en formaliseret, kontinuerlig indsats. Derfor ønsker forslagsstillerne, at der fra ministerielt hold gives grønt lys til en officiel taskforce, der kan arbejde indgående med området og efter 1 til 2 år fremlægge anbefalinger. Der kan eventuelt findes inspiration i den taskforce, der blev nedsat for ip-kriminalitet i december 2017.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Hans Kristian Skibby </span>(DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om skærpelse af straffen i sager om illegal handel med cigaretter og bedre muligheder for politiet til at udføre en styrket kontrolindsats.</p>\r\n<p class=\"ForslagsNummer\">(Beslutningsforslag nr. B 123)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2017/1 BF 123",
            "stateLabel": "Vedtaget",
            "references": [
                {
                    "shortName": "2017/1 BSF 123",
                    "title": "Forslag til folketingsbeslutning om skærpelse af straffen i sager om illegal handel med cigaretter og bedre muligheder for politiet til at udføre en styrket kontrolindsats",
                    "presentationName": "Beslutningsforslag som fremsat",
                    "documentTypeId": 480,
                    "documentId": 200258,
                    "eliUri": "/eli/ft/20171BB00123",
                    "externalLink": ""
                },
                {
                    "shortName": "2017/1 BTB 123",
                    "title": "Betænkning over Forslag til folketingsbeslutning om skærpelse af straffen i sager om illegal handel med cigaretter og bedre muligheder for politiet til at udføre en styrket kontrolindsats",
                    "presentationName": "Betænkning over beslutningsforslag",
                    "documentTypeId": 500,
                    "documentId": 201859,
                    "eliUri": "/eli/ft/20171DB01192",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20171/beslutningsforslag/b123/index.htm"
                },
                {
                    "shortName": "2017/1 BSV 123",
                    "title": "Folketingsbeslutning om skærpelse af straffen i sager om illegal handel med cigaretter og bedre muligheder for politiet til at udføre en styrket kontrolindsats",
                    "presentationName": "Beslutningsforslag som vedtaget",
                    "documentTypeId": 490,
                    "documentId": 201890,
                    "eliUri": "/eli/ft/20171CB00123",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "24/03/2018"
        },
        {
            "displayName": "Accession",
            "displayValue": "20171BB00123"
        },
        {
            "displayName": "Entydig dokumentidentifikation",
            "displayValue": "AX021216"
        },
        {
            "displayName": "Dato for førstegangsindlæggelse",
            "displayValue": "24/03/2018"
        },
        {
            "displayName": "Dato for indlæggelse",
            "displayValue": "24/03/2018"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "123"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}