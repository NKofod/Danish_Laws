{
    "id": 62161,
    "title": "Cirkulære om midlertidigt investeringsfradrag. ",
    "documentTypeId": "140",
    "isSagsforlobPeriodValid": false,
    "shortName": "CIR nr 181 af 28/08/1975",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om midlertidigt investeringsfradrag.  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Hermed følger eksemplarer af lov nr. 294 af 26. juni 1975 om midlertidigt  \r\n\r\n investeringsfradrag. Med hensyn til praktisering af lovens bestemmelser skal  \r\n\r\n man meddele følgende: </P>  \r\n\r\n<P CLASS=PUNKT> <B>1.</B> Loven giver ret til et skattemæssigt fradrag for  \r\n\r\n skattepligtige, der opfører, ombygger eller forbedrer erhvervsbygninger, jfr.  \r\n\r\n § 1, stk. 1. </P>  \r\n\r\n<P CLASS=PUNKT> <B>2.</B> Efter lovens § 1, stk. 2, gælder  \r\n\r\n investeringsfradragsordningen for opførelse, ombygning eller forbedring af  \r\n\r\n bygninger, hvorpå der kan afskrives efter lov om skattemæssige afskrivninger  \r\n\r\n m.v. Med hensyn til afgrænsningen af de afskrivningsberettigede bygninger  \r\n\r\n henvises til skattedepartementets cirkulære nr. 167 af 9. juli 1968 om  \r\n\r\n ændringer i afskrivningsloven. </P>  \r\n\r\n<P>Det bemærkes, at ordningen også omfatter udgravninger, veje, gårdspladser,  \r\n\r\n parkeringspladser, hegn og lignende, der har en sådan tilknytning til en  \r\n\r\n afskrivningsberettiget bygning, at der kan afskrives på den efter  \r\n\r\n afskrivningslovens § 18, stk. 1, lictra c, 2. pkt. </P>  \r\n\r\n<P>Investeringsfradragsordningen gælder også for ombygning af bygninger, der  \r\n\r\n ikke hidtil har været afskrivningsberettigede, når de ombygges til et formål,  \r\n\r\n der giver ret til skattemæssige afskrivninger. </P>  \r\n\r\n<P CLASS=PUNKT> <B>3.</B> I tidsmæssig henseende gælder ordningen, når  \r\n\r\n byggeriet m.v. er igangsat i tiden 1. april 1975 til 31. december 1976, og  \r\n\r\n bygningen m.v. i umiddelbar fortsættelse heraf og senest 2 år efter  \r\n\r\n igangsættelsen er færdiggjort og taget i brug til et formål, der giver ret  \r\n\r\n til afskrivning efter lov om skattemæssige afskrivninger m.v. </P>  \r\n\r\n<P>Ved byggeriets igangsættelse forstås tidspunktet for byggeriets faktiske  \r\n\r\n påbegyndelse. Ved nybyggeri må byggeriet anses for igangsat, når arbejdet med  \r\n\r\n fundamentering er iværksat. Det er uden betydning, hvornår eventuel  \r\n\r\n byggetilladelse, igangsætningstilladelse eller lignende er udstedt. </P>  \r\n\r\n<P CLASS=PUNKT> <B>4.</B> Efter lovens § 2, stk. 1, kan den skattepligtige  \r\n\r\n ved opgørelsen af den skattepligtige indkomst for det indkomstår, hvori  \r\n\r\n bygningen m.v. er færdiggjort og taget i brug som omtalt i punkt 3 og for det  \r\n\r\n følgende indkomstår foretage investeringsfradrag med 5 pct. af  \r\n\r\n anskaffelsessummen for bygningen og de særlige installationer i denne eller  \r\n\r\n af ombygnings- eller forbedringsudgiften. Det er dog en betingelse, at  \r\n\r\n bygningen ved indkomstårets udgang tilhører den skattepligtige og bruges til  \r\n\r\n et formål, der giver ret til skattemæssige afskrivninger. Herudover må det  \r\n\r\n tillige kræves, at den skattepligtige som bygherre har opført bygningen. </P>  \r\n\r\n<P CLASS=PUNKT> <B>5.</B> Den anskaffelsessum eller den ombygnings- eller  \r\n\r\n forbedringsudgift, hvoraf investeringsfradraget beregnes, skal efter lovens §  \r\n\r\n 2, stk. 2, opgøres efter afskrivningslovens regler. </P>  \r\n\r\n<P>Det bemærkes, at det i afskrivningslovens § 29B er bestemt, at  \r\n\r\n prioriteringsomkostninger - herunder kurstab - samt udgift til erhvervelse af  \r\n\r\n byggegrund ikke kan henregnes til anskaffelsessummen eller til  \r\n\r\n forbedringsudgifter m.v. Sådanne udgifter kan derfor heller ikke henregnes  \r\n\r\n til den anskaffelsessum, hvoraf der kan beregnes investeringsfradrag. </P>  \r\n\r\n<P>Er kun en del af bygningen afskrivningsberettiget, bestemmes det i loven  \r\n\r\n om midlertidigt investeringsfradrag § 2, stk. 2, 2. pkt., at  \r\n\r\n afskrivningslovens § 20 skal finde tilsvarende anvendelse. Det betyder, at  \r\n\r\n der kun kan beregnes investeringsfradrag af den del af anskaffelsessummen,  \r\n\r\n der forholdsmæssigt svarer til etagearealet i den afskrivningsberettigede del  \r\n\r\n af bygningen. </P>  \r\n\r\n<P>Anvendes under 30 pct. at etagearealet til et formål, der giver ret til  \r\n\r\n afskrivning, kan der kun foretages investeringsfradrag, såfremt det absolut  \r\n\r\n set drejer sig om mindst 300 kvadratmeter. </P>  \r\n\r\n<P>Selv om den skattepligtige anvender investeringsfondshenlæggelser til  \r\n\r\n forlods afskrivning på bygningen, medfører det ikke nedsættelse af den  \r\n\r\n anskaffelsessum, hvoraf invensteringsfradraget beregnes. </P>  \r\n\r\n<P CLASS=PUNKT> <B>6.</B> Efter lovens § 2, stk. 3, kan der kun beregnes  \r\n\r\n investeringsfradrag af det beløb, hvormed anskaffelsessummen overstiger  \r\n\r\n 60.000 kr. </P>  \r\n\r\n<P CLASS=PUNKT> <B>7.</B> Anvendelsen af de foran omtalte regler belyses i  \r\n\r\n følgende eksempel: </P>  \r\n\r\n<P>Den skattepligtige har igangsat opførelsen af en afskrivningsberettiget  \r\n\r\n nybygning i september 1975. Bygningen er fuldført og taget i brug til et  \r\n\r\n afskrivningsberettiget formål i september 1976. Den afskrivningsberettigede  \r\n\r\n anskaffelsessum efter </P>  \r\n\r\n<PRE>  \r\n\r\n afskrivningsloven udgør ................................  500.000 kr.  \r\n\r\n Efter investeringsfradragslovens  \r\n\r\n § 2, stk. 3, fradrages..................................   60.000 kr.  \r\n\r\n                                                        -------------  \r\n\r\n Anskaffelsessum, hvoraf  \r\n\r\n investeringsfradrag beregnes............................  440.000 kr.  \r\n\r\n                                                        ==============  \r\n\r\n</PRE>  \r\n\r\n<P>Forudsat at bygningen ved udgangen af vedkommende indkomstår tilhører den  \r\n\r\n skattepligtige og anvendes til et afskrivningsberettiget formål, kan den  \r\n\r\n skattepligtige, hvis indkomstår er sammenfaldende med kalenderåret, ved  \r\n\r\n indkomstopgørelsen for hvert af indkomstårene 1976 og 1977, foretage  \r\n\r\n investeringsfradrag med 5 pct. af 440.000 kr. eller med 22.000 kr. </P>  \r\n\r\n<P CLASS=PUNKT> <B>8.</B> Efter lovens § 3 berører investeringsfradraget ikke  \r\n\r\n størrelsen af de afskrivninger, der kan foretages efter lov om skattemæssige  \r\n\r\n afskrivninger m.v. </P>  \r\n\r\n<P>Fradraget berører heller ikke opgørelsen af en eventuel salgsfortjeneste  \r\n\r\n efter lov om særlig indkomstskat m.v. eller efter § 5, stk. 1, litra a, i  \r\n\r\n statsskatteloven af 10. april 1922. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 28. august  \r\n\r\n 1975. </I> </P>  \r\n\r\n<P CLASS=UNDERSKREVET-AF ALIGN=CENTER>P. Bruun Nielsen. </P>  \r\n\r\n<P ALIGN=CENTER>Thorvald Frølich. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/11/1975"
        },
        {
            "displayName": "Accession",
            "displayValue": "C19750018109"
        },
        {
            "displayName": "Entydig dokumentidentifikation",
            "displayValue": "CM021147"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "181"
        },
        {
            "displayName": "År for udstedelse",
            "displayValue": "1975"
        },
        {
            "displayName": "Dato for underskrift",
            "displayValue": "28/08/1975"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Min. f. skatter og afgifter. Skd. 6 j.nr. 3-52/1975."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}