{
    "id": 69944,
    "title": "Vejledning om Pligter og ansvar efter arbejdsmiljøloven (* 1) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3290 af 01/09/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om Pligter og ansvar efter  \r\n\r\n arbejdsmiljøloven (* 1) </H1>  \r\n\r\n<P></P>  \r\n\r\n<BR>  \r\n\r\n<P>Baggrund: </P>  \r\n\r\n<P>- Lov nr. 681 af 23. december 1975 om arbejdsmiljø som ændret ved lov nr.  \r\n\r\n 158 af 12. april 1978 og lov nr. 247 ag 8. juni 1979. </P>  \r\n\r\n<P>Denne At-meddelelse oplyser om, hvem der har pligter og ansvar efter  \r\n\r\n arbejdsmiljøloven med tilhørende regler. </P>  \r\n\r\n<P>Det er hovedsaglig arbejdsgiveren (virksomheden), der har pilgter. </P>  \r\n\r\n<P>I et vist omfang har også andre persongrupper pligter. </P>  \r\n\r\n<P>Det er navnlig </P>  \r\n\r\n<P>- arbejdsledere </P>  \r\n\r\n<P>- ansatte i øvrigt </P>  \r\n\r\n<P>- leverandører m.v. </P>  \r\n\r\n<P>- installatører og reparatører </P>  \r\n\r\n<P>- projekterende og rådgivere. </P>  \r\n\r\n<P>Desuden gælder der pligter for bygherrer og andre som fx læger og forældre  \r\n\r\n til unge under 18 år. </P>  \r\n\r\n<P>Hvis pligterne tilsidesættes, kan de pågældende drages til ansvar efter  \r\n\r\n arbejdsmiljølovens straffebestemmelser. </P>  \r\n\r\n<P> <B>Pligter</B>  </P>  \r\n\r\n<P> <B>Arbejdsgiveren</B>  </P>  \r\n\r\n<P>Arbejdsgiveren skal sørge for, </P>  \r\n\r\n<P> <B>at atbejdsforholdene</B> er forsvarlige </P>  \r\n\r\n<P> <B>at</B> der føres <B>effektivt tilsyn</B> med, at arbejdet udføres  \r\n\r\n forsvarligt </P>  \r\n\r\n<P> <B>at</B> de ansatte får <B>oplysninger</B> om de ulykkes- og  \r\n\r\n sundhedsfarer, der eventuelt er forbundet med deres arbejde, og at de får  \r\n\r\n nødvendig <B>oplæring og instruktion</B> i at udføre arbejdet på farefri måde  \r\n\r\n</P>  \r\n\r\n<P> <B>at</B> foretage <B>undersøgelser, prøver eller besigtigelser</B>  \r\n\r\n vedrørende arbejdsforholdene, eventuelt ved særligt sagkyndige, når  \r\n\r\n arbejdstilsynet forlanger det, eller forholdene i øvrigt giver anledning  \r\n\r\n dertil </P>  \r\n\r\n<P> <B>at</B> arbejdstilsynets <B>skriftlige påbud gøres kendt</B> for  \r\n\r\n sikkerhedsrepræsentanter og tillidsrepræsentanter inden for vedkommende  \r\n\r\n område og tillige for andre sikkerhedsrepræsentanter og tillidsrepræsentanter  \r\n\r\n i virksomheden, hvis de anmoder om det </P>  \r\n\r\n<P> <B>at samarbejdet i virksomheden</B> om sikkerhed og sundhed kan finde  \r\n\r\n sted efter reglerne herom </P>  \r\n\r\n<P> <B>at</B> der ved arbejde på arbejdssteder, hvor der udføres arbejde af  \r\n\r\n flere virksomheder, <B>samarbejdes med</B> de andre <B>arbejdsgivere</B> om  \r\n\r\n sikkerhed og sundhed for alle beskæftigede på arbejdsstedet </P>  \r\n\r\n<P> <B>at</B> foretage <B>anmeldelser</B> m.v. til arbejdstilsynet efter  \r\n\r\n regler herom, og på forlangende give oplysninger til statistisk brug. </P>  \r\n\r\n<P> <B>Kommentar:</B>   <B>Arbejdsforholdene</B> skal opfylde kravene i  \r\n\r\n arbejdsmiljølovgivningen og arbejdstilsynets påbud efter denne. Det er  \r\n\r\n navnlig krav til arbejdsstedets indretning, tekniske hjælpemidlers indretning  \r\n\r\n og anvendelse, stoffer og materialer, arbejdets planlægning, tilrettelæggelse  \r\n\r\n og udførelse. Desuden gælder der bestemmelser om hviletid og fridøgn, børns  \r\n\r\n og unge menneskers arbejde, sikkerhedsarbejdet i virksomheden,  \r\n\r\n bedriftssundhedstjeneste og uddannelse.  <B>Effektivt tilsyn</B> omfatter  \r\n\r\n dels alle ansattes udførelse af arbejdet dels at arbejdsprocessen forløber  \r\n\r\n forsvarligt - herunder fx, at eventuelle sikkerhedsmæssige fejl løbende  \r\n\r\n korrigeres.  <B>Oplysning, oplæring og instruktion</B> skal afpassen efter  \r\n\r\n arbejdets art og den enkelte ansattes forudsætninger, uddannelse, alder og  \r\n\r\n rutine m.v. Der stilles derfor større krav til arbejdsgiverens  \r\n\r\n oplysningspligt, hvis arbejdet er forbundet med særlige ulykkes- og  \r\n\r\n sundhedsfarer eller udføres af unge og nyansatte.  <B>Undersøgelser, prøver  \r\n\r\n eller besigtelser</B> vedrørende arbejdsforholdene skal iværksættes af  \r\n\r\n arbejdsgiveren, når arbejdstilsynet kræver det. Arbejdsgiveren har også pligt  \r\n\r\n til selv at foranstalte undersøgelser m.v., eventuelt efter drøftelse med  \r\n\r\n sikkerhedsorganisationen, hvis der opstår uheld, uregelmæssigheder eller  \r\n\r\n særlige situationer, som kan være af betydning for de sikkerheds- eller  \r\n\r\n sundhedsmæssige forhold. Det kan fx være tilfældet ved en arbejdsulykke,  \r\n\r\n forgiftning, erhvervssygdom eller øget fravær blandt de ansatte, ved  \r\n\r\n luftforurening eller støj eller ved brud på dele af maskiner, stilladser,  \r\n\r\n kraner m.v., dobbeltslag på excenterpresse, jordskred ved udgravningsarbejde.  \r\n\r\n Pligten til at gøre <B>skriftlige påbud kendt</B> for  \r\n\r\n sikkerhedsrepræsentanter og tillidsrepræsentanter inden for vedkommende  \r\n\r\n område betyder, at arbejdsgiveren uopfordret skal informere dem, påbudet  \r\n\r\n vedrører. Hvis der på en mindre arbejdspladser hverken er sikkerheds- eller  \r\n\r\n tillidsrepræsentanter, skal arbejdsgiveren informere de ansatte direkte. I en  \r\n\r\n række tilfælde skal der foretages <B>anmeldelse</B> til arbejdstilsynet fx af  \r\n\r\n arbejdsulykker. </P>  \r\n\r\n<P>Arbejdsgiveren kan på visse betingelser <B>overføre sine pligter</B> til  \r\n\r\n driftsledere, arbejdsledere eller andre kvalificerede overordnede, se side 9  \r\n\r\n</P>  \r\n\r\n<P>Har arbejdsgiveren overført pligter ril andre, skal han i rimeligt omfang  \r\n\r\n føre tilsyn med, hvordan de varetager dem. </P>  \r\n\r\n<P> <B>Arbejdslederen</B>  </P>  \r\n\r\n<P>Ved en arbejdsleder forstås den, hvis arbejde udelukkende eller i det  \r\n\r\n væsentlige består i på arbejdsgiverens vegne at lede eller føre tilsyn med  \r\n\r\n arbejdet i en virksomhed eller en del deraf. </P>  \r\n\r\n<P> <B>Kommentar:</B>  Afhængigt af de konkrete forhold kan begrebet  \r\n\r\n arbejdsleder omfatte såvel en teknisk direktør som en underværkfører. </P>  \r\n\r\n<P>Arbejdslederen har pligt til at deltage i samarbejdet om sikkerhed og  \r\n\r\n sundhed. </P>  \r\n\r\n<P> <B>Kommentar:</B>  Pligten omfatter navnlig deltagelse i  \r\n\r\n sikkerhedsorganisationens arbejde og deltagelse i samarbejdet mellem flere  \r\n\r\n arbejdsgivere på samme arbejdssted. </P>  \r\n\r\n<P>Arbejdslederen skal medvirke til at skabe forsvarlige arbejdsforhold inden  \r\n\r\n for det arbejdsområde, han leder. Han skal påse, at  \r\n\r\n sikkerhedsforanstaltninger virker efter deres hensigt. </P>  \r\n\r\n<P> <B>Kommentar:</B>  Arbejdslederen har pligt til, så langt hans beføjelser  \r\n\r\n rækker, at træffe de beslutninger, som er nødvendige for, at regler kan  \r\n\r\n følges. Det kan fx være regler om arbejdets tilrettelæggelse, planlægning og  \r\n\r\n udførelse, tekniske hjælpemidler, stoffer og materialer, unge under 18 år,  \r\n\r\n hviletid og fridøgn. </P>  \r\n\r\n<P>Hvis arbejdslederen bliver bekendt med fejl eller mangler, som kan medføre  \r\n\r\n fare for sygdom eller ulykker, skal han sørge for at afværge faren. Hvis  \r\n\r\n dette ikke er muligt, skal han straks gøre arbejdsgiveren bekendt med  \r\n\r\n forholdet. </P>  \r\n\r\n<P> <B>Kommentar:</B>  Dette betyder, at arbejdslederen har både ret og pligt  \r\n\r\n til at træffe de nødvendige foranstaltninger. </P>  \r\n\r\n<P>Arbejdslederen har desuden samme pligter som alle andre ansatte, fx pligt  \r\n\r\n til at bære hjelm, hvor dette er påbudt. </P>  \r\n\r\n<P>Pligter i videre omfang kan påhvile arbejdslederen, hvis han har fået  \r\n\r\n overdraget arbejdsgiverens pligter - på de særlige betingelser herfor, se  \r\n\r\n side 9 </P>  \r\n\r\n<P> <B>Ansatte</B>  </P>  \r\n\r\n<P>De ansatte har pligt til at deltage i samarbejdet om sikkerhed og sundhed  \r\n\r\n i virksomheden. </P>  \r\n\r\n<P>De ansatte skal medvirke til, at arbejdsforholdene er forsvarlige inden  \r\n\r\n for deres arbejdsområde, og til, at sikkerhedsforanstaltninger virker efter  \r\n\r\n hensigten. </P>  \r\n\r\n<P> <B>Kommentar:</B>  De ansatte skal derfor følge de regler, der er giver  \r\n\r\n for det arbejde, de skal udføre. Fx må afskærmning, udsugningsanlæg m.v. ikke  \r\n\r\n fjernes eller sættes ud af funktion, og påbudte, personlige værnemidler skal  \r\n\r\n benyttes. Det påhviler også de ansatte at overholde lovens bestemmelser om  \r\n\r\n hvileperiode og fridøgn. </P>  \r\n\r\n<P>Hvis de ansatte bliver opmærksomme på fejl eller mangler, som de ikke selv  \r\n\r\n kan rette, skal de meddele dette til deres sikkerhedsrepræsentant, til  \r\n\r\n arbejdslederen eller til arbejdsgiveren. </P>  \r\n\r\n<P>Hvis en ansat fjerner en sikkerhedsforanstaltning midlertidigt, fx for at  \r\n\r\n udføre en reparation eller installation, har han pligt til at sætte den på  \r\n\r\n plads igen straks efter arbejdets afslutning eller sørge for, at der træffes  \r\n\r\n anden lige så sikker beskyttelsesforanstaltning. </P>  \r\n\r\n<P>Ansatte, der arbejder på et arbejdssted, hvor flere virksomheder arbejder,  \r\n\r\n fx en byggeplads skal </P>  \r\n\r\n<P>- rette sig efter de regler der er aftalt mellem virksomhederne </P>  \r\n\r\n<P>- rette sig efter de regler, der gælder for det arbejde, der skal udføres.  \r\n\r\n</P>  \r\n\r\n<P>Udfører ansatte arbejdet på en fremmed virksomheds område, skal de rette  \r\n\r\n sig efter de regler om sikkerhed og sundhed, der gælder deer. </P>  \r\n\r\n<P> <B>Kommentar:</B>  Eksempelvis skal en ansat, der udfører  \r\n\r\n reparationsarbejde i en fremmed virksomhed bære hjelm, hvis dette er påbudt i  \r\n\r\n virksomheden. </P>  \r\n\r\n<P> <B>Selvstændige erhvervsdrivende uden ansatte</B>  </P>  \r\n\r\n<P>I virksomheder uden ansatte har virksomhedsejeren pligt til at efterleve  \r\n\r\n dele af arbejdsmiljølovgivningen. Det er navnlig bestemmelserne om tekniske  \r\n\r\n hjælpemidler, stoffer og materialer, arbejdets tilrettelæggelse og udførelse,  \r\n\r\n vejtransport samt bestemmelserne om samarbejde mellem flere arbejdsgivere på  \r\n\r\n samme arbejdssted. </P>  \r\n\r\n<P> <B>Leverandører m.v.</B>  </P>  \r\n\r\n<P>Leverandører af tekniske hjælpemidler har pligt til at sørge for, at et  \r\n\r\n hjælpemiddel, når det leveres til brug, er forsynet med nødvendigt  \r\n\r\n beskyttelsesudstyr og kan anvendes efter hensigten uden at være farligt for  \r\n\r\n sikkerhed og sundhed. </P>  \r\n\r\n<P>Hjælpemidlet skal være ledsaget af nødvendig og let forståelig  \r\n\r\n brusanvisning på dansk. </P>  \r\n\r\n<P>Dette gælder såvel ved salg som ved leje eller anden form for overdragelse  \r\n\r\n eller overladelse af hjælpemidlet til brug. </P>  \r\n\r\n<P>Tilsvarende forpligtelser gælder for leverandører af stoffer og  \r\n\r\n materialer, der kan være farlige for sikkerhed eller sundhed. </P>  \r\n\r\n<P> <B>Kommentar:</B>  Hvis der fx er fastsat nærmere regler for en maskines  \r\n\r\n indretning, skal maskinen opfylde dem, når den sælges eller udlejes til en  \r\n\r\n bruger. Det samme gælder, hvis der er regler om godkendelse, afprøvning eller  \r\n\r\n anmeldelse. Også for visse stoffer og materialer gælder regler om anmeldelse  \r\n\r\n til arbejdstilsynet. </P>  \r\n\r\n<P> <B>Installatører og reparatører</B>  </P>  \r\n\r\n<P>En selvstændig installatør og reparatør skal ved installation, ombygning  \r\n\r\n eller hovedreparation af et teknisk hjælpemiddel sørge for, at de regler, der  \r\n\r\n gælder for hjælpemidlet, er opfyldt. </P>  \r\n\r\n<P>Foretages der kun en mindre reparation af et teknisk hjælpemiddel, skal  \r\n\r\n reparatøren sørge for, at de forskrifter, der gælder for den del, der  \r\n\r\n reparares, er opfyldt. </P>  \r\n\r\n<P>Reparatørem har pligt til at gøre ejeren eller brugeren opmærksom på de  \r\n\r\n fejl eller mangler af sikkerhedsmæssig betydning, som han bliver bekendt med  \r\n\r\n under reparationsarbejdet. </P>  \r\n\r\n<P> <B>Projekterende og rådgivere</B>  </P>  \r\n\r\n<P>Den, der projekterer et teknisk hjælpemiddel, et produktionsanlæg eller et  \r\n\r\n bygge- og anlægsarbejde, har pligt til i projektet at tage  \r\n\r\n arbejdsmiljæmæssige hensyn. Det samme gælder ved rådgivning om  \r\n\r\n arbejdsmiljømæssige forhold. </P>  \r\n\r\n<P> <B>Bygherrer</B>  </P>  \r\n\r\n<P>Bygherren er den, for hvis regning et bygge- og anlægsarbejde udføres.  \r\n\r\n Hvis der beskæftiges mere end 10 personer på byggepladsen skal bygherren  \r\n\r\n eller den koordinator, han udpeger, sørge for at samordne de  \r\n\r\n sikkerhedsforanstaltninger, der skal træffes af arbejdspladsens forskellige  \r\n\r\n arbejdsgivere. </P>  \r\n\r\n<P> <B>Andre persongrupper</B>  </P>  \r\n\r\n<P>Forskellige andre persongrupper kan have pligter ifølge  \r\n\r\n arbejdsmiljølovgivningen. </P>  \r\n\r\n<P>Fx påhviler det en læge, der konstaterer eller får mistanke om, at en  \r\n\r\n person har været udsat for skadelige påvirkninger på sin arbejdsplads at  \r\n\r\n anmelde dette til arbejdstilsynet. Ligeledes påhviler det forældre til unge  \r\n\r\n under 18 år, ikke at indgå på, at de/den unge beskæftiges i strid med loven.  \r\n\r\n</P>  \r\n\r\n<P> <B>Ansvar</B>  </P>  \r\n\r\n<P>Den, der ikke opfylder sine pligter, kan drages til ansvar efter lovens  \r\n\r\n straffebestemmelser. </P>  \r\n\r\n<P>Straffen er som hovedregel bøde, men hæftestraf kan idømmes i særligt  \r\n\r\n grove tilfælde. </P>  \r\n\r\n<P>Der kan normalt kun straffes, hvis overtrædelsen er sket med forsæt eller  \r\n\r\n ved uagtsomhed (subjektivt ansvar). </P>  \r\n\r\n<P>Dog gælder der et særligt ansvar for arbejdsgivere. For overtrædelse af  \r\n\r\n visse bestemmelser vil arbejdsgiveren kunne pålægges ansvar, selv om der ikke  \r\n\r\n er handlet fortsætligt eller uagtsomt (objektivt ansvar). Det gælder navnlig  \r\n\r\n ved overtrædelse af bestemmelserne om arbejdsstedets indretning, arbejdets  \r\n\r\n tilrettelæggelse og udførelse, tekniske hjælpemidler, stoffer og materialer  \r\n\r\n og ved tilsidesættelse af tilsynspligt. </P>  \r\n\r\n<P>Pålægges der arbejdsgiveren et objektivt ansvar, kan der kun anvendes  \r\n\r\n bødestraf. </P>  \r\n\r\n<P>For overtrædelser, der begås af et aktieselskab, andelsselskab eller  \r\n\r\n lignende, kan der pålægges selskabet som sådant bødestraf. </P>  \r\n\r\n<P>Sager rejses af anklagemyndigheden (politimesteren) efter indstilling fra  \r\n\r\n arbejdstilsynet. </P>  \r\n\r\n<P> <B>Overdragelse af pligter og ansvar</B>  </P>  \r\n\r\n<P>En arbejdsgiver kan overdrage sine pligter efter arbejdsmiljølovgivningen,  \r\n\r\n og dermed i et vist omfang ansvaret, til driftsledere, arbejdsledere eller  \r\n\r\n andre kvalificerede overordnede. </P>  \r\n\r\n<P>Det er en betingelse, at overførelsen sker ved en aftale, der er  \r\n\r\n skriftlig, og som tydeligt angiver, i hvilket omfang pligterne og ansvaret  \r\n\r\n overdrages. Aftalen skal herunder fastlægge, hvilken afdeling eller hvilket  \r\n\r\n arbejdsområde i virksomheden overdragelsen omfatter. </P>  \r\n\r\n<P> <B>Kommentar:</B>  Den personkreds, der typisk vil kunne få overdraget  \r\n\r\n pligter og ansvar er tekniske direktører, ingeniører, driftsledere,  \r\n\r\n værkførere, formænd. En sjakbajs eller akkordholder kan normalt ikke  \r\n\r\n betragtes som overordnet i lovens forstand. En betingelse for, at  \r\n\r\n arbejdslederen kan pålægges et arbejdsgiveransvar, er, at han samtidig får  \r\n\r\n kompetance og beføjelser til at disponere. Dansk Arbejdsgiverforening har i  \r\n\r\n samarbejde med FR - Hovedorganisation for Arbejdsledere - og tekniske  \r\n\r\n Funktionærforeninger i Danmark og Foreningen af Arbejdsledere i Danmark  \r\n\r\n udarbejdet et ansvarsoverdragelsesdokument. </P>  \r\n\r\n<P>Er betingelserne for en ansvarsoverdragelse opfyldt, og de pågældende  \r\n\r\n pligter tilsidesættes, er arbejdsgiveren fri for ansvar, hvis han har opfyldt  \r\n\r\n sin tilsynspligt. Den, der har fået pligterne overraget, kan straffes, dog  \r\n\r\n kun hvis den pågældende har handlet forsætligt eller uagtsomt. </P>  \r\n\r\n<P>I det omfang, der er forbundet et objektivt ansvar med pligterne, omfattes  \r\n\r\n dette ikke af overdragelsen, men vil altid påhvile arbejdsgiveren. </P>  \r\n\r\n<P>Erik Andersen </P>  \r\n\r\n</DIV>",
    "isHistorical": true,
    "editorialNotes": [
        "(* 1) At-meddelelse nr. 6.01.2"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19830329060"
        },
        {
            "displayName": "Entydig dokumentidentifikation",
            "displayValue": "CM029131"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3290"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "01/09/1983"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}