{
    "id": 161075,
    "title": "Pressenævnets kendelse i sag nr. 13-70-00587",
    "documentTypeId": "240",
    "isSagsforlobPeriodValid": true,
    "shortName": "KEN nr 9835 af 18/12/2013",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 13-70-00587</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">\r\n      <span class=\"Bold\">Klager – en person – klagede over, at Midtjyllands Avis har afvist at bringe et debatindlæg, fordi klager allerede har fået trykt to indlæg om samme emne i en diskussion med en anden læser.</span> <span class=\"Bold\">Klageren mener, at han er berettiget til tage til genmæle over for den anden læsers seneste debatindlæg.</span> <span class=\"Bold\">Pressenævnet afviser klagen, da Midtjyllands Avis ikke er forpligtet til at bringe klagers debatindlæg.</span></p>\r\n   <p class=\"TekstGenerel\">\r\n      <span class=\"Bold\">Pressenævnets formand udtaler:</span>\r\n   </p>\r\n   <p class=\"TekstGenerel\">\r\n      <span class=\"Bold\">Uanset, at [Klager]s indlæg i sin indledning betegnes som et genmæle, findes indlægget i sit indhold at have karakter af et læserbrev.</span>\r\n   </p>\r\n   <p class=\"TekstGenerel\">\r\n      <span class=\"Bold\">Henvendelsen ses heller ikke at være blevet behandlet som en anmodning om genmæle hos mediet.</span> <span class=\"Bold\">Der har således ikke over for Midtjyllands Avis været anmodet om genmæle.</span></p>\r\n   <p class=\"TekstGenerel\">\r\n      <span class=\"Bold\">I overensstemmelse med det almindelige princip om redaktørens ret til at redigere mediet er redaktøren berettiget til at beslutte, hvad man vil bringe i avisen.</span> <span class=\"Bold\">Midtjyllands Avis er ikke forpligtet til at bringe [Klager]s debatindlæg.</span></p>\r\n   <p class=\"TekstGenerel\">\r\n      <span class=\"Bold\">Klagen afvises herefter som åbenbart grundløs, jf. medieansvarslovens § 43, stk. 2, nr. 1.</span>\r\n   </p>\r\n</div>\r\n<p class=\"Tekst\" style=\"text-align: left;\">[Klager] har klaget til Pressenævnet, idet han mener sig berettiget til at få bragt et genmæle til debatindlægget <span class=\"Italic\">”!!</span> <span class=\"Italic\">Svar til [Klager]”</span> bragt den 12. november 2013 i Midtjyllands Avis.</p>\r\n<p class=\"Tekst\" style=\"text-align: left;\">[Klager] rettede ved e-mail af <span class=\"Underline\">17. november 2013</span> henvendelse til Midtjyllands Avis. Af henvendelsen fremgik bl.a. følgende:</p>\r\n<p class=\"Tekst\" style=\"text-align: left;\">”Jeg har vedhæftet pdf-fil, som jeg skal anmode om Midtjyllands Avis bringer ved først givne lejlighed, da det er en berigtigelse af usande oplysninger fremsat af byrådsmedlem [Person A].”</p>\r\n<p class=\"Tekst\" style=\"text-align: left;\">Af det vedhæftede fremgik følgende indlæg:</p>\r\n<p class=\"Tekst\" style=\"text-align: left;\">”Genmæle i forbindelse med [Person A]’s læserbrev i Midtjyllands Avis den 12. november 2013 om hændelsesforløbet på mødet om Nordskovvej 2. oktober 2013.</p>\r\n<p class=\"Tekst\" style=\"text-align: left;\">[Person A] fortsætter sin stribe usandheder i denne sagssammenhæng, hvilket jeg synes personligt skader [Person A] voldsomt.</p>\r\n<p class=\"Tekst\" style=\"text-align: left;\">Konkret blev der spurgt ind til:</p>\r\n<p class=\"Tekst\" style=\"text-align: left;\">”Hvordan kan det være, at Nordskovvej allerede er optaget på Kraks liste over veje i Silkeborg, uden vejen er besluttet og godkendt af byrådet.”</p>\r\n<p class=\"Tekst\" style=\"text-align: left;\">Efter udvalgsformand [Person A] havde konfereret af med sine topembedsmænd udtalte han:</p>\r\n<p class=\"Tekst\" style=\"text-align: left;\">”Det har Silkeborg Kommune ikke noget at gøre med.”</p>\r\n<p class=\"Tekst\" style=\"text-align: left;\">Til dette tilføjede teknik- og miljøchef Søren Peter Sørensen:</p>\r\n<p class=\"Tekst\" style=\"text-align: left;\">”Krak snuser rundt på Silkeborg Kommunes hjemmesider og finder i planer nye oplysninger om veje.”</p>\r\n<p class=\"Tekst\" style=\"text-align: left;\">Det er min personlige opfattelse, at [Person A] ikke er i besiddelse af en moral, som gør ham værdig til Silkeborg Byråd, og det er også min opfattelse, at [Person A] ved sin adfærd er med til at sænke Konservativt Folkeparti’s omdømme.</p>\r\n<p class=\"Tekst\" style=\"text-align: left;\">Med venlig hilsen</p>\r\n<p class=\"Tekst\" style=\"text-align: left;\">[Klager]</p>\r\n<p class=\"Tekst\" style=\"text-align: left;\">[Vejnavn og husnummer]</p>\r\n<p class=\"Tekst\" style=\"text-align: left;\">8600 Silkeborg\"</p>\r\n<p class=\"Tekst\" style=\"text-align: left;\">Ved e-mail af <span class=\"Underline\">19. november 2013</span> afviste Midtjyllands Avis at bringe debatindlægget med følgende begrundelse:</p>\r\n<p class=\"Tekst\" style=\"text-align: left;\">”Tak for dit indlæg. Du har nu haft to indlæg med i sagen mellem dig og [Person A], ligesom han har svaret to gange. Vi mener ikke, at dit tredje indlæg bringer nyt i sagen. Desuden er det også et indlæg i valgdebatten. Her lukkede vi af praktiske grunde for indlæg den 14. november. Dit indlæg har vi modtaget i dag, mandag den 18. November, og vi finder det ikke rimeligt at bringe dit angreb endnu engang dagen før valget, da [Person A] så ikke vil have mulighed for at svare inden valget. Midtjyllands Avis holder nemlig »valgfri« i morgen, tirsdag, på selve valgdagen hvad læserbreve angår.På grund af ovenstående anser vi derfor debatten mellem dig og [Person A] for afsluttet.”</p>\r\n<p class=\"Tekst\" style=\"text-align: left;\">[Klager] har til støtte for klagen bl.a. anført, at genmælet skal bringes, da byrådsmedlem [Person A] i et læserbrev den 12. november 2013 genfremsætter en stribe urigtige påstande om et hændelsesforløb på et borgermøde den 2. oktober 2013.</p>\r\n<p class=\"Tekst\" style=\"text-align: left;\">Midtjyllands Avis har ifølge [Klager] et lokalt nyhedsmonopol i Silkeborg Kommune, og avisen har ikke et hæderligt motiv til at afvise at bringe klagers genmæle.</p>\r\n<p class=\"Tekst\" style=\"text-align: left;\">\r\n   <span class=\"Bold\">Pressenævnets formand udtaler:</span>\r\n</p>\r\n<p class=\"Tekst\" style=\"text-align: left;\">Uanset, at [Klager]s indlæg i sin indledning betegnes som et genmæle, findes indlægget i sit indhold at have karakter af et læserbrev.</p>\r\n<p class=\"Tekst\" style=\"text-align: left;\">Henvendelsen ses heller ikke at være blevet behandlet som en anmodning om genmæle hos mediet. Der har således ikke over for Midtjyllands Avis været anmodet om genmæle.</p>\r\n<p class=\"Tekst\" style=\"text-align: left;\">I overensstemmelse med det almindelige princip om redaktørens ret til at redigere mediet er redaktøren berettiget til at beslutte, hvad man vil bringe i avisen. Midtjyllands Avis er ikke forpligtet til at bringe [Klager]s debatindlæg.</p>\r\n<p class=\"Tekst\" style=\"text-align: left;\">Klagen afvises herefter som åbenbart grundløs, jf. medieansvarslovens § 43, stk. 2, nr. 1.</p>\r\n<p class=\"Tekst\" style=\"text-align: left;\">Afgjort den 18. december 2013</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/12/2013"
        },
        {
            "displayName": "Accession",
            "displayValue": "W20130983525"
        },
        {
            "displayName": "Entydig dokumentidentifikation",
            "displayValue": "AA007530"
        },
        {
            "displayName": "Dato for indlæggelse",
            "displayValue": "20/12/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9835"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "18/12/2013"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "13-70-00587"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}