{
    "id": 106557,
    "title": "1996 BSF 105   FORSLAG TIL FOLKETINGSBESLUTNING OM INDFØRELSE AF BETALINGSORDNINGER,   BETALINGSRINGE, BOMPENGE M.V. FOR DEN GENNEMKØRENDE BILTRAFIK ",
    "documentTypeId": "480",
    "isSagsforlobPeriodValid": false,
    "shortName": "1996/1 BSF 105",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 105 </P>  \r\n\r\n<P></P>  \r\n\r\n<P>Forslag til folketingsbeslutning om indførelse af betalingsordninger,  \r\n\r\n betalingsringe, bompenge m.v. for den gennemkørende biltrafik </P>  \r\n\r\n<P></P>  \r\n\r\n<P>Fremsat af Margrete Auken (SF) Tommy Dinesen (SF) Aage Frandsen (SF) Steen  \r\n\r\n Gade (SF) Anni Svanholt (SF) </P>  \r\n\r\n<P></P>  \r\n\r\n<P>den 19. marts 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at skabe mulighed for, at kommuner og  \r\n\r\n amter som en del af trafikplanlægningen i disse områder kan indføre  \r\n\r\n betalingsordninger, betalingsringe, bompenge m.v. for den gennemkørende  \r\n\r\n motoriserede trafik. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Forslaget er i det væsentlige en genfremsættelse af beslutningsforslag B  \r\n\r\n 114 fra folketingsåret 1995-96, forhandlingerne s. 4863 og 6386 og tillæg A  \r\n\r\n s. 4432. </P>  \r\n\r\n<P>Formålet med at oprette betalingsringe er at nedbringe CO2-forureningen og  \r\n\r\n trafikkens øvrige miljøbelastning af de tætte byområder. Samtidig kan der  \r\n\r\n tilvejebringes midler til en udbygning/billiggørelse af den kollektive  \r\n\r\n trafikbetjening af byerne. Midlerne kan bruges til oprettelse af lokale  \r\n\r\n støjpuljeordninger til nedbringelse af trafikstøjen i belastede  \r\n\r\n boligområder/opholdsrum samt til at nedlægge parkeringspladser og opbygge  \r\n\r\n trafiksanerede veje og pladser. </P>  \r\n\r\n<P>En væsentlig årsag til den globale CO2-forurening er privatbilismen. Det  \r\n\r\n er derfor vigtigt at gøre noget effektivt for at begrænse bilismen, hvis man  \r\n\r\n skal problemet til livs. Der findes ikke en enkelt metode til at løse  \r\n\r\n problemet. I stedet kan der peges på flere forskellige elementer: større  \r\n\r\n miljøafgifter på benzin og diesel, differentierede afgifter på biler, således  \r\n\r\n at de mindst forurenende slipper billigst, forbedring af den kollektive  \r\n\r\n trafik, bedre forhold for bløde trafikanter etc. </P>  \r\n\r\n<P>De trafikskabte lokale miljøproblemer er størst i byerne. Her er der ikke  \r\n\r\n kun tale om CO2-forurening, men også støjforurening og forurening som følge  \r\n\r\n af emissioner fra trafikken bestående af sod, benzen, toulen, xylen og  \r\n\r\n kvælstofdioxider. Disse mistænkes for at give luftsvejsirritationer og nedsat  \r\n\r\n lungefunktion især hos børn. Der er derfor et helt akut behov for, at man  \r\n\r\n lokalt og regionalt får nogle planlægningsinstrumenter som f.eks.  \r\n\r\n betalingsringe til at regulere trafikmængden. I dag har kommunerne og amterne  \r\n\r\n ikke mulighed for at anvende økonomiske styringsinstrumenter for at begrænse  \r\n\r\n den gennemkørende pendlingstrafik. Der er heller ikke på nuværende tidspunkt  \r\n\r\n mulighed for at anvende økonomiske styringsmidler til at begrænse f.eks. den  \r\n\r\n gennemkørende tunge lastbiltrafik i tætbebyggede byområder. </P>  \r\n\r\n<P>Det er ikke kun i Danmark, at der diskuteres indførelse af betalingsringe.  \r\n\r\n For kort tid siden blev det vedtaget i Sverige, at Stockholm skal have  \r\n\r\n betalingsring. I Oslo og Singapore har man haft disse ordninger længe med  \r\n\r\n stor succes begge steder. </P>  \r\n\r\n<P>I dag er spørgsmålet, hvem der kan beslutte at oprette en betalingsring,  \r\n\r\n indføre bompenge, pålægge vejskatter m.v. </P>  \r\n\r\n<P>SF mener, at denne kompetence bør overlades til de politisk valgte  \r\n\r\n forsamlinger i kommunerne og i særlige tilfælde til amterne. Indtægterne fra  \r\n\r\n ordningerne skal samtidig øremærkes til en tiltrængt forbedring af den  \r\n\r\n kollektive trafik, således at den kollektive trafik kan opfylde det  \r\n\r\n transportbehov, der skabes, når pendlere lader bilen stå. </P>  \r\n\r\n<P>Da det ikke er muligt helt at fjerne biltrafikken fra byerne, skal der  \r\n\r\n være mulighed for, at en del af pengene anvendes til oprettelse af støjpuljer  \r\n\r\n til at formindske støjen i boligområder, der støder op til større veje,  \r\n\r\n herunder lydisolering af de boliger, der ligger tæt op ad større trafikanlæg.  \r\n\r\n</P>  \r\n\r\n<P>Samtidig vil en sænkning af biltrafikken i byerne betyde, at flere  \r\n\r\n parkeringspladser kan nedlægges, og at der kan oprettes veje og pladser, hvor  \r\n\r\n både den kollektive trafik, cyklisterne og fodgængerne får langt bedre  \r\n\r\n vilkår. De kommunale og regionale betalingsordninger skal således også kunne  \r\n\r\n anvendes til finansiering af sådanne formål. </P>  \r\n\r\n<P>Selv om SF har foreslået betalingsringe m.v. flere gange før, mener  \r\n\r\n forslagsstillerne, at tiden er modnet nu: i regeringens &#187;Natur- og  \r\n\r\n miljøpolitiske Redegørelse&#171;, side 483, står der, at &#187;ud over  \r\n\r\n parkeringsafgifter er bompenge eller vejskatter en mulighed for at regulere  \r\n\r\n omfanget af den lokale biltrafik. Regeringen vil nærmere undersøge behovet  \r\n\r\n for anvendelse af sådanne styringsmidler&#171;. Det Radikale Venstre har  \r\n\r\n luftet ideen flere gange, og i forbindelse med debatten om overborgmester  \r\n\r\n Jens Kramer Mikkelsens forslag om større benzinafgifter øst for Storebælt  \r\n\r\n udtalte Poul Andersen, et af de socialdemokratiske medlemmer af Folketingets  \r\n\r\n Trafikudvalg, i Jyllands-Posten den 31. januar 1997, at partiet nu seriøst  \r\n\r\n arbejder med betalingsringe rundt om København. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Margrete Auken</B> (SF): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om indførelse af betalingsordninger,  \r\n\r\n betalingsringe, bompenge m.v. for den gennemkørende biltrafik.</I>  </P>  \r\n\r\n<P>(Beslutningsforslag nr. B 105). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "19/03/1997"
        },
        {
            "displayName": "Accession",
            "displayValue": "19961BA00105"
        },
        {
            "displayName": "Entydig dokumentidentifikation",
            "displayValue": "CL007603"
        },
        {
            "displayName": "Dato for førstegangsindlæggelse",
            "displayValue": "19/03/1997"
        },
        {
            "displayName": "Dato for indlæggelse",
            "displayValue": "19/03/1997"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "105"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}