{
    "id": 106791,
    "title": "1992 BSF 52   FORSLAG TIL FOLKETINGSBESLUTNING OM OPHÆVELSE AF NAVNEFORBUD I   STRAFFESAGER MOD FINANSIELLE VIRKSOMHEDER ",
    "documentTypeId": "480",
    "isSagsforlobPeriodValid": false,
    "shortName": "1992/1 BSF 52",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 52 </P>  \r\n\r\n<P></P>  \r\n\r\n<P>Forslag til folketingsbeslutning om ophævelse af navneforbud i  \r\n\r\n straffesager mod finansielle virksomheder </P>  \r\n\r\n<P></P>  \r\n\r\n<P>Fremsat af Kirsten Jacobsen (FP) Kim Behnke (FP) Ole Donner (FP) Pia  \r\n\r\n Kjærsgaard (FP) Poul Nødgaard (FP) </P>  \r\n\r\n<P></P>  \r\n\r\n<P>den 12. januar 1993 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at fremsætte lovforslag, der sikrer, </P>  \r\n\r\n<P>at der i straffesager, der rejses mod pengeinstitutter, </P>  \r\n\r\n<P>realkreditinstitutter, forsikringsselskaber, pensionskasser eller </P>  \r\n\r\n<P>andre institutioner, der er underlagt Finanstilsynets </P>  \r\n\r\n<P>tilsynsmyndighed, eller mod medlemmer af disses bestyrelse eller </P>  \r\n\r\n<P>direktion, normalt ikke kan træffes beslutning om dørlukning eller </P>  \r\n\r\n<P>om referatforbud. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Beslutningsforslaget fremsættes på baggrund af, at der på Finanstilsynets  \r\n\r\n foranledning af anklagemyndigheden er rejst tiltale imod en række finansielle  \r\n\r\n institutioner eller medlemmer af disses bestyrelse eller direktion. </P>  \r\n\r\n<P>Det er således en udbredt, men ubekræftet opfattelse, at der for tiden  \r\n\r\n verserer straffesager imod Kreditforeningen Danmark, Nykredit, BRF og et  \r\n\r\n eller flere pengeinstitutter eller imod medlemmer af disse institutioners  \r\n\r\n ledelse eller medarbejdere, bl.a. på baggrund af overbelåningssager, men også  \r\n\r\n på baggrund af andre sager. </P>  \r\n\r\n<P>Det har i en række tilfælde ikke været muligt for offentligheden at opnå  \r\n\r\n indseende i sådanne straffesager, fordi der på de tiltaltes begæring er  \r\n\r\n truffet beslutning om dørlukning og/eller referatforbud. </P>  \r\n\r\n<P>Det er en meget beklagelig tendens, hvis realkreditinstitutter og  \r\n\r\n pengeinstitutter og deres ansvarlige ledelse i stigende grad skjuler sig bag  \r\n\r\n navneforbud i tilfælde, hvor der af anklagemyndigheden er rejst tiltale for  \r\n\r\n overtrædelse af straffelov, realkreditlov eller anden lovgivning. </P>  \r\n\r\n<P>De finansielle virksomheder, der er undergivet Finanstilsynets kontrol,  \r\n\r\n banker, sparekasser, forsikringsselskaber m.fl., spiller en så vigtig rolle i  \r\n\r\n samfundsøkonomien, at det er helt urimeligt og helt uden for de hensyn,  \r\n\r\n retsplejeloven skal varetage, at disse virksomheders bestyrelse, direktører  \r\n\r\n og ledende medarbejdere kan skjule sig bag anonymitetens slør, når de er  \r\n\r\n tiltalt i straffesager. </P>  \r\n\r\n<P>Retsplejelovens regler om dørlukning, referatforbud m.v. har som et  \r\n\r\n hovedformål at sikre personer, mod hvem der er rejst tiltale, imod ufornøden  \r\n\r\n krænkelse. </P>  \r\n\r\n<P>Heroverfor står imidlertid hensynet til, at offentligheden har en naturlig  \r\n\r\n interesse i at opnå indsigt i sager af den forannævnte karakter. Det er ikke  \r\n\r\n acceptabelt, hvis der verserer et ikke ubetydeligt antal straffesager imod  \r\n\r\n f.eks. kreditforeninger, banker, forsikringsselskaber eller andre finansielle  \r\n\r\n institutioner m.fl. eller imod direktører, bestyrelsesmedlemmer eller ledende  \r\n\r\n funktionærer fra sådanne institutioner under dække af dørlukning og  \r\n\r\n referatforbud. </P>  \r\n\r\n<P>Beslutningsforslaget pålægger derfor regeringen at fremsætte lovforslag,  \r\n\r\n der ophæver muligheden for dørlukning og referatforbud i sager imod  \r\n\r\n finansielle institutioner m.v., der er underlagt den tilsynsmyndighed, der  \r\n\r\n udøves af Finanstilsynet. </P>  \r\n\r\n<P>Forslaget er en uændret genfremsættelse af beslutningsforslag B 5 i  \r\n\r\n folketingsåret 1991-92, se Folketingstidende, forhandlingerne 1991-92 sp.  \r\n\r\n 685, 1744, 10896 og tillæg A sp. 1061 samt tillæg B sp. 2701. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "05/05/1993"
        },
        {
            "displayName": "Accession",
            "displayValue": "19921BA00052"
        },
        {
            "displayName": "Entydig dokumentidentifikation",
            "displayValue": "CL006561"
        },
        {
            "displayName": "Dato for førstegangsindlæggelse",
            "displayValue": "05/05/1993"
        },
        {
            "displayName": "Dato for indlæggelse",
            "displayValue": "05/05/1993"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "52"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}