{
    "id": 28194,
    "title": "Aktindsigt i sag hos Den Centrale Videnskabsetiske Komité",
    "documentTypeId": "300",
    "isSagsforlobPeriodValid": true,
    "shortName": "FOU nr 1995.98",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Resumé  \r\n\r\n</B>  \r\n\r\n</P>  \r\n\r\n<P class=\"Resume\">  \r\n\r\n En journalist klagede over Den Centrale Videnskabsetiske Komités  \r\n\r\n afslag på anmodning om aktindsigt i en forskningsprotokol. Den centrale  \r\n\r\n Videnskabsetiske Komité, der ikke havde godkendt forskningsprotokollen,  \r\n\r\n afslog  \r\n\r\n aktindsigt dels under henvisning til hensynet til forskeres faglige omdømme,  \r\n\r\n dels under henvisning til beskyttelsen af den videnskabelige idé.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden mente at hensynet til lægens faglige omdømme kunne  \r\n\r\n varetages ved en anonymisering af protokollen.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden udtalte endvidere generelt at offentlighedslovens  \r\n\r\n bestemmelser om undtagelser fra offentlighedsprincippet i et vist omfang kan  \r\n\r\n anvendes til beskyttelse af forskerens originale ideer mv. Myndigheden var  \r\n\r\n imidlertid  \r\n\r\n i givet fald forpligtet til at foretage en konkret vurdering af om et sådant  \r\n\r\n væsentligt hensyn forelå, herunder om der var tale om en forskningsidé der  \r\n\r\n kunne antages at føre til videnskabelige resultater af betydning. Myndigheden  \r\n\r\n skulle endvidere sandsynliggøre at aktindsigt ville medføre skade af  \r\n\r\n betydning.  \r\n\r\n</P>  \r\n\r\n<P class=\"Resume\">  \r\n\r\n Da det ikke klart fremgik af sagens omstændigheder om en sådan  \r\n\r\n selvstændig vurdering var foretaget, henstillede ombudsmanden at Den Centrale  \r\n\r\n Videnskabsetiske Komité genoptog behandlingen af sagen. (J. nr.  \r\n\r\n 1995-816-701).  \r\n\r\n</P>  \r\n\r\n<P class=\"Resume\">  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Aktindsigt i sag hos Den Centrale Videnskabsetiske Komité  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det fremgik af sagens akter  \r\n\r\n at journalist A den 14. marts 1995 anmodede Den Centrale Videnskabsetiske  \r\n\r\n Komité om aktindsigt i tre sager (forskningsprotokoller) der var omtalt i  \r\n\r\n komitéens årsberetning for 1993.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 21. marts 1995 meddelte  \r\n\r\n komitéen at anmodningen ville blive behandlet på et møde den 31. marts 1995  \r\n\r\n hvorefter svar hurtigt ville blive givet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Til brug for sagernes  \r\n\r\n behandling indhentede komitéen udtalelser fra de ansvarlige forskere for de  \r\n\r\n tre  \r\n\r\n projekter. De to forskere meddelte at de gerne ville udlevere protokollerne.  \r\n\r\n Den tredje forsker, hvis protokol ikke var blevet godkendt af komitéen, skrev  \r\n\r\n den 2. april 1995 følgende til komitéen:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Som svar på Deres brev af 21.  \r\n\r\n marts 1995, kan jeg meddele at jeg  \r\n\r\n<B>  \r\n\r\n ikke  \r\n\r\n</B>  \r\n\r\n kan give tilladelse til at der gives (A) eller nogen anden aktindsigt i  \r\n\r\n projektet &quot;Klinisk bilateral brystkræft - højrisikomarkører&quot;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Indledningsvis vil jeg  \r\n\r\n henvise til Deres eget brev til mig af 29. december 1993, heraf fremgår at  \r\n\r\n komitéen var enig om at undersøgelsen i projektet er baseret på en meget  \r\n\r\n væsentlig  \r\n\r\n problemstilling.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Som en af de meget få  \r\n\r\n praktiserende læger i Danmark, skriver jeg forskning i min sparsomme fritid.  \r\n\r\n Jeg får ikke tilskud fra fonde eller løn for mit arbejde, det er ren  \r\n\r\n &quot;con  \r\n\r\n amore&quot;. Dette projekt om bilateral mammacancer har jeg anvendt ufattelig  \r\n\r\n meget tid på, men som De ved haft svært ved at komme igennem med. Jeg har  \r\n\r\n langt  \r\n\r\n fra opgivet projektet, det venter på at jeg får tid. Ideerne til projektet er  \r\n\r\n mine helt egne og originale. Projektet vil være en del af min disputats -  \r\n\r\n engang.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Desuden har mit arbejde med  \r\n\r\n mammacancer i øvrigt betydet at en del kvinder søger lægelig bistand hos mig,  \r\n\r\n jeg har altså en afledt økonomisk interesse i sagen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Kort sagt, eller med lov om  \r\n\r\n offentlighed i forvaltningen paragraf 13, stk. 1, nr. 6's ord, aktindsigten  \r\n\r\n skal ikke imødekommes pga private interesser og deres helt særlige karakter.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Pt. har offentligheden ingen  \r\n\r\n legitime interesser i projektet da der jo ikke er givet tilladelse til det,  \r\n\r\n -no  \r\n\r\n harm done. Men offentlighed om mit projekt vil skade mit arbejde uopretteligt  \r\n\r\n da andre så kan overtage ideen. Ligeledes vil en sensationsartikel skrevet af  \r\n\r\n journalisten der ikke forstår det materielle indhold give anledning til  \r\n\r\n misforståelser og en forfejlet debat jeg ikke ønsker at deltage i.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det er i forvejen  \r\n\r\n retssikkerhedsmæssigt meget betænkeligt at forskningsprojekter bliver udsat  \r\n\r\n for forhåndscensur gennem komiteer. Det virker ikke fremmende for et kreativt  \r\n\r\n og dynamisk forskningsmiljø i Danmark. Selv i grundloven står at &quot;Censur  \r\n\r\n og andre forebyggende forholdsregler kan ingensinde påny indføres.&quot; Af  \r\n\r\n denne årsag blev sundhedsstyrelsens reklamenævn for nylig ændret til et organ  \r\n\r\n der efterfølgende kan påtale overtrædelser af lovgivningen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Med brev af 5. april 1995 gav  \r\n\r\n komitéen A aktindsigt i de to protokoller hvor forskerne var indforstået med  \r\n\r\n udleveringen. For så vidt angik den tredje protokol, skrev komitéen følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Hvad angår projekt  \r\n\r\n &quot;Klinisk bilateral brystkræft - højrisikomarkører&quot;, kan vi oplyse,  \r\n\r\n at  \r\n\r\n protokollen ikke blev godkendt, og undersøgelsen er ikke iværksat. Kopi af  \r\n\r\n Den  \r\n\r\n Centrale Videnskabsetiske Komités afgørelse af 20.12.1993 vedlægges.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Forskeren, der er en alment  \r\n\r\n praktiserende læge, der forsker i sin fritid, har meddelt, at han ikke vil  \r\n\r\n give  \r\n\r\n samtykke i aktindsigt, da han agter at ændre protokollen og påny ansøge om  \r\n\r\n godkendelse i den regionale komité. En presseomtale nu ville kunne medføre  \r\n\r\n risiko for, at den videnskabelige ide kan tilegnes af andre, ligesom en  \r\n\r\n presseomtale  \r\n\r\n vil kunne skade den praktiserende læge i hans erhverv. Kopi af forskerens  \r\n\r\n brev  \r\n\r\n vedlægges.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den Centrale Videnskabsetiske  \r\n\r\n Komité har således vurderet, at forskerens indsigelser må tages til følge.  \r\n\r\n Aktindsigt afslås derfor med henvisning til offentlighedslovens § 13, stk. 1,  \r\n\r\n nr.  \r\n\r\n 6.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Komitéens afgørelse af 20.  \r\n\r\n december 1993 - som A modtog i anonymiseret kopi - var sålydende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Den Centrale  \r\n\r\n Videnskabsetiske Komité behandlede ved sit møde den 10. ds. projektet  \r\n\r\n<B>  \r\n\r\n &quot;Klinisk bilateral brystkræft -  \r\n\r\n højrisikomarkører&quot;  \r\n\r\n</B>  \r\n\r\n efter at en afgørelse vdr. samme projekt i Den  \r\n\r\n Videnskabsetiske Komité for Københavns og Frederiksberg kommuner var  \r\n\r\n indanket.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Der var i Den Centrale  \r\n\r\n Videnskabsetiske Komité enighed om at undersøgelsen er baseret på en meget  \r\n\r\n væsentlig problemstilling. Projektet kunne imidlertid i den foreliggende  \r\n\r\n udformning ikke godkendes. Årsagen var følgende indvendinger, der hvis  \r\n\r\n forskerne kan tage dem til følge, bør føre til fremsendelse af en ny  \r\n\r\n forsøgsplan til Den Videnskabsetiske Komité for Københavns og Frederiksberg  \r\n\r\n kommuner.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Indvendingerne var følgende:  \r\n\r\n</P>  \r\n\r\n<P class=\"Nummer\" style='margin-left:36.0pt;text-indent:-18.0pt;mso-list:l0  \r\n\r\n level1 lfo1;tab-stops:19.85pt list 36.0pt left 49.6pt'>  \r\n\r\n Projektbeskrivelsen har en for dårlig standard, både  \r\n\r\n hvad angår de indre meningssammenhænge og sproget.  \r\n\r\n</P>  \r\n\r\n<P class=\"Nummer\" style='margin-left:36.0pt;text-indent:-18.0pt;mso-list:l0  \r\n\r\n level1 lfo1;tab-stops:19.85pt list 36.0pt left 49.6pt'>  \r\n\r\n Komitéen anerkender forskellige forskeres forskellige  \r\n\r\n forudsætninger og handicaps, når det gælder skriftlig udformning, men må  \r\n\r\n alligevel sætte en standard, der eventuelt må opnås ved supplerende hjælp, da  \r\n\r\n forsøgsplan, patientinformation m.m. tegner undersøgelsen i mange udadrettede  \r\n\r\n sammenhænge.  \r\n\r\n</P>  \r\n\r\n<P class=\"Nummer\" style='margin-left:36.0pt;text-indent:-18.0pt;mso-list:l0  \r\n\r\n level1 lfo1;tab-stops:19.85pt list 36.0pt left 49.6pt'>  \r\n\r\n I overensstemmelse med et generelt princip for sådanne  \r\n\r\n undersøgelser skal kontakt til pårørende ske via probanden, eller i det  \r\n\r\n mindste  \r\n\r\n med dennes tilladelse til, at henvendelse sker.  \r\n\r\n</P>  \r\n\r\n<P class=\"Nummer\" style='margin-left:36.0pt;text-indent:-18.0pt;mso-list:l0  \r\n\r\n level1 lfo1;tab-stops:19.85pt list 36.0pt left 49.6pt'>  \r\n\r\n Deltagerne bør tilbydes klinisk undersøgelse  \r\n\r\n supplerende med nødvendige parakliniske undersøgelser i tilfælde af, at  \r\n\r\n kontakten  \r\n\r\n giver mistanke om sygdom inden for undersøgelsens emnekreds.  \r\n\r\n</P>  \r\n\r\n<P class=\"Nummer\" style='margin-left:36.0pt;text-indent:-18.0pt;mso-list:l0  \r\n\r\n level1 lfo1;tab-stops:19.85pt list 36.0pt left 49.6pt'>  \r\n\r\n Spørgeskemaer og interviews bør afbalanceres og sproget  \r\n\r\n tilpasses, så ordvalget i sig selv ikke mindsker deltagerraten.  \r\n\r\n</P>  \r\n\r\n<P class=\"Nummer\" style='margin-left:36.0pt;text-indent:-18.0pt;mso-list:l0  \r\n\r\n level1 lfo1;tab-stops:19.85pt list 36.0pt left 49.6pt'>  \r\n\r\n Den beskrevne rykkerprocedure går ud over hvad  \r\n\r\n komitésystemet sædvanligvis anerkender. Det bør her være muligt at følge de  \r\n\r\n retningslinjer, som bl.a. befolkningsundersøgelserne i Glostrup benytter, jf.  \r\n\r\n overlæge, dr. med. XXXXX XXXXX medlemskab af projektgruppen.  \r\n\r\n</P>  \r\n\r\n<P class=\"Nummer\" style='margin-left:36.0pt;text-indent:-18.0pt;mso-list:l0  \r\n\r\n level1 lfo1;tab-stops:19.85pt list 36.0pt left 49.6pt'>  \r\n\r\n Det blev under drøftelserne nævnt, at yderligere  \r\n\r\n konsulentassistance ville kunne opnås hos Søren Cold, Fyns DBCG-projekt,  \r\n\r\n tilknyttet onkologisk afdeling i Odense.  \r\n\r\n</P>  \r\n\r\n<P class=\"Nummer\" style='margin-left:36.0pt;text-indent:-18.0pt;mso-list:l0  \r\n\r\n level1 lfo1;tab-stops:19.85pt list 36.0pt left 49.6pt'>  \r\n\r\n Komitéen henholdt sig i øvrigt til de bemærkninger, der  \r\n\r\n er udformet af Den Videnskabsetiske Komité for København og Frederiksberg  \r\n\r\n kommuner 30.6. d.å. samt Århus-komitéens bemærkninger af 31. august  \r\n\r\n d.å.&quot;  \r\n\r\n</P>  \r\n\r\n<P class=\"NormalInd\">  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n De bemærkninger der er nævnt  \r\n\r\n under punkt 7 modtog A også i anonymiseret kopi. I Århus-komitéens  \r\n\r\n bemærkninger  \r\n\r\n af 31. august 1993 konkluderedes følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Hvis vi og alle øvrige  \r\n\r\n komiteer skal bedømme dette projekt, skal det forbedres betydeligt, hvis det  \r\n\r\n overhovedet skal gennemføres (må vel afgøres i CVK). Hvis familiemedlemmer  \r\n\r\n boende uden for Københavns Kommune ekskluderes, er problemet selvsagt Jeres  \r\n\r\n alene.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I brev af 11. april 1995  \r\n\r\n klagede A til mig over afslaget på aktindsigt. I den anledning indhentede jeg  \r\n\r\n en udtalelse af 8. maj 1995 fra Den Centrale Videnskabsetiske Komité, der  \r\n\r\n bl.a.  \r\n\r\n anførte følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ved afgørelsen om afslag på  \r\n\r\n aktindsigt i dette projekt lagde Den Centrale Videnskabsetiske Komité vægt  \r\n\r\n på,  \r\n\r\n<B>  \r\n\r\n at  \r\n\r\n</B>  \r\n\r\n der er tale om en privatpraktiserende  \r\n\r\n læge, der har ønsket at forske i sin fritid &quot;con amore&quot;,  \r\n\r\n<B>  \r\n\r\n at  \r\n\r\n</B>  \r\n\r\n projektet ikke kunne igangsættes i  \r\n\r\n den foreliggende udformning, men at forskeren har udtrykt ønske om at  \r\n\r\n beskytte  \r\n\r\n sin forskningside med henblik på udarbejdelse af et nyt projekt, og  \r\n\r\n<B>  \r\n\r\n at  \r\n\r\n</B>  \r\n\r\n der var risiko for, at en  \r\n\r\n presseomtale af hans forskningsplans utilfredsstillende professionelle  \r\n\r\n standard  \r\n\r\n ville kunne skade hans lægepraksis. Komiteen fandt på denne baggrund  \r\n\r\n forholdet  \r\n\r\n omfattet af offentlighedslovens § 13, stk. 1, nr. 6.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I min skrivelse til A udtalte  \r\n\r\n jeg følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Den Centrale  \r\n\r\n Videnskabsetiske Komité har begrundet sit afslag på Deres anmodning om  \r\n\r\n aktindsigt i lægens forskningsprotokol i følgende to hovedhensyn:  \r\n\r\n</P>  \r\n\r\n<P class=\"Litra\">  \r\n\r\n a.En offentlig omtale af den negative vurdering af hans  \r\n\r\n forskningsplans professionelle standard vil kunne skade hans faglige omdømme  \r\n\r\n og  \r\n\r\n dermed hans indtjeningsgrundlag i den private lægepraksis.  \r\n\r\n</P>  \r\n\r\n<P class=\"Litra\">  \r\n\r\n b.En offentlig omtale af forskningsplanen vil medføre risiko for  \r\n\r\n at andre tilegner sig den videnskabelige idé, og vil derved ødelægge  \r\n\r\n forskerens  \r\n\r\n mulighed for at udarbejde et nyt projekt på samme grundlag.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Komitéens afgørelse er  \r\n\r\n truffet i henhold til § 13, stk. 1, nr. 6, i lov nr. 572 af 19. december 1985  \r\n\r\n om offentlighed i forvaltningen:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<B>  \r\n\r\n § 13.  \r\n\r\n</B>  \r\n\r\n Retten til aktindsigt kan begrænses i det omfang, det er  \r\n\r\n nødvendigt til beskyttelse af væsentlige hensyn til  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 6)private og offentlige  \r\n\r\n interesser, hvor hemmeligholdelse efter forholdets særlige karakter er  \r\n\r\n påkrævet.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Bestemmelsen har karakter af  \r\n\r\n en generalklausul der åbner mulighed for, at aktindsigt kan nægtes i tilfælde  \r\n\r\n hvor der er tale om væsentlige hensyn til beskyttelse af andre offentlige og  \r\n\r\n private interesser end dem der er nævnt i lovens § 12 og § 13, stk. 1, nr.  \r\n\r\n 1-5.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter forarbejderne til såvel  \r\n\r\n den tidligere som den gældende lov er det imidlertid forudsat, at der kun vil  \r\n\r\n blive gjort brug af bestemmelsen i tilfælde hvor hemmeligholdelse af hensyn  \r\n\r\n til det offentlige eller enkeltpersoners interesse er  \r\n\r\n<I>  \r\n\r\n klart  \r\n\r\n</I>  \r\n\r\n påkrævet (min fremhævning), jf. betænkning nr. 857-1978 om  \r\n\r\n offentlighedslovens revision, s. 260.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det følger i øvrigt af  \r\n\r\n bestemmelsens formulering at aktindsigt kun kan afslås hvor der er  \r\n\r\n nærliggende  \r\n\r\n fare for at de nævnte interesser vil lide skade af betydning.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<B>  \r\n\r\n Ad a. Hensynet til lægens faglige omdømme.  \r\n\r\n</B>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Om dette hensyn har Den  \r\n\r\n Centrale Videnskabsetiske Komité i udtalelsen til mig anført: &quot;  \r\n\r\n<B>  \r\n\r\n at  \r\n\r\n</B>  \r\n\r\n der var risiko for, at en  \r\n\r\n presseomtale af hans forskningsplans utilfredsstillende professionelle  \r\n\r\n standard  \r\n\r\n ville kunne skade hans lægepraksis.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg må lægge til grund at  \r\n\r\n Deres aktindsigtsanmodning angik selve protokollen vedrørende projektet  \r\n\r\n &quot;Klinisk bilateral brystkræft - højrisikomarkører&quot;, og at det var  \r\n\r\n protokollen som sådan Den Centrale Videnskabsetiske Komité afslog at give Dem  \r\n\r\n aktindsigt i.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I forbindelse med komitéens  \r\n\r\n afslag på Deres anmodning modtog De imidlertid - i anonymiseret form -  \r\n\r\n komitéens afgørelse af 20. december 1993 med den negative vurdering af  \r\n\r\n protokollens faglige standard. Selve protokollen kunne uden vanskeligheder  \r\n\r\n have  \r\n\r\n været anonymiseret på tilsvarende måde og været udleveret til Dem uden at  \r\n\r\n dette  \r\n\r\n i sig selv ville have øget risikoen for at lægens praksis kunne lide skade,  \r\n\r\n idet det jo er komitéens afslag, og ikke selve protokollen, der eventuelt  \r\n\r\n kunne siges at have denne negative virkning.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Denne del af komitéens afslag  \r\n\r\n er derfor efter min opfattelse allerede af denne grund ikke holdbar. Jeg har  \r\n\r\n gjort Den Centrale Videnskabsetiske Komité bekendt med min opfattelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<B>  \r\n\r\n Ad b. Hensynet til beskyttelse af forskningsidéen.  \r\n\r\n</B>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det er efter min opfattelse  \r\n\r\n utvivlsomt at offentlighedslovens bestemmelser om undtagelser fra  \r\n\r\n offentlighedsprincippet i et vist omfang kan anvendes til beskyttelse af  \r\n\r\n forskeres (originale) idéer og af forskningsresultater der endnu er  \r\n\r\n foreløbige.  \r\n\r\n For så vidt angår den sidste gruppe, kan henvises til Folketingets  \r\n\r\n Ombudsmands  \r\n\r\n beretning for 1976, s. 96ff, hvor ombudsmanden (s. 104) bl.a. anførte  \r\n\r\n følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Dette hensyn (til  \r\n\r\n forskningen; min bemærkning hér) kan formuleres som et hensyn til, at der  \r\n\r\n sikres forskere rimelige arbejdsvilkår derved, at de beskyttes mod en  \r\n\r\n offentliggørelse af forskningsresultater, som de endnu ikke betragter som  \r\n\r\n definitive, og som de derfor ikke er parat til at give fra sig, før de er  \r\n\r\n yderligere bearbejdet enten af den pågældende forsker selv eller i samarbejde  \r\n\r\n med videnskabelige kolleger.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Dette hensyn er efter min  \r\n\r\n opfattelse så væsentligt, at det jævnligt vil kunne begrunde en anvendelse af  \r\n\r\n undtagelsesreglen i § 2, stk. 2, nr. 4 (nugældende § 13, stk. 1, nr. 6).  \r\n\r\n Dette  \r\n\r\n er også anerkendt i den forvaltningsretlige litteratur, jfr. således Niels  \r\n\r\n Eilschou Holm: Offentlighedsloven (1971), s. 38, hvor det anføres:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Også hensynet til  \r\n\r\n forskningen vil kunne medføre indskrænkning i offentlighedens adgang til  \r\n\r\n indsigt, f.eks. med hensyn til foreløbige forskningsresultater, der endnu  \r\n\r\n ikke  \r\n\r\n er tilstrækkeligt gennemprøvede&quot;.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Sagen er nærmere omtalt i  \r\n\r\n betænkning nr. 857-1978, s.  \r\n\r\n 262f.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Hensynet til beskyttelse af  \r\n\r\n en forskers originale idé kan også føre til at aktindsigt kan afslås. For så  \r\n\r\n vidt angår de tilfælde hvor resultatet vil kunne udnyttes kommercielt, vil  \r\n\r\n hjemlen til at afslå aktindsigt skulle søges i offentlighedslovens § 12, stk.  \r\n\r\n 1, nr. 2, hvorefter retten til aktindsigt ikke omfatter oplysninger om  \r\n\r\n &quot;tekniske indretninger eller fremgangsmåder eller om drifts- eller  \r\n\r\n forretningsforhold  \r\n\r\n eller lignende, for så vidt det er af væsentlig økonomisk betydning for den  \r\n\r\n person eller virksomhed, oplysningen angår, at begæringen ikke  \r\n\r\n imødekommes&quot;. Denne bestemmelse kan imidlertid ikke antages at omfatte  \r\n\r\n den  \r\n\r\n &quot;økonomiske betydning&quot; der ligger i at et (succesfuldt)  \r\n\r\n forskningsprojekt på længere sigt kan betyde forbedrede karrieremuligheder  \r\n\r\n for  \r\n\r\n den enkelte forsker. I disse tilfælde må hjemlen til at afslå aktindsigt -  \r\n\r\n som  \r\n\r\n også sket ved Den Centrale Videnskabsetiske Komités afgørelse - søges i  \r\n\r\n bestemmelsen i offentlighedslovens § 13, stk. 1, nr. 6.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Som ovenfor anført kan  \r\n\r\n bestemmelsen kun anvendes i de tilfælde hvor hemmeligholdelse af hensyn til  \r\n\r\n den  \r\n\r\n enkelte forskers interesse er klart påkrævet, og hvor der er nærliggende fare  \r\n\r\n for at denne interesse vil lide skade af betydning hvis der gives aktindsigt.  \r\n\r\n For at godtgøre at betingelsen for at afslå aktindsigt i det enkelte tilfælde  \r\n\r\n er til stede, er det nødvendigt at foretage en  \r\n\r\n<I>  \r\n\r\n konkret vurdering  \r\n\r\n</I>  \r\n\r\n af om disse væsentlige hensyn foreligger,  \r\n\r\n herunder om der i det hele taget er tale om en forskningsidé der kan antages  \r\n\r\n at  \r\n\r\n føre til videnskabelige resultater af betydning. Det er endvidere nødvendigt  \r\n\r\n at  \r\n\r\n<I>  \r\n\r\n sandsynliggøre  \r\n\r\n</I>  \r\n\r\n at der kan blive tale  \r\n\r\n om skade af betydning hvis der gives aktindsigt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I tilfælde hvor der kan være  \r\n\r\n tvivl om hvorvidt en begæring om aktindsigt bør afslås efter bestemmelsen,  \r\n\r\n bør  \r\n\r\n der indhentes en udtalelse fra den hvis interesse kan være til hinder for at  \r\n\r\n begæringen imødekommes, jf. punkt 44 i Justitsministeriets vejledning om lov  \r\n\r\n om  \r\n\r\n offentlighed i forvaltningen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n En udtalelse hvor den  \r\n\r\n pågældende modsætter sig at der gives aktindsigt, er imidlertid ikke i sig  \r\n\r\n selv tilstrækkelig til at aktindsigt kan nægtes. Den offentlige myndighed som  \r\n\r\n træffer afgørelse i aktindsigtssagen, må foretage en selvstændig  \r\n\r\n efterprøvelse  \r\n\r\n af om betingelserne er til stede.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I komitéens afslag af 5.  \r\n\r\n april 1995, og i udtalelsen til mig af 8. maj 1995, har komitéen henvist til  \r\n\r\n forskerens modvilje mod at der blev givet aktindsigt i protokollen idet han  \r\n\r\n ønskede at udarbejde et nyt projekt. Det fremgår imidlertid ikke hvilke  \r\n\r\n selvstændige overvejelser Den Centrale Videnskabsetiske Komité har lagt til  \r\n\r\n grund for sit afslag. Komitéen har således ikke i afslagsbrevet eller i  \r\n\r\n udtalelsen til mig godtgjort eller sandsynliggjort at der kan siges at  \r\n\r\n foreligge  \r\n\r\n en original forskningsidé af en sådan karakter,  \r\n\r\n<I>  \r\n\r\n at  \r\n\r\n</I>  \r\n\r\n den kan føre til videnskabelige resultater af betydning for den  \r\n\r\n pågældendes karriere, og  \r\n\r\n<I>  \r\n\r\n at  \r\n\r\n</I>  \r\n\r\n hensynet  \r\n\r\n hertil ville lide skade af betydning hvis den (ikke godkendte)  \r\n\r\n forskningsprotokol på nuværende tidspunkt blev kendt af offentligheden.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n På den baggrund er jeg ikke i  \r\n\r\n stand til at vurdere om der har været tilstrækkeligt grundlag for at afslå  \r\n\r\n Deres aktindsigtsanmodning. Jeg har derfor henstillet til Den Centrale  \r\n\r\n Videnskabsetiske Komité at sagen genoptages, og at komitéen træffer en ny  \r\n\r\n afgørelse på baggrund af det jeg har anført om anvendelsen af bestemmelsen i  \r\n\r\n offentlighedslovens § 13, stk. 1, nr. 6.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n NOTER (*1) Jf. FOB 1976, s. 96.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/06/2003"
        },
        {
            "displayName": "Accession",
            "displayValue": "O19950009870"
        },
        {
            "displayName": "Entydig dokumentidentifikation",
            "displayValue": "AX003439"
        },
        {
            "displayName": "Dato for førstegangsindlæggelse",
            "displayValue": "25/06/2003"
        },
        {
            "displayName": "Dato for indlæggelse",
            "displayValue": "13/03/2007"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "98"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Videnskabsministeriet"
        },
        {
            "displayName": "Underskriftdato",
            "displayValue": "01/01/1995"
        }
    ],
    "pdfLink": {
        "isPdfAvailable": false
    },
    "documentFobTagGroup": [
        {
            "tag": "Undtagne oplysninger",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Sagens oplysning, tavshedspligt, offentlighed.",
                "Offentlighed",
                "Dokumentoffentlighed, se også forvaltningsret 113.4"
            ]
        }
    ],
    "hasFobTags": true
}