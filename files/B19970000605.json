{
    "id": 83538,
    "title": "Bekendtgørelse om foder med indhold af protein af pattedyr (* 1) ",
    "documentTypeId": "60",
    "isSagsforlobPeriodValid": false,
    "shortName": "BEK nr 6 af 08/01/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om foder med indhold af protein  \r\n\r\n af pattedyr (* 1) </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 1, stk. 1 og 2, og § 6, stk. 2, i lov om foderstoffer, jf.  \r\n\r\n lovbekendtgørelse nr. 422 af 15. maj 1996, samt § 24 og § 35, stk. 2, i lov  \r\n\r\n om husdyrsygdomme, jf. lovbekendtgørelse nr. 381 af 7. juni 1993 og efter  \r\n\r\n bemyndigelse fra ministeren for fødevarer, landbrug og fiskeri, fastsættes:  \r\n\r\n</P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Protein af pattedyr må ikke indgå i foder til  \r\n\r\n drøvtyggere. </P>  \r\n\r\n<P CLASS=STK> <I>Stk. 2. </I> Bekendtgørelsens bestemmelser er ikke gældende  \r\n\r\n for mælk, bestanddele af mælk og produkter fremstillet udelukkende af mælk.  \r\n\r\n</P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ved produktion, salg eller udlevering af foder  \r\n\r\n med indhold af animalsk protein, fremstillet helt eller delvist af protein af  \r\n\r\n pattedyr, skal foderet være tydeligt mærket med ordene: &#187;Indeholder  \r\n\r\n animalsk protein af pattedyr. Må ikke anvendes som foder til  \r\n\r\n drøvtyggere&#171;. </P>  \r\n\r\n<P CLASS=STK> <I>Stk. 2. </I> Indtil 15. marts 1997 kan foder med indhold af  \r\n\r\n animalsk protein fremstillet helt eller delvist af protein af drøvtyggere,  \r\n\r\n sælges eller udleveres, såfremt dette tydeligt er mærket med ordene:  \r\n\r\n &#187;Indeholder animalsk protein af drøvtyggere. Må ikke anvendes som foder  \r\n\r\n til drøvtyggere&#171;, og foder med indhold af animalsk protein af andre  \r\n\r\n pattedyr kan sælges eller udleveres, uden at foderet er mærket i henhold til  \r\n\r\n stk. 1. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Virksomheder, der fremstiller foder med indhold  \r\n\r\n af animalsk protein, skal efter anmodning fra Plantedirektoratet fremlægge  \r\n\r\n dokumentation for det animalske protein, der er anvendt i produktionen, i  \r\n\r\n overensstemmelse med bilaget. </P>  \r\n\r\n<P CLASS=STK> <I>Stk. 2. </I> På et foderstofproduktionsanlæg, der anvendes  \r\n\r\n til fremstilling af foder til drøvtyggere, må der ikke indgå råvarer med  \r\n\r\n indhold af pattedyrbestanddele. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Ved afgivelse til destruktion af kassater,  \r\n\r\n affald og uanvendelige dele af slagtedyr eller udlevering til autoriseret  \r\n\r\n dyrefoderfabrik af sunde dele af godkendte slagtedyr skal slagterier,  \r\n\r\n opskæringsvirksomheder og kødproduktvirksomheder forsyne materiale, som  \r\n\r\n indeholder dele af pattedyr, med mærkeseddel med påtryk: &#187;Indeholder  \r\n\r\n dele af pattedyr. Må ikke anvendes til fremstilling af foder til  \r\n\r\n drøvtyggere&#171;. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Industri- og husholdningsaffald samt affald fra  \r\n\r\n storkøkkener, restauranter og lignende med indhold af animalske bestanddele  \r\n\r\n må ikke anvendes til fremstilling af foder til drøvtyggere. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Indførte foderstoffer må kun anvendes som foder  \r\n\r\n til drøvtyggere, såfremt der foreligger dokumentation for, at varer ikke  \r\n\r\n indeholder protein af pattedyr. </P>  \r\n\r\n<P CLASS=STK> <I>Stk. 2. </I> Foreligger dokumentation i henhold til stk. 1  \r\n\r\n ikke, må foderet eller foderdelene kun forhandles eller udleveres med  \r\n\r\n påskrift som angivet i § 2. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Bestemmelserne i § 2 og § 6, gælder ikke for  \r\n\r\n hunde- og kattefoder, når varen udelukkende forhandles som hunde- eller  \r\n\r\n kattefoder, og ved import, eller inden den i øvrigt bringes i handelen,  \r\n\r\n forsynet med en varebetegnelse på dansk, hvoraf det fremgår, at der er tale  \r\n\r\n om hunde- eller kattefoder. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Veterinærdirektoratet fører tilsyn med  \r\n\r\n overholdelse af denne bekendtgørelse. Tilsyn med overholdelse af  \r\n\r\n bestemmelserne i §§ 2, 3 og § 6 føres dog af Plantedirektoratet. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Medmindre højere straf er forskyldt efter anden  \r\n\r\n lovgivning straffes med bøde den, der overtræder § 1, stk. 1, eller §§ 2-6.  \r\n\r\n</P>  \r\n\r\n<P CLASS=STK> <I>Stk. 2. </I> Der kan pålægges selskaber m.v. (juridiske  \r\n\r\n personer) strafansvar efter reglerne i straffelovens 5. kapitel. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Bekendtgørelsen træder i kraft den 17. januar  \r\n\r\n 1997. Samtidig ophæves bekendtgørelse nr. 203 af 16. april 1993 om foder med  \r\n\r\n indhold af animalsk protein af drøvtyggere. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Bekendtgørelsen gælder ikke for Grønland. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Veterinærdirektoratet, den 8. januar  \r\n\r\n 1997 </I> </P>  \r\n\r\n<P CLASS=UNDERSKREVET-AF ALIGN=CENTER>Erik Stougaard </P>  \r\n\r\n<P CLASS=MINISTER ALIGN=RIGHT>/ Arne Sunesen </P>  \r\n\r\n</DIV>  \r\n\r\n<P> <B>Bilag </B></P>  \r\n\r\n<P>Dokumentation af forbrug af animalsk protein </P>  \r\n\r\n<P CLASS=PUNKT> <B>1.</B> Virksomheder der ikke fremstiller foder til  \r\n\r\n drøvtyggere, kan afgive en erklæring til Plantedirektoratet herom og skal  \r\n\r\n herefter ikke føre regnskab med, hvilke typer af animalsk protein man  \r\n\r\n anvender i produktionen. </P>  \r\n\r\n<P CLASS=PUNKT> <B>2.</B> Virksomheder, der fremstiller foder til  \r\n\r\n drøvtyggere, men som ikke anvender animalsk protein, kan afgive en erklæring  \r\n\r\n til Plantedirektoratet herom. </P>  \r\n\r\n<P CLASS=PUNKT> <B>3.</B> Virksomheder, der fremstiller foder til  \r\n\r\n drøvtyggere, men som ikke indkøber animalsk protein med pattedyrbestanddele,  \r\n\r\n skal: </P>  \r\n\r\n<P>- samle og opbevare virksomhedens indkøbsfakturaer for animalsk protein,  \r\n\r\n</P>  \r\n\r\n<P>- dokumentere forbruget af animalsk protein i produktionen ud fra  \r\n\r\n produktionsrecepter og -mængder og foretage en månedlig og en årlig opgørelse  \r\n\r\n over indkøb, forbrug og lager. </P>  \r\n\r\n<P CLASS=PUNKT> <B>4.</B> Virksomheder, der fremstiller foder til  \r\n\r\n drøvtyggere, og som indkøber animalsk protein med pattedyrbestanddele til  \r\n\r\n anden produktion, skal have to eller flere uafhængige produktionsanlæg med  \r\n\r\n tilhørende forsyningssiloer. </P>  \r\n\r\n<P>For hvert af disse anlæg føres et seperat regnskab, hvor man skal: </P>  \r\n\r\n<P>- samle og opbevare virksomhedens indkøbsfakturaer for den anvendte type  \r\n\r\n af animalsk protein, </P>  \r\n\r\n<P>- dokumentere forbruget af animalsk protein i produktionen ud fra  \r\n\r\n produktionsrecepter og -mængder og foretage en månedlig og en årlig opgørelse  \r\n\r\n over indkøb, forbrug og lagerbeholdning. </P>  \r\n\r\n<P>Den i nr. 3 og 4 krævede dokumentation omfattende det løbende og det  \r\n\r\n seneste afsluttede produktionsår skal til enhver tid være tilstede på  \r\n\r\n virksomheden og skal på forlangende udleveres til Plantedirektoratets  \r\n\r\n kontrollører. </P>  \r\n\r\n<P>Dokumentation skal omfatte oplysninger og arten af det anvendte animalske  \r\n\r\n protein, herunder eventuelt indhold af pattedyrbestanddele. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Bekendtgørelsen indeholder bestemmelser, der gennemfører  \r\n\r\n Kommissionens beslutning 94/381/EF af 27. juni 1994 om bestemte  \r\n\r\n beskyttelsesforanstaltninger med hensyn til bovin spongiform encephalopati og  \r\n\r\n opfodring af protein af pattedyr, som ændret ved beslutning 95/60/EF. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/01/1997"
        },
        {
            "displayName": "Accession",
            "displayValue": "B19970000605"
        },
        {
            "displayName": "Entydig dokumentidentifikation",
            "displayValue": "CM042937"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "08/01/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "6"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "08/01/1997"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "x"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}