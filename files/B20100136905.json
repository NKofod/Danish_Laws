{
    "id": 134660,
    "title": "Bekendtgørelse om grundlagsrente for livsforsikringsvirksomhed",
    "documentTypeId": "60",
    "isSagsforlobPeriodValid": true,
    "shortName": "BEK nr 1369 af 08/12/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\">\r\n   <a href=\"#K0\">\r\n   </a>   </p><div class=\"bjelke\">Den fulde tekst</div><p class=\"Titel2\">Bekendtgørelse om grundlagsrente for livsforsikringsvirksomhed<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n<p class=\"Indledning2\">I medfør af § 1, stk. 3, § 21, stk. 6, og § 373, stk. 4, i lov om finansiel virksomhed, jf. lovbekendtgørelse nr. 1125 af 23. september 2010, fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Anvendelsesområde</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Denne bekendtgørelse finder anvendelse på livsforsikringsvirksomhed, jf. dog stk. 3.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Ved forsikringsselskaber forstås i denne bekendtgørelse livsforsikringsselskaber og tværgående pensionskasser samt filialer her i landet af virksomheder, der er meddelt tilladelse til livsforsikringsvirksomhed i et land uden for Den Europæiske Union, som Fællesskabet ikke har indgået aftale med på det finansielle område, såfremt filialen har fået tilladelse af Finanstilsynet.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Denne bekendtgørelse finder ikke anvendelse på forsikringsaftaler, hvor grundlaget for beregning af forsikringspræmier, tilbagekøbsværdier og fripoliceydelser indeholder muligheden for at opdele den indbetalte forsikringspræmie i en del, for hvilken der optjenes en garanteret pension og en del, som tilgår enten det kollektive bonuspotentiale eller bonuspotentiale på fripoliceydelser, og hvor grundlaget som helhed er baseret på betryggende forudsætninger.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Grundlagsrente</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Ved indgåelse af en forsikringsaftale eller ændring heraf, herunder forhøjelse af præmier m.v., skal den eller de rentesatser (grundlagsrente), der lægges til grund ved beregningen af præmierne, vælges med forsigtighed.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Grundlagsrenten må ikke overstige den maksimale rentesats, der er fastsat efter stk. 3 eller 4.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Den maksimale rentesats for forsikringsaftaler, der indgås i danske kroner eller i anden valuta, fastsættes til 1 pct. p.a. inklusive et garanteret omkostnings- og sikkerhedstillæg, som måtte være indeholdt i grundlagsrenten, jf. dog stk. 4.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> Finanstilsynet kan for forsikringsaftaler, der indgås i anden valuta end danske kroner, fastsætte en anden maksimal grundlagsrente i overensstemmelse med artikel 20 i Europa-Parlamentets og Rådets direktiv 2002/83/EF om livsforsikring.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Et forsikringsselskab må ikke indgå en forsikringsaftale, hvori selskabet for en periode, der er længere end 1 år, afskærer sig fra at ændre grundlagsrenten for fremtidige præmieforhøjelser, bonustilskrivninger m.v.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Undtagelser og dispensationsmuligheder</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Reglerne i § 2, stk. 2-4, finder ikke anvendelse i følgende tilfælde:</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num1\">1)</span> Ved ændring af en forsikringsaftale, hvor værdien af de fremtidige præmier efter fradrag af arbejdsmarkedsbidrag ikke forhøjes.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num2\">2)</span> Ved præmieforhøjelse for en forsikringsaftale, der er indgået i et ansættelsesforhold, i det omfang forhøjelsen modsvarer en tidligere præmienedsættelse og er forårsaget af, at forsikringstageren efter at have været deltidsbeskæftiget eller uden beskæftigelse får øget beskæftigelse eller på ny får beskæftigelse.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num3\">3)</span> Ved genoptagelse af præmiebetalingen i en forsikringsaftale efter, at den har været afbrudt i ikke over 1 år.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num4\">4)</span> Ved en forsikringsaftale for hvilken forsikringsselskabet ikke har påtaget sig en investeringsrisiko.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num5\">5)</span> Ved en indskudsbetalt forsikringsaftale med en løbetid på indtil 8 år.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num6\">6)</span> Ved en forsikringsaftale uden ret til bonus.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num7\">7)</span> Ved en livrente uden tilbagekøbsværdi, der er opsat i højst 3 år.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> I tilfældene nævnt i stk. 1, nr. 1-3, må grundlagsrenten ikke overstige den hidtil anvendte grundlagsrente for aftalen.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Finanstilsynet kan dispensere fra § 2, stk. 2-4, i følgende tilfælde, jf. dog stk. 2 og 3:</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num1\">1)</span> Ved overdragelse af en livsforsikringsbestand fra en dansk eller grønlandsk virksomhed, fusioner eller lignende, jf. §§ 204 og 252 i lov om finansiel virksomhed og kapitel 8 i lov om tilsyn med firmapensionskasser.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num2\">2)</span> Ved overdragelse af en livsforsikringsbestand fra en udenlandsk eller færøsk virksomhed til et forsikringsselskab omfattet af § 1, stk. 2, såfremt overdragelsen er godkendt af en tilsynsmyndighed i den overdragende virksomheds hjemland.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num3\">3)</span> Ved fortsættelse, forandring, regulering og lignende af et bestående forsikringsforhold, hvor anvendelsen af en højere grundlagsrente har en bagatelagtig økonomisk betydning for forsikringsselskabet og er rimelig og betryggende over for hver enkelt forsikringstager i selskabet.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num4\">4)</span> I tilfælde, hvor forsikringsselskabet af tekniske årsager midlertidigt ikke er i stand til at overholde § 2, stk. 2-4.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Der kan i de tilfælde, der er nævnt i stk. 1, nr. 1-3, ikke gives dispensation til, at grundlagsrenten overstiger den grundlagsrente, der hidtil er anvendt i forsikringsaftalen.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Dispensation efter stk. 1, nr. 3, til anvendelse af en grundlagsrente på 3 pct. p.a. forudsætter, at de samlede indbetalinger og bonustilskrivninger inden for et regnskabsår til forsikringer, der er oprettet i medfør af denne bestemmelse, ikke overstiger 2 promille af forsikringsselskabets samlede livsforsikringshensættelser. For højere eller lavere grundlagsrenter gælder en tilsvarende lavere eller højere grænse.</p>\r\n<p class=\"Stk2\">\r\n   <span class=\"StkNr\" id=\"Par5_Stk4\">Stk. 4.</span> Finanstilsynet kan dispensere fra § 3 for forsikringsaftaler, hvor tilsagn om forsikringsydelser afgives på baggrund af fremtidige præmieforhøjelser. Dette forudsætter, at forhøjelserne ved forsikringsaftalens indgåelse er præciseret med hensyn til såvel tidspunkt som størrelse, således at tilsagnet om forsikringsydelser får et reelt indhold straks ved aftalens indgåelse.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Straf</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Overtrædelse af § 2, stk. 2, § 3 og § 4, stk. 2, straffes med bøde.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Ikrafttræden</span>\r\n</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Bekendtgørelsen træder i kraft den 1. januar 2011, jf. dog stk. 3.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Bekendtgørelse nr. 574 af 19. juni 2008 om grundlagsrente for livsforsikringsvirksomhed ophæves.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Forsikringsselskabet skal senest den 1. april 2011 anvende rentesatsen i § 2, stk. 3.</p><div class=\"Givet\" id=\"Givet\"><p class=\"Givet\" align=\"center\">Finanstilsynet, den 8. december 2010</p><p class=\"Sign1\" align=\"center\">Ulrik Nødgaard</p><p class=\"Sign2\" align=\"right\">/ Per Plougmand Bærtelsen</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2002/83/EF af 5. november 2002 om livsforsikring, (EF-Tidende 2002 L 345, s. 1).</p>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/12/2010"
        },
        {
            "displayName": "Accession",
            "displayValue": "B20100136905"
        },
        {
            "displayName": "Entydig dokumentidentifikation",
            "displayValue": "AU004247"
        },
        {
            "displayName": "Dato for førstegangsindlæggelse",
            "displayValue": "10/12/2010"
        },
        {
            "displayName": "Dato for indlæggelse",
            "displayValue": "10/12/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1369"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "08/12/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Finanstilsynet, j.nr. 162-0017"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}