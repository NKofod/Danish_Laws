{
    "id": 191901,
    "title": "Pressenævnets kendelse i sag nr. 17-70-01133",
    "documentTypeId": "240",
    "isSagsforlobPeriodValid": true,
    "shortName": "KEN nr 9518 af 23/05/2017",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 17-70-01133</p>\r\n<div class=\"Resume\">\r\n   <p class=\"TekstGenerel\">TV 2 Lorry kritiseres for at gengive beskyldninger uden at høre modparten</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">TV 2 Lorry omtalte, at en dement kvinde skræmte og generede beboere på et plejecenter. Pressenævnet kritiserede, at mediet ikke gav kvinden eller kvindens repræsentant mulighed for at udtale sig om beskyldningerne, selvom kvinden ikke var navngivet. Tv2lorry.dk rettede efterfølgende sin omtale inde i artiklen, men offentliggjorde ikke en selvstændig artikel om rettelsen og blev pålagt at bringe nævnets kritik.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Bold\">Pressenævnets begrundelse og afgørelse</span>:</p>\r\n   <p class=\"TekstGenerel\">[Datteren] har på vegne af sin demente mor klaget over, at TV 2 Lorrys omtale er ensidig og ikke fremstiller moren, [Moren], som et menneske. Der er henvist til afsnittet:</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">”En kørestolsbruger har været fanget i sit eget hjem, hvor han blev udsat for adskillige slag. Og et ægtepar havde frokostgæster, da en kvinde pludselig kom og hylede som ulv i deres stue. ”</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Udsagnet er ifølge TV 2 Lorry et citat fra Lokalavisen Egedals artikel. TV 2 Lorry har efterfølgende slettet afsnittet fra artiklen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Pressenævnet bemærker, at det følger af medieansvarslovens § 12, at redaktøren er ansvarlig for indholdet af en artikel eller udtalelse, som har været bragt navngiven i et andet medie, og som gengives i redaktørens skrift. Det forhold, at en artikel er offentliggjort af Lokalavisen Egedal, ændrer således ikke TV 2 Lorrys ansvar for at overholde god presseskik. TV 2 Lorry skal stille samme krav til korrektheden i formidlingen af andres nyheder, som de stiller til deres egne nyheder.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det følger af de vejledende regler for god presseskik, at det er mediernes opgave at bringe korrekt og hurtig information. Så langt det er muligt, bør det kontrolleres, om de oplysninger, der gives eller gengives, er korrekte. Oplysninger, som kan være skadelige, krænkende eller virke agtelsesforringende for nogen, skal efterprøves i særlig grad, inden de bringes, først og fremmest ved forelæggelse for den pågældende. Forelæggelse bør ske således, at der gives den adspurgte rimelig tid til at svare., jf. punkterne A. 1 og A. 3.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Begge artikler og nyhedsindslaget omtaler én bestemt kvinde. Pressenævnet finder derfor, at omtalen giver læseren den opfattelse, at det er denne demente kvinde [Moren], der omtales i alle episoder – og ikke generelt demente beboere på plejecentret. Der henvises bl.a. til følgende overskrift med underrubrik fra 4. april 2017:</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">”Dement kvinde skræmmer naboer: Pludselig står hun i stuen.</p>\r\n   <p class=\"TekstGenerel\">Beboere fra plejecentret Damgårdsparken i Stenløse bliver groft generet af en dement kvinde, som trænger ind i deres hjem. ”</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Pressenævnet finder, at navnlig omtalen på tv2lorry.dk indeholder krænkende oplysninger om, at [Moren] skulle have været truende og generet naboer og andre personer, herunder navnlig en beskyldning om, at den omtalte person skulle have været aggressiv og voldelig og slået en kørestolsbruger. Efter det oplyste har hændelsen med kørestolsbrugeren ikke noget at gøre med [Moren], ligesom sætningen efterfølgende blev redigeret ud af artiklen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det oplyses videre i omtalen, at kvinden er meldt til politiet. Det påhvilede derfor TV 2 Lorry at kontrollere udsagnenes rigtighed inden offentliggørelse, herunder ved at give [Moren] eller en repræsentant for moren mulighed for at kommentere beskyldningerne. Da det ikke ses sket, kom beskyldningerne til at fremstå uimodsagte og omtalen ensidig. Pressenævnet udtaler kritik af TV 2 Lorry for ikke at give moren mulighed for at komme med sin version. Det forhold, at moren ikke er omtalt ved navn, kan ikke føre til et andet resultat.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">På baggrund af parternes oplysninger lægger Pressenævnet til grund, at det er korrekt, at [Moren] kom til stede hos naboparret og optrådte højlydt. Nævnet finder, at beskrivelsen af, at [Moren] ”hylede som en ulv” må anses som en vurdering af situationen, og at denne vurdering ikke er uden faktisk grundlag. Nævnet udtaler derfor ikke kritik af denne vurdering.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Pressenævnet finder, at det af hensyn til nye læsere var hensigtsmæssigt, at tv2lorry.dk efterfølgende ændrede artiklerne, så det af artiklen 4. april 2017 fremgik, at kvinden ”<span class=\"Italic\">derfor</span> <span class=\"Italic\">ikke [er] i stand til at volde skade på beboere”</span>, ligesom afsnittet med kørestolsbrugeren er redigeret ud af artiklen 7. april 2017.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Læsere af de oprindelige artikler med fejlen kan imidlertid ikke forventes på ny at klikke ind på artiklerne og på den måde blive gjort bekendt med rettelsen. Disse læsere har således ikke fået tilstrækkelig mulighed for at blive opmærksom på rettelsen, som derfor – i tillæg til artiklen med den indarbejdede rettelse – burde have været bragt særskilt på websitet som en nyhed med samme placering som de oprindelige artikler.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">I medfør af medieansvarslovens § 49 pålægger Pressenævnet herefter den ansvarshavende redaktør af tv2lorry.dk og tv-kanalen TV 2 Lorry at offentliggøre nævnets kendelse. Hjemmesiden pålægges at offentliggøre følgende tekst med Pressenævnets logo som illustration:</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">”[rubrik]</p>\r\n   <p class=\"TekstGenerel\">Pressenævnet kritiserer TV 2 Lorry</p>\r\n   <p class=\"TekstGenerel\">[underrubrik]</p>\r\n   <p class=\"TekstGenerel\">TV 2 Lorry kritiseres for at bringe beskyldninger mod dement kvinde, uden at give kvinden mulighed for at udtale sig.</p>\r\n   <p class=\"TekstGenerel\">[tekst]</p>\r\n   <p class=\"TekstGenerel\">TV 2 Lorry beskrev i to artikler og et nyhedsindslag i april måned, hvordan en række beboere på plejecentret Damgårdsparken i Stenløse blev generet af en dement kvinde, som trængte ind i deres hjem.</p>\r\n   <p class=\"TekstGenerel\">Tv 2 Lorry gav eksempler på konkrete episoder, hvor kvinden skulle have været aggressiv og voldelig, herunder at <span class=\"Italic\">”en kørestolsbruger har været fanget i sit hjem, hvor han blev udsat for adskillige slag”.</span></p>\r\n   <p class=\"TekstGenerel\">TV 2 Lorry har efterfølgende slettet sætningen, der ikke omhandler den demente kvinde.</p>\r\n   <p class=\"TekstGenerel\">Det bemærkes, at der er tale om en spinkel, ældre kvinde på 160 cm og 49 kilo.</p>\r\n   <p class=\"TekstGenerel\">Ifølge plejecenterets leder er hun heller ikke i stand til at volde skade på andre.</p>\r\n   <p class=\"TekstGenerel\">Den demente kvindes datter har efterfølgende klaget til Pressenævnet over omtalen. Der er klaget over, at TV 2 Lorry ikke belyste historien fra kvindens side, men alene fra de øvrige beboere.</p>\r\n   <p class=\"TekstGenerel\">Pressenævnet har udtalt kritik af TV 2 Lorry for kun at bringe den ene parts synspunkter ved beskrivelsen og ikke kvindens. Derved blev historien ensidig.</p>\r\n   <p class=\"TekstGenerel\">Hertil kommer, at historien om kørestolsbrugeren ikke har noget med den omtalte kvinde at gøre.</p>\r\n   <p class=\"TekstGenerel\">TV 2 Lorry har efterfølgende rettet artiklen på hjemmesiden, men gjorde ikke oprindelige læsere opmærksom på problemet ved at udsende en særskilt artikel med rettelsen. Også det kritiseres af Pressenævnet.</p>\r\n   <p class=\"TekstGenerel\">Pressenævnet har pålagt os at bringe ovennævnte meddelelse. Hele kendelsen fra Pressenævnet kan læses på: pressenaevnet.dk”</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">Offentliggørelse skal ske som en selvstændig artikel, der prioriteres f.eks. med placering på en forside i mindst et døgn efter kritikkens offentliggørelse.</span> <span class=\"Italic\">Denne artikel skal endvidere være offentligt tilgængelig som en selvstændig artikel i overensstemmelse med prioriteringen af den påklagede artikel, og i en periode svarende til den periode, hvor den påklagede artikel har været tilgængelig.</span> ¬</p>\r\n   <p class=\"TekstGenerel\">\r\n      <span class=\"Italic\">Endelig skal der oprettes et link med teksten ”Pressenævnet har udtalt kritik af artiklen” til nævnets kendelse ved starten af brødteksten i den påklagede artikel, hvis den fortsat er tilgængelig på hjemmesiden og ikke er ændret på de punkter, hvor nævnet har udtalt kritik.</span> <span class=\"Italic\">Skrifttype og layout bør svare til den, der i øvrigt anvendes i mediet.</span></p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">For så vidt angår offentliggørelsen på tv-kanalen TV 2 Lorry bemærker Pressenævnet, at offentliggørelse af nævnets kendelse skal ske snarest i en tilsvarende udsendelse på samme tidspunkt som den kritiserede udsendelse og bringes i løbet af nyhedsudsendelsen i følgende udformning:</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">Studieværten siger henvendt til kameraet:</span>\r\n   </p>\r\n   <p class=\"TekstGenerel\">Pressenævnet har udtalt kritik af et indslag, som vi bragte i april måned, og pålagt os at bringe en meddelelse. Det drejer sig om indslaget ”Dement skaber skræk”.</p>\r\n   <p class=\"TekstGenerel\">TV 2 Lorry beskrev i indslaget, hvordan en række beboere på plejecentret Damgårdsparken i Stenløse blev generet af en dement kvinde, som trængte ind i deres hjem.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">Herefter ledsages speaken af billeder fra det kritiserede indslag, idet billederne dog ikke må indebære en krænkelse af klager.</span> <span class=\"Italic\">Speaken oplyser:</span></p>\r\n   <p class=\"TekstGenerel\">Tv 2 Lorry gav eksempler på konkrete episoder, hvor kvinden havde været aggressiv og voldelig. Det blev oplyst, at hun var meldt til politiet.</p>\r\n   <p class=\"TekstGenerel\">Der er tale om en spinkel kvinde på 160 cm og 49 kilo.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Den demente kvindes datter har efterfølgende klaget til Pressenævnet. Der er klaget over, at TV 2 Lorry ikke belyste historien fra kvindens side, men alene fra de øvrige beboere.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">Indslaget slutter med, at studieværten henvendt til kameraet siger:</span>\r\n   </p>\r\n   <p class=\"TekstGenerel\">Pressenævnet har udtalt kritik af TV 2 Lorry for kun at bringe den ene parts synspunkter ved beskrivelsen og ikke kvindens. Derved blev historien ensidig.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">Den sidste sætning understøttes af en grafik med Pressenævnets webadresse:</span>\r\n   </p>\r\n   <p class=\"TekstGenerel\">Hele Pressenævnets kendelse kan ses på Pressenævnets hjemmeside: pressenaevnet.dk.</p>\r\n</div>\r\n<p>[Datteren] har i henhold til fuldmagt af 23. november 2013 fra sin mor, [Moren], klaget til Pressenævnet over artiklen <span class=\"Italic\">”Dement kvinde skræmmer naboer: Pludselig står hun i stuen” </span>og nyhedsindslaget ”<span class=\"Italic\">Dement skaber skræk</span>” begge bragt af TV 2 Lorry den 4. april 2017 samt artiklen ”<span class=\"Italic\">Dement stikker af - men må ikke låses inde</span>” bragt på tv2lorry.dk den 7. april 2017, idet hun mener, at god presseskik er tilsidesat.</p>\r\n<p>\r\n</p>\r\n<p>[Datteren] har klaget over, at TV 2 Lorrys omtale er for ensidig og ikke fremstiller hendes mor som et menneske.</p>\r\n<p>\r\n</p>\r\n<p>Sagen er behandlet sammen med sag nr. 17-70-01131, [Datteren] mod Lokalavisen Egedal, hvor der er klaget over lignende omtale.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">1 Sagsfremstilling</span>\r\n</p>\r\n<p>Tv2lorry.dk bragte den 4. april 2017 artiklen<span class=\"Italic\"> ”Dement kvinde skræmmer naboer: Pludselig står hun i stuen”.</span> Af artiklen fremgår følgende:</p>\r\n<p>\r\n</p>\r\n<p>”Beboerne fra plejecenteret Damgårdsparken i Stenløse bliver groft generet af en dement kvinde, som trænger ind i deres hjem.</p>\r\n<p>Beboere i ældrebebyggelsen Damgårdsparken i Stenløse er utrygge og bange på grund af en dement kvinde i området.</p>\r\n<p>Pludselig dukker hun op, råber og skriger og nogle gange ender hun endda helt inde i beboernes hjem. Lokalavisen skriver tirsdag, at flere af naboerne selv har handicap, og ældreboligerne ligger tæt op af en afdeling for demente, hvor damen kommer fra.</p>\r\n<p>[Beboer 2] og hans kone er blandt de naboer, der føler sig generet af den demente dame. Han fortæller, at kvinden op til flere gange pludselig har stået inde i lejligheden. Og hun bliver sur og aggressiv, når man beder hende om at gå.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Hun var truende</span>\r\n</p>\r\n<p>- Vi bliver meget nervøse, for vi er jo nogle ældre mennesker, og vi er ikke indstillet på, at der pludselig står en dame inde midt i stuen. Hun har et mærkeligt sprog og siger underlige ting, og sidste gang hun var inde hos os, var hun truende, fortæller [Beboer 2] til TV 2 Lorry.</p>\r\n<p>Han forklarer, at den uindbudte gæst ofte er udstyret med en sammenrullet avis eller et blad i hånden, som hun vifter truende med og sågar også har slået med.</p>\r\n<p>- Det er lidt voldeligt, og vi vil ikke have det. Hun har også revet alle vores blomster op ude i haven, siger [Beboer 2].</p>\r\n<p>\r\n</p>\r\n<p>\r\n   <span class=\"Italic\">Meldt til politiet</span>\r\n</p>\r\n<p>Beboerne har klaget over episoderne med den ældre dame, og har nu også meldt sagen til politiet.</p>\r\n<p>Ifølge Kommunen er hun ikke særlig stor, og hun er derfor ikke i stand til at volde skade på beboerne, vurderes det.</p>\r\n<p>Men [Beboer 2] føler sig utryg, og han ser ikke frem til sit næste møde med den fremmede dame.</p>\r\n<p>- Sidst hun var her, havde vi gæster, og jeg må indrømme, at hvis min gæst ikke havde reageret og vippet hende ud, så aner jeg ikke, hvad der ville ske. Jeg har dårlig hjerte, og det er ikke spor morsomt, siger [Beboer 2]</p>\r\n<p>- Vi er så glade for at bo her, men hun ødelægger tingene for os. Egedal Kommune siger bare, at vi må være indstillet på, at man kan få besøg af en dement, når man bor i det her område, men det kan jeg ikke se står skrevet nogle steder, siger [Beboer 2].</p>\r\n<p>\r\n</p>\r\n<p>\r\n   <span class=\"Italic\">Bange i mit eget hjem</span>\r\n</p>\r\n<p>En anden beboer, [Beboer 1], har tre gange oplevet, at den demente kvinde stod i hans hjem på Damgårdsparken. Han har derfor skrevet et åbent brev til kommunens socialudvalgsformand, Vicky Holst Rasmussen fra Socialdemokratiet.</p>\r\n<p>”Egedal Kommune og politikerne må løse det her problem, så jeg ikke behøver at være bange i mit eget hjem. Jeg er blevet udsat for husfredskrænkelse, vold, råben og skrigen fra en dement person, som trængte ind i mit hjem,” skriver [Beboer 1] i brevet, som er sendt af Damgårdsparkens formand, Anders Böye.</p>\r\n<p>Vicky Holst Rasmussen har ikke kommenteret brevet, men Egedal Kommune har indkaldt beboerne i området til et møde om sagen på torsdag. ”</p>\r\n<p>\r\n</p>\r\n<p>Til artiklen var indsat et billede med følgende tekst<span class=\"Italic\">: ”</span>[Beboer 2] er træt af den demente kvinde, som flere gange har generet ham og de øvrige naboer i området. ”</p>\r\n<p>\r\n</p>\r\n<p>Afsnittene ”Meldt til politiet” og ”Bange i mit eget hjem” er efterfølgende ændret til følgende:</p>\r\n<p>\r\n</p>\r\n<p>\r\n   <span class=\"Italic\">”Meldt til politiet</span>\r\n</p>\r\n<p>Beboerne har klaget over episoderne med den ældre dame, og har nu også meldt sagen til politiet.</p>\r\n<p>Men hun er ikke særlig stor, og hun er derfor ikke i stand til at volde skade på beboerne, vurderes det af centerchef Erik Petersen i kommunen.</p>\r\n<p>Han understreger, at man heller ikke må låse demente inde eller give dem GPS på mod deres vilje:</p>\r\n<p>- Så det er spørgsmål om at gøre sit bedste for at holde øje med, at vedkommende ikke går. Og gør hun det alligevel, så vil vi selvfølgelig hente hende, så hurtigt vi kan. Der må vi måske have nogle bedre aftaler om, hvordan de ældre får fat i medarbejderne på demensafsnittet.</p>\r\n<p>Egedal Kommune har indkaldt beboerne i området til et møde om sagen på torsdag. ”</p>\r\n<p>\r\n</p>\r\n<p>Tv2lorry.dk bragte samme dag i nyhedsudsendelsen kl. 19.30 tv-indslaget ”<span class=\"Italic\">Dement skaber skræk</span>”. Af indslaget, der varer et minut og 47 sekunder, interviewes naboen [Beboer 2] og centerchef Erik Petersen. De udtaler sig som gengivet i den opdaterede artikel. Af tv-indslaget fremgår blandt andet følgende speak:</p>\r\n<p>\r\n</p>\r\n<p>”<span class=\"Italic\">Studieværten:</span> Lokalavisen [Lokalavisen Egedal] skriver, at flere af beboerne i området selv har et handicap, og det er en medvirkende årsag til, at den demente kvinde gør dem utrygge.</p>\r\n<p>[…]</p>\r\n<p>\r\n   <span class=\"Italic\">Studieværten: </span>Ifølge kommunen er den demente kvinde ikke særlig stor og derfor ikke i stand til at volde skade på beboerne, som de siger [. . . ]”</p>\r\n<p>\r\n</p>\r\n<p>Tv2lorry.dk bragte den 7. april 2017 artiklen<span class=\"Italic\"> ”</span> <span class=\"Italic\">Dement stikker af - men må ikke låses inde”.</span> Af artiklen fremgår:</p>\r\n<p>\r\n</p>\r\n<p>”Beboerne fra plejecentret Damgårdsparken i Stenløse bliver generet af en dement nabo, der går på springtur. Plejecenter og kommune er gået i dialog.</p>\r\n<p>Beboere i bebyggelsen Damgårdsparken i Stenløse føler sig utrygge i deres eget hjem, fordi ældre fra demensafsnittet Solkrogen kan komme uanmeldt ind i lejlighederne.</p>\r\n<p>En kørestolsbruger har været fanget i sit eget hjem, hvor han blev udsat for adskillige slag. Og et ægtepar havde frokostgæster, da en kvinde pludselig kom og hylede som ulv i deres stue.</p>\r\n<p>- Vi bliver meget nervøse, for vi er jo nogle ældre mennesker, og vi er ikke indstillet på, at der pludselig står en dame inde midt i stuen. Hun har et mærkeligt sprog og siger underlige ting, og sidste gang hun var inde hos os, var hun truende, fortalte beboeren [Beboer 2] forleden til TV 2 Lorry.</p>\r\n<p>Men nu har repræsentanter fra Egedal Kommune, botilbuddene og Seniorrådet afholdt et møde for at komme frem til en løsning.</p>\r\n<p>\r\n</p>\r\n<p>\r\n   <span class=\"Italic\">[ovennævnte afsnit er efterfølgende ændret til:</span>\r\n</p>\r\n<p>\r\n   <span class=\"Italic\">”Beboerne fra plejecentret Damgårdsparken i Stenløse bliver generet af en dement nabo, der går på springtur.</span> <span class=\"Italic\">Plejecenter og kommune er gået i dialog.</span></p>\r\n<p>\r\n   <span class=\"Italic\">Beboere i bebyggelsen Damgårdsparken i Stenløse føler sig utrygge i deres eget hjem, fordi ældre fra demensafsnittet Solkrogen kan komme uanmeldt ind i lejlighederne.</span>\r\n</p>\r\n<p>\r\n   <span class=\"Italic\">Særligt en enkelt kvinde har forvildet sig ind i ældrebebyggelsen.</span>\r\n</p>\r\n<p>\r\n   <span class=\"Italic\">- Vi bliver meget nervøse, for vi er jo nogle ældre mennesker, og vi er ikke indstillet på, at der pludselig står en dame inde midt i stuen.</span> <span class=\"Italic\">Hun har et mærkeligt sprog og siger underlige ting, og sidste gang hun var inde hos os, var hun truende, fortalte beboeren [Beboer 2] forleden til TV 2 Lorry.</span></p>\r\n<p>\r\n   <span class=\"Italic\">Men nu har repræsentanter fra Egedal Kommune, botilbuddene og Seniorrådet afholdt et møde for at komme frem til en løsning.</span> <span class=\"Italic\">”</span></p>\r\n<p>\r\n   <span class=\"Italic\">Artiklen fortsætter:]</span>\r\n</p>\r\n<p>\r\n</p>\r\n<p>\r\n   <span class=\"Italic\">Afholder informationsmøde om demens</span>\r\n</p>\r\n<p>- Vi fik talt episoderne igennem og sat ord på, hvad det er, der konkret skaber utryghed og hvad vi kan gøre ved det, siger centerchef Erik Petersen.</p>\r\n<p>Det er dog ikke muligt at låse alle dørene til afdelingen, da de demente ældre er frie individer, som ikke må 'fængsles'. Det er heller ikke lovligt at tvinge dem hjem igen, hvilket kan være udfordrende for både ofre og personale.</p>\r\n<p>Demente skal derimod guides hjem, og det er ikke altid lige let. Derfor blev det besluttet, at man laver et oplysningsarrangement for beboerne i området, som vil få information omkring sygdommen og gode råd til, hvordan man kan mindske risikoen for konflikter.</p>\r\n<p>\r\n</p>\r\n<p>\r\n   <span class=\"Italic\">Vil ikke bruge GPS</span>\r\n</p>\r\n<p>Konkret blev en enkelt dement kvinde, som der har været særlige problemer med, drøftet på mødet.</p>\r\n<p>Det blev besluttet, at man ikke foreløbigt sætter en GPS-sender på hende, hvilket ellers er en mulighed, hvis hun giver samtykke.</p>\r\n<p>Man mener, at det vil give en falsk tryghed, når der ikke er længere mellem demensafdelingen og ældreboligerne:</p>\r\n<p>- Konklusionen på mødet blev, at det ikke er muligt fuldstændigt at forhindre at en beboer forlader demensenheden alene. Derfor er det vigtigt, at beboerne i Damgårdsparkens ældreboliger alle har en hotline til den vagthavende i demensenheden, så de kan kontakte vagten, hvis de observerer en beboer, de ikke mener kan klare sig selv, eller hvis de selv føler sig truet, udtaler Erik Petersen. ”</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2 Parternes synspunkter</span>\r\n</p>\r\n<p>\r\n   <span class=\"Bold\">2.1 [Datteren]s synspunkter</span>\r\n</p>\r\n<p>[Datteren] har på vegne af sin mor anført, at TV 2 Lorry har fremstillet historien for ensidigt. Hendes mor udstilles, og indslagene bærer præg af en respektløs tone ved bl.a. at skildre klagers mor som ”en hylende ulv” og ikke et menneske på lige fod med alle andre i samfundet. [Datteren] er uforstående over for historien om kørestolsbrugeren, der er blevet slået og holdt indespærret.</p>\r\n<p>\r\n</p>\r\n<p>[Datteren]s mor er en lille kvinde på 160 cm. og 49 kg. Hun er ikke voldelig, men reagerer, hvis hun bliver holdt fast af et menneske, hun ikke kender. Når moren forlader sit plejehjem, vil hun typisk være væk maksimalt 5-10 minutter ad gangen, før plejehjemmets personale finder hende og bringer hende med hjem.</p>\r\n<p>\r\n</p>\r\n<p>Personalet har oplyst, at hendes mor enkelte gange har besøgt det hus, hvor naboen [Beboer 2] bor, og at hvert besøg har varet få minutter. Klager har videre anført, at naboen bl.a. selv har råbt på plejehjemmets gange og skræmt de øvrige beboere. Han opsøger klagers mor, når hun i øvrigt passerer ham.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2.2 TV 2 Lorrys synspunkter</span>\r\n</p>\r\n<p>TV 2 Lorry har anført, at det er korrekt, at historien ikke blev fremstillet fra den dementes side, idet indslagets vinkel og fokus var på beboernes oplevelser og deres klage til kommunen og politiet.</p>\r\n<p>\r\n</p>\r\n<p>Indslagets modpart var bl.a. kommunen, som medvirkede i indslaget og bl.a. oplyste, at de ikke måtte låse personer inde eller udstyre dem med alarmer mod deres vilje. Kommunen oplyste også, at den demente kvinde ikke var særlig stor og derfor ikke farlig. Den demente kvinde var anonymiseret og blev omtalt som ”kvinden”.</p>\r\n<p>\r\n</p>\r\n<p>TV 2 Lorry har efterfølgende været i dialog med klager og på den baggrund bl.a. fjernet nogle af lokalavisen Egedals citater, som de havde benyttet, men ikke selvstændigt undersøgt. TV 2 Lorry har foreslået klager, at de kan lave en ny historie med en ny vinkel, hvor man tager udgangspunkt i den demente og de pårørende.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">3 Pressenævnets begrundelse og afgørelse</span>:</p>\r\n<p>I sagens behandling har følgende nævnsmedlemmer deltaget:</p>\r\n<p>Jesper Rothe, Turid Fennefoss Nielsen, Lars Lindskov og Marlene Borst Hansen.</p>\r\n<p>\r\n</p>\r\n<p>[Datteren] har på vegne af sin demente mor klaget over, at TV 2 Lorrys omtale er ensidig og ikke fremstiller moren, [Moren], som et menneske. Der er henvist til afsnittet:</p>\r\n<p>\r\n</p>\r\n<p>”En kørestolsbruger har været fanget i sit eget hjem, hvor han blev udsat for adskillige slag. Og et ægtepar havde frokostgæster, da en kvinde pludselig kom og hylede som ulv i deres stue. ”</p>\r\n<p>\r\n</p>\r\n<p>Udsagnet er ifølge TV 2 Lorry et citat fra Lokalavisen Egedals artikel. TV 2 Lorry har efterfølgende slettet afsnittet fra artiklen.</p>\r\n<p>\r\n</p>\r\n<p>Pressenævnet bemærker, at det følger af medieansvarslovens § 12, at redaktøren er ansvarlig for indholdet af en artikel eller udtalelse, som har været bragt navngiven i et andet medie, og som gengives i redaktørens skrift. Det forhold, at en artikel er offentliggjort af Lokalavisen Egedal, ændrer således ikke TV 2 Lorrys ansvar for at overholde god presseskik. TV 2 Lorry skal stille samme krav til korrektheden i formidlingen af andres nyheder, som de stiller til deres egne nyheder.</p>\r\n<p>\r\n</p>\r\n<p>Det følger af de vejledende regler for god presseskik, at det er mediernes opgave at bringe korrekt og hurtig information. Så langt det er muligt, bør det kontrolleres, om de oplysninger, der gives eller gengives, er korrekte. Oplysninger, som kan være skadelige, krænkende eller virke agtelsesforringende for nogen, skal efterprøves i særlig grad, inden de bringes, først og fremmest ved forelæggelse for den pågældende. Forelæggelse bør ske således, at der gives den adspurgte rimelig tid til at svare., jf. punkterne A. 1 og A. 3.</p>\r\n<p>\r\n</p>\r\n<p>Begge artikler og nyhedsindslaget omtaler én bestemt kvinde. Pressenævnet finder derfor, at omtalen giver læseren den opfattelse, at det er denne demente kvinde [Moren], der omtales i alle episoder – og ikke generelt demente beboere på plejecentret. Der henvises bl.a. til følgende overskrift med underrubrik fra 4. april 2017:</p>\r\n<p>\r\n</p>\r\n<p>”Dement kvinde skræmmer naboer: Pludselig står hun i stuen.</p>\r\n<p>Beboere fra plejecentret Damgårdsparken i Stenløse bliver groft generet af en dement kvinde, som trænger ind i deres hjem. ”</p>\r\n<p>\r\n</p>\r\n<p>Pressenævnet finder, at navnlig omtalen på tv2lorry.dk indeholder krænkende oplysninger om, at [Moren] skulle have været truende og generet naboer og andre personer, herunder navnlig en beskyldning om, at den omtalte person skulle have været aggressiv og voldelig og slået en kørestolsbruger. Efter det oplyste har hændelsen med kørestolsbrugeren ikke noget at gøre med [Moren], ligesom sætningen efterfølgende blev redigeret ud af artiklen.</p>\r\n<p>\r\n</p>\r\n<p>Det oplyses videre i omtalen, at kvinden er meldt til politiet. Det påhvilede derfor TV 2 Lorry at kontrollere udsagnenes rigtighed inden offentliggørelse, herunder ved at give [Moren] eller en repræsentant for moren mulighed for at kommentere beskyldningerne. Da det ikke ses sket, kom beskyldningerne til at fremstå uimodsagte og omtalen ensidig. Pressenævnet udtaler kritik af TV 2 Lorry for ikke at give moren mulighed for at komme med sin version. Det forhold, at moren ikke er omtalt ved navn, kan ikke føre til et andet resultat.</p>\r\n<p>\r\n</p>\r\n<p>På baggrund af parternes oplysninger lægger Pressenævnet til grund, at det er korrekt, at [Moren] kom til stede hos naboparret og optrådte højlydt. Nævnet finder, at beskrivelsen af, at [Moren] ”hylede som en ulv” må anses som en vurdering af situationen, og at denne vurdering ikke er uden faktisk grundlag. Nævnet udtaler derfor ikke kritik af denne vurdering.</p>\r\n<p>\r\n</p>\r\n<p>Pressenævnet finder, at det af hensyn til nye læsere var hensigtsmæssigt, at tv2lorry.dk efterfølgende ændrede artiklerne, så det af artiklen 4. april 2017 fremgik, at kvinden ”<span class=\"Italic\">derfor</span> <span class=\"Italic\">ikke [er] i stand til at volde skade på beboere”</span>, ligesom afsnittet med kørestolsbrugeren er redigeret ud af artiklen 7. april 2017.</p>\r\n<p>Læsere af de oprindelige artikler med fejlen kan imidlertid ikke forventes på ny at klikke ind på artiklerne og på den måde blive gjort bekendt med rettelsen. Disse læsere har således ikke fået tilstrækkelig mulighed for at blive opmærksom på rettelsen, som derfor – i tillæg til artiklen med den indarbejdede rettelse – burde have været bragt særskilt på websitet som en nyhed med samme placering som de oprindelige artikler.</p>\r\n<p>\r\n</p>\r\n<p>I medfør af medieansvarslovens § 49 pålægger Pressenævnet herefter den ansvarshavende redaktør af tv2lorry.dk og tv-kanalen TV 2 Lorry at offentliggøre nævnets kendelse. Hjemmesiden pålægges at offentliggøre følgende tekst med Pressenævnets logo som illustration:</p>\r\n<p>\r\n</p>\r\n<p>”[rubrik]</p>\r\n<p>Pressenævnet kritiserer TV 2 Lorry</p>\r\n<p>[underrubrik]</p>\r\n<p>TV 2 Lorry kritiseres for at bringe beskyldninger mod dement kvinde, uden at give kvinden mulighed for at udtale sig.</p>\r\n<p>[tekst]</p>\r\n<p>TV 2 Lorry beskrev i to artikler og et nyhedsindslag i april måned, hvordan en række beboere på plejecentret Damgårdsparken i Stenløse blev generet af en dement kvinde, som trængte ind i deres hjem.</p>\r\n<p>Tv 2 Lorry gav eksempler på konkrete episoder, hvor kvinden skulle have været aggressiv og voldelig, herunder at <span class=\"Italic\">”en kørestolsbruger har været fanget i sit hjem, hvor han blev udsat for adskillige slag”.</span></p>\r\n<p>TV 2 Lorry har efterfølgende slettet sætningen, der ikke omhandler den demente kvinde.</p>\r\n<p>Det bemærkes, at der er tale om en spinkel, ældre kvinde på 160 cm og 49 kilo.</p>\r\n<p>Ifølge plejecenterets leder er hun heller ikke i stand til at volde skade på andre.</p>\r\n<p>Den demente kvindes datter har efterfølgende klaget til Pressenævnet over omtalen. Der er klaget over, at TV 2 Lorry ikke belyste historien fra kvindens side, men alene fra de øvrige beboere.</p>\r\n<p>Pressenævnet har udtalt kritik af TV 2 Lorry for kun at bringe den ene parts synspunkter ved beskrivelsen og ikke kvindens. Derved blev historien ensidig.</p>\r\n<p>Hertil kommer, at historien om kørestolsbrugeren ikke har noget med den omtalte kvinde at gøre.</p>\r\n<p>TV 2 Lorry har efterfølgende rettet artiklen på hjemmesiden, men gjorde ikke oprindelige læsere opmærksom på problemet ved at udsende en særskilt artikel med rettelsen. Også det kritiseres af Pressenævnet.</p>\r\n<p>Pressenævnet har pålagt os at bringe ovennævnte meddelelse. Hele kendelsen fra Pressenævnet kan læses på: pressenaevnet.dk”</p>\r\n<p>\r\n</p>\r\n<p>\r\n   <span class=\"Italic\">Offentliggørelse skal ske som en selvstændig artikel, der prioriteres f.eks. med placering på en forside i mindst et døgn efter kritikkens offentliggørelse.</span> <span class=\"Italic\">Denne artikel skal endvidere være offentligt tilgængelig som en selvstændig artikel i overensstemmelse med prioriteringen af den påklagede artikel, og i en periode svarende til den periode, hvor den påklagede artikel har været tilgængelig.</span> ¬</p>\r\n<p>\r\n   <span class=\"Italic\">Endelig skal der oprettes et link med teksten ”Pressenævnet har udtalt kritik af artiklen” til nævnets kendelse ved starten af brødteksten i den påklagede artikel, hvis den fortsat er tilgængelig på hjemmesiden og ikke er ændret på de punkter, hvor nævnet har udtalt kritik.</span> <span class=\"Italic\">Skrifttype og layout bør svare til den, der i øvrigt anvendes i mediet.</span></p>\r\n<p>\r\n</p>\r\n<p>For så vidt angår offentliggørelsen på tv-kanalen TV 2 Lorry bemærker Pressenævnet, at offentliggørelse af nævnets kendelse skal ske snarest i en tilsvarende udsendelse på samme tidspunkt som den kritiserede udsendelse og bringes i løbet af nyhedsudsendelsen i følgende udformning:</p>\r\n<p>\r\n</p>\r\n<p>\r\n   <span class=\"Italic\">Studieværten siger henvendt til kameraet: </span>\r\n</p>\r\n<p>Pressenævnet har udtalt kritik af et indslag, som vi bragte i april måned, og pålagt os at bringe en meddelelse. Det drejer sig om indslaget ”Dement skaber skræk”. TV 2 Lorry beskrev i indslaget, hvordan en række beboere på plejecentret Damgårdsparken i Stenløse blev generet af en dement kvinde, som trængte ind i deres hjem.</p>\r\n<p>\r\n</p>\r\n<p>\r\n   <span class=\"Italic\">Herefter ledsages speaken af billeder fra det kritiserede indslag, idet billederne dog ikke må indebære en krænkelse af klager.</span> <span class=\"Italic\">Speaken oplyser: </span></p>\r\n<p>Tv 2 Lorry gav eksempler på konkrete episoder, hvor kvinden havde været aggressiv og voldelig. Det blev oplyst, at hun var meldt til politiet.</p>\r\n<p>Der er tale om en spinkel kvinde på 160 cm og 49 kilo.</p>\r\n<p>Den demente kvindes datter har efterfølgende klaget til Pressenævnet. Der er klaget over, at TV 2 Lorry ikke belyste historien fra kvindens side, men alene fra de øvrige beboere.</p>\r\n<p>\r\n</p>\r\n<p>\r\n   <span class=\"Italic\">Indslaget slutter med, at studieværten henvendt til kameraet siger:</span>\r\n</p>\r\n<p>Pressenævnet har udtalt kritik af TV 2 Lorry for kun at bringe den ene parts synspunkter ved beskrivelsen og ikke kvindens. Derved blev historien ensidig.</p>\r\n<p>\r\n</p>\r\n<p>\r\n   <span class=\"Italic\">Den sidste sætning understøttes af en grafik med Pressenævnets webadresse:</span>\r\n</p>\r\n<p>\r\n</p>\r\n<p>Hele Pressenævnets kendelse kan ses på Pressenævnets hjemmeside: pressenaevnet.dk.</p>\r\n<p>\r\n</p>\r\n<p>Afgjort den 23. maj 2017</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/06/2017"
        },
        {
            "displayName": "Accession",
            "displayValue": "W20170951825"
        },
        {
            "displayName": "Entydig dokumentidentifikation",
            "displayValue": "AA010191"
        },
        {
            "displayName": "Dato for indlæggelse",
            "displayValue": "08/06/2017"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9518"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "23/05/2017"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "17-70-01133"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}