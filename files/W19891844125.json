{
    "id": 36987,
    "title": "Kursgevinster, næring (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18441 af 20/06/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et aktieselskab, der var næringsdrivende inden for ejendomssektoren og  \r\n\r\n herigennem havde modtaget et større antal pantebreve, hvor kursgevinster var  \r\n\r\n beskattet, blev ikke beskattet af kursgevinster på en større beholdning af  \r\n\r\n pantebreve, købt i det åbne marked. </I> </P>  \r\n\r\n<P> <I>Sidstnævnte var købt for fortjeneste ved skibssalg som midlertidig  \r\n\r\n anbringelse, idet midlerne skulle bruges til betaling af udlandslån ved  \r\n\r\n forfald. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kursgevinster, næring (* 1) </H1>  \r\n\r\n<P></P>  \r\n\r\n<P>A A/S klagede over, at de stedlige skattemyndigheder for skatteårene  \r\n\r\n 1981/82 og 1982/83 havde anset selskabet for at være skattepligtig af  \r\n\r\n kursgevinster på indkøbte pantebreve med hhv. 84.127 kr. og 201.235 kr. For  \r\n\r\n sidstnævnte skatteår havde myndighederne samtidig nedsat indkomsten med  \r\n\r\n kurstab på nødlidende pantebrev, 266.126 kr. </P>  \r\n\r\n<P>Det var oplyst, at det klagende selskab og dettes hovedaktionær i en  \r\n\r\n årrække havde været næringsdrivende i ejendomssektoren og i forbindelse  \r\n\r\n hermed havde erhvervet sælgerpantebreve for betydelige beløb. Kursgevinster  \r\n\r\n på disse pantebreve var selvangivet som skattepligtig indkomst. Selskabet og  \r\n\r\n dets hovedaktionær havde endvidere haft interesser inden for skibsfart, og i  \r\n\r\n forbindelse med salg af et skib i 1980 var opnået et provenu på ca. 52 mio.  \r\n\r\n kr., for hvilket der var indkøbt pantebreve. Heraf androg selskabets andel  \r\n\r\n ca. 42 mio. kr. I 1981 var indkøbt yderligere pantebreve for ca. 19 mio. kr.,  \r\n\r\n primært finansieret ved udlandslån, for hvilke pantebrevene var stillet til  \r\n\r\n sikkerhed. Det var endelig oplyst, at der i 1983 var foretaget salg af  \r\n\r\n pantebreve. </P>  \r\n\r\n<P>Statsskattedirektoratet var af den opfattelse, at selskabet i henhold til  \r\n\r\n statsskattelovens § 4, jf. § 5, var skattepligtig af kursgevinster på  \r\n\r\n samtlige pantebreve, idet man havde henset til, at selskabet fra 1980 måtte  \r\n\r\n anses som næringsdrivende med hensyn til investering i værdipapirer. Som  \r\n\r\n begrundelse for denne opfattelse henviste man til det betydelige omfang af  \r\n\r\n pantebrevsinvesteringer, samt til, at denne virksomhed var en del af  \r\n\r\n selskabets vedtægtsmæssige formål, der bl.a. omfattede investering i  \r\n\r\n pantebreve, obligationer og aktier efter bestyrelsens nærmere bestemmelse.  \r\n\r\n Statsskattedirektoratet havde ikke ved sagens behandling i Landsskatteretten  \r\n\r\n ønsket at påberåbe sig ligningslovens § 4. </P>  \r\n\r\n<P>Selskabets advokat bestred, at de omhandlede kursgevinster var  \r\n\r\n skattepligtige ud fra et næringssynspunkt. Der måtte i sagen kunne anlægges  \r\n\r\n en sondring mellem på den ene side den pantebrevsbeholdning, der var  \r\n\r\n erhvervet som led i selskabets næring på ejendomsområdet (vederlagsnæring),  \r\n\r\n og for hvilke selskabet var skattepligtig af kursgevinster, og på den anden  \r\n\r\n side de her i sagen omhandlede midler, der vedrørte bedst mulig placering af  \r\n\r\n midlertidig ledig kapital. Disse midler skulle anvendes til tilbagebetaling  \r\n\r\n af udlandslån ved skibsfinansiering, der på grund af valutabestemmelser ikke  \r\n\r\n kunne indfries i utide. De pågældende pantebreve var købt i det åbne marked i  \r\n\r\n anlægshensigt, og der havde ikke foreligget erhvervsmæssig handel med disse.  \r\n\r\n De i 1983 foretagne salg af pantebreve var udelukkende sket med henblik på  \r\n\r\n tilvejebringelse af provenu til afdrag på udlandslånene, dvs. til dækning af  \r\n\r\n finansieringsbehov, og var i øvrigt foretaget efter de år, som nærværende sag  \r\n\r\n omhandlede. Advokaten henviste til støtte for sit synspunkt til domspraksis  \r\n\r\n på området, således UfR 1955.251 H, UfR 1985.1076 H og UfR 1986.491 H.  \r\n\r\n Særligt fremhævede advokaten, at det i nævnte dom fra 1985 (P.C.T. Holding)  \r\n\r\n var accepteret, at der kunne foretages en opdeling af en pantebrevsportefølje  \r\n\r\n i en næringsbeholdning og en anlægsbeholdning for et selskab, der blev  \r\n\r\n næringsbeskattet af kursgevinster på pantebreve (vederlagsnæring). Han  \r\n\r\n anførte endvidere, at selskabets vedtægtsbestemmelser var almindelig holdte  \r\n\r\n formuleringer, der ikke i sig selv kunne medføre, at selskabet blev anset for  \r\n\r\n at have drevet pengenæring med midlerne. Dette måtte afgøres på grundlag af  \r\n\r\n de faktiske forhold. </P>  \r\n\r\n<P>Tre retsmedlemmer, herunder retsformanden, fandt at kunne tiltræde  \r\n\r\n selskabets påstand, hvorved bl.a. var henset til, <I>at</I> der var  \r\n\r\n dokumenteret en klar opdeling af pantebrevene i en nærings- og  \r\n\r\n anlægsportefølje, <I>at</I> der forelå en placering af midlertidig ledig  \r\n\r\n kapital, bestemt til indfrielse af nævnte udlandslån, <I>at</I> det  \r\n\r\n omhandlede salg i 1983 var motiveret i finansieringsbehov i forbindelse med  \r\n\r\n tilbagebetaling af udlandslånet, og <I>at</I>  der ikke forelå oplysninger,  \r\n\r\n som kunne begrunde, at midlerne i de omhandlede eller i senere år var indgået  \r\n\r\n i en pengenærings- og finansieringsvirksomhed. Disse medlemmer voterede  \r\n\r\n derfor for ændring af de påklagede ansættelser for skatteårene 1981/82 og  \r\n\r\n 1982/83 i overensstemmelse med selskabets påstand. </P>  \r\n\r\n<P>Et retsmedlem voterede under henvisning til skattemyndighedernes  \r\n\r\n begrundelse for stadfæstelse af de påklagede ansættelser for de to nævnte  \r\n\r\n skatteår. </P>  \r\n\r\n<P>Der blev truffet afgørelse i overensstemmelse med stemmeflertallet,  \r\n\r\n således at de påklagede ansættelser blev nedsat efter selskabets påstand.  \r\n\r\n</P>  \r\n\r\n<P>LV 1988, E 5.3.2. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i Skat 1989, nr. 9, side 730."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19891844125"
        },
        {
            "displayName": "Entydig dokumentidentifikation",
            "displayValue": "CA004922"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18441"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "20/06/1989"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1989-1-483"
        },
        {
            "displayName": "Stikord",
            "displayValue": "KURSGEVINSTER, NÆRING"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}