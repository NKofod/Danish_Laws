{
    "id": 212727,
    "title": "Cirkulæreskrivelse om ændring af cirkulæreskrivelse nr. 9779 af 14. september 2018 om naturalisation (Ændrede krav til dansksindede sydslesvigere) (Til samtlige politidirektører, Familieretshusene, Rigsombudsmanden i Grønland og Rigsombudsmanden på Færøerne)",
    "documentTypeId": "210",
    "isSagsforlobPeriodValid": true,
    "shortName": "CIS nr 9043 af 28/01/2020",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#id11a4c952-b791-4d17-9a0d-137e589a21bf\">Bilag 1</a>\r\n      </td>\r\n      <td class=\"IndholdsfortegnelseTekst\">Ændring af bestemmelserne om ansøgninger om naturalisation fra dansksindede sydslesvigere i aftale om indfødsret af 29. juni 2018</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id1a79bdbf-261b-4b00-bcd5-1c783e2a8f4a\">Bilag 2</a>\r\n      </td>\r\n      <td class=\"IndholdsfortegnelseTekst\">Tillæg til Aftale om indfødsret af 29. juni 2018</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Cirkulæreskrivelse om ændring af cirkulæreskrivelse nr. 9779 af 14. september 2018 om naturalisation (Ændrede krav til dansksindede sydslesvigere)</p>\r\n<p class=\"UnderTitel2\">(Til samtlige politidirektører, Familieretshusene, Rigsombudsmanden i Grønland og Rigsombudsmanden på Færøerne)</p>\r\n<p style=\"text-align: justify;\">\r\n   <span class=\"Bold\">1.</span> Den 24. januar 2020 indgik aftaleparterne bag aftalen om indfødsret af 29. juni 2018 (Socialdemokraterne, Venstre, Liberal Alliance, Det Konservative Folkeparti og Dansk Folkeparti) en tillægsaftale til aftalen om indfødsret. Ved tillægsaftalen fastlægges de fremtidige retningslinjer for behandlingen af ansøgninger om dansk indfødsret fra dansksindede sydslesvigere. Tillægsaftalen er optrykt som bilag 2 til denne cirkulæreskrivelse.</p>\r\n<p style=\"text-align: justify;\">\r\n   <span class=\"Bold\">2.</span> Aftalen medfører, at fødestedskriteriet og tilknytningskravet i definitionen af, hvornår man efter cirkulæreskrivelsens bestemmelser kan anses som dansksindet sydslesviger, ændres, således at der for både dansksindede sydslesvigere med bopæl i Danmark og dansksindede sydslesvigere med bopæl i Sydslesvig stilles som betingelse, at ansøger er født eller opvokset i Sydslesvig. Det har tidligere været et krav, at dansksindede sydslesvigere med bopæl i Danmark, som ansøger om dansk indfødsret efter de lempede regler i cirkulæreskrivelsen for dansksindede sydslesvigere, skulle være født i Sydslesvig for at være omfattet af de lempede regler.</p>\r\n<p style=\"text-align: justify;\">Aftalen medfører samtidigt, at kravene til, hvornår en dansksindet sydslesviger er undtaget fra krav om yderligere dokumentation for danskkundskaber og dokumentation for en bestået indfødsretsprøve, ændres således, at hvis en ansøger er omfattet af definitionen af dansksindet sydslesviger i cirkulæreskrivelsens bilag 1, så skal kravene om dokumentation for danskkundskaber og dokumentation for en bestået indfødsretsprøve ikke gælde.</p>\r\n<p style=\"text-align: justify;\">\r\n   <span class=\"Bold\">3.</span> Ændringerne til aftalen om indfødsret af 29. juni 2018 for dansksindede sydslesvigere skal gælde for alle ansøgninger om dansk indfødsret, uanset tidspunkt for indgivelse af ansøgning, som behandles efter den 1. februar 2020.</p>\r\n<p style=\"text-align: justify;\">\r\n   <span class=\"Bold\">4.</span> Med Udlændinge- og Integrationsministeriets cirkulæreskrivelse nr. 9779 af 14. september 2018 blev samtlige politidirektører, Statsforvaltningen, Rigsombudsmanden i Grønland og Rigsombudsmanden på Færøerne orienteret om indfødsretsaftalen af 29. juni 2018. Med aftalen af 24. januar 2020 foretages der ændringer i bilag 1, pkt. 5, bilag 3.a, pkt. 21, og bilag 4, pkt. 5, til aftale om indfødsrets af 29. juni 2018. Ændringerne er optrykt som bilag 1 til denne cirkulæreskrivelse.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Udlændinge- og Integrationsministeriet, den 28. januar 2020</p><p class=\"Sign1\" align=\"center\">Mattias Tesfaye</p><p class=\"Sign2\" align=\"right\">/ Louise Hauberg Wilhelmsen</p></div><a id=\"id11a4c952-b791-4d17-9a0d-137e589a21bf\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B1\">\r\n   </span>\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Ændring af bestemmelserne om ansøgninger om naturalisation fra dansksindede sydslesvigere i aftale om indfødsret af 29. juni 2018</p>\r\n<p style=\"text-align: justify;\">I Aftale om indfødsret af 29. juni 2018, jf. bilaget til cirkulæreskrivelse nr. 9779 af 14. september 2018, foretages følgende ændringer:</p>\r\n<p style=\"text-align: justify;\">\r\n   <span class=\"Bold\">1.</span> <span class=\"Italic\">Bilag 1, pkt. 5</span>, affattes således:</p>\r\n<p style=\"text-align: justify;\">»<span class=\"Bold\">5.</span> <span class=\"Bold\">Dansksindede sydslesvigere</span></p>\r\n<p style=\"text-align: justify;\">\r\n   <span class=\"Bold\">5.1.</span> Dansksindede sydslesvigere med bopæl i Danmark kan optages på et lovforslag om indfødsrets meddelelse efter 2 års uafbrudt ophold i Danmark. Ved dansksindet sydslesviger forstås en person, som er født eller opvokset i Sydslesvig, som helt eller delvis har gået i dansk skole, og som under ophold i Sydslesvig som voksen har vist tilknytning til danske forhold.</p>\r\n<p style=\"text-align: justify;\">\r\n   <span class=\"Bold\">5.2.</span> Dansksindede sydslesvigere, der ikke har bopæl i Danmark, kan optages på et lovforslag om indfødsrets meddelelse uafhængigt af ophold her i landet, såfremt ansøgeren opfylder 2 ud af nedenstående 4 kriterier, dog således at kriterium nr. 1 er obligatorisk:</p>\r\n<p style=\"text-align: justify;\">1) Ansøgeren er født eller opvokset i Sydslesvig og har helt eller delvist gået i dansk skole eller kan godtgøre danskkundskaber i skrift og tale på linje med de krav, der stilles til andre ansøgere om dansk indfødsret ved naturalisation.</p>\r\n<p style=\"text-align: justify;\">2) Ansøgeren er af dansk afstamning, dvs. mindst én person i ansøgerens slægt fire generationer tilbage har haft dansk indfødsret ved fødslen.</p>\r\n<p style=\"text-align: justify;\">3) Ansøgeren har på et tidligere tidspunkt haft bopæl i Danmark i mindst tre år i træk (undtagelsesvis vil dette kriterium kunne opfyldes ved tidligere at have haft bopæl i et andet nordisk land, såfremt ansøgeren i øvrigt har en særlig tilknytning til det danske mindretal).</p>\r\n<p style=\"text-align: justify;\">4) Ansøgeren har i en periode på mindst 10 år sammenlagt udført aktivt bestyrelsesarbejde, udført frivilligt arbejde eller på anden måde været aktivt medlem i én eller flere af det danske mindretals foreninger.«</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Bold\">2.</span> <span class=\"Italic\">Bilag 3.a, pkt. 21,</span> affattes således:</p>\r\n<p style=\"text-align: justify;\">»<span class=\"Italic\">Særligt med hensyn til dansksindede sydslesvigere</span></p>\r\n<p class=\"Tab2\">21) Dansksindede sydslesvigere, som er omfattet af aftalens bilag 1, pkt. 5, skal ikke yderligere dokumentere deres danskkundskaber mv.«</p>\r\n<p style=\"text-align: justify;\">\r\n   <span class=\"Bold\">3.</span> <span class=\"Italic\">Bilag 4, pkt. 5,</span> affattes således:</p>\r\n<p style=\"text-align: justify;\">»5) Dansksindede sydslesvigere, som er omfattet af aftalens bilag 1, pkt. 5.«</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Bold\">4.</span> Ændringerne til aftale om indfødsret af 29. juni 2018 træder i kraft den 1. februar 2020 og gælder for alle ansøgninger om dansk indfødsret, uanset tidspunktet for indgivelse, som behandles efter denne dato.</p>\r\n<p>\r\n</p>\r\n<a id=\"id1a79bdbf-261b-4b00-bcd5-1c783e2a8f4a\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B2\">\r\n   </span>\r\n   <span id=\"Bil2\">Bilag 2</span>\r\n</p>\r\n<p class=\"BilagTekst\">Tillæg til Aftale om indfødsret af 29. juni 2018</p>\r\n<p>Den 29. juni 2018 indgik den tidligere regering (Venstre, Liberal Alliance og Det Konservative Folkeparti), Socialdemokraterne og Dansk Folkeparti en aftale om indfødsret. Ved aftalen fastlagdes de fremtidige generelle retningslinjer for udlændinge- og integrationsministerens udarbejdelse af lovforslag om indfødsrets meddelelse (naturalisation).</p>\r\n<p>\r\n</p>\r\n<p>Det danske mindretal i Sydslesvig er historisk set en del af Danmark, og dansksindede sydslesvigere, som har et stærkt tilknytningsforhold til Danmark, skal kunne søge om dansk statsborgerskab på lempede vilkår. Aftaleparterne er blevet opmærksomme på nogle uhensigtsmæssigheder i reglerne om dansksindede sydslesvigere og ønsker at ændre reglerne. Det er således i dag et krav, at dansksindede sydslesvigere med bopæl i Danmark, som ansøger om dansk indfødsret efter de lempede regler i cirkulæreskrivelsen for dansksindede sydslesvigere, skal være født i Sydslesvig for at være omfattet af de lempede regler. Dansksindede sydslesvigere med bopæl i Sydslesvig er imidlertid omfattet af de lempede regler, hvis de er født eller opvokset i Sydslesvig. Herudover stilles der i dag krav om, at dansksindede sydslesvigere for at være fritaget fra kravene om danskkundskaber og en indfødsretsprøve skal være født i Sydslesvig.</p>\r\n<p>\r\n</p>\r\n<p>Aftaleparterne er enige om, at det grundlæggende krav om tilknytning til Sydslesvig ved fødsel eller opvækst, som gælder for sydslesvigere, der ønsker at være omfattet af de lempede regler, skal være ens, uanset om ansøger er bosiddende i Danmark eller i Sydslesvig. Ligesom aftaleparterne er enige om, at hvis en ansøger er omfattet af definitionen af dansksindet sydslesviger i cirkulæreskrivelsens bilag 1, så skal kravene om dokumentation for danskkundskaber og dokumentation for en bestået indfødsretsprøve ikke gælde.</p>\r\n<p>\r\n</p>\r\n<p>Det er derfor den 24. januar 2020 mellem ovennævnte partier aftalt at ændre retningslinjerne om dansksindede sydslesvigere således, at der for dansksindede sydslesvigere med bopæl i Danmark, der ansøger om optagelse på et lovforslag om indfødsrets meddelelse efter de lempede regler i cirkulæreskrivelsen for dansksindede sydslesvigere, stilles et krav om, at man skal være født eller opvokset i Sydslesvig. Aftalen medfører, at fødestedskriteriet og tilknytningskravet i definitionen af, hvornår man efter cirkulæreskrivelsens bestemmelser kan anses som dansksindet sydslesviger, ændres, således at der for både dansksindede sydslesvigere med bopæl i Danmark og dansksindede sydslesvigere med bopæl i Sydslesvig stilles som betingelse, at ansøger er født eller opvokset i Sydslesvig. Det er hensigten med ændringen at sidestille kravene om fødsel og opvækst for dansksindede sydslesvigere med bopæl i Danmark med kravene om fødsel og opvækst for dansksindede sydslesvigere med bopæl i Sydslesvig. For de dansksindede sydslesvigere, som bor i Danmark, vil ændringen betyde, at det ikke længere er et krav, at de er født i Sydslesvig for at blive omfattet af de lempeligere regler, men at de tillige kan blive omfattet af de lempeligere regler, hvis de er opvokset i Sydslesvig.</p>\r\n<p>\r\n</p>\r\n<p>Det er endvidere aftalt, at bestemmelserne i pkt. 21 i bilag 3.a, om fritagelse for yderligere dokumentation for danskkundskaber, og pkt. 5 i bilag 4, om undtagelse fra kravet om dokumentation for at have bestået Indfødsretsprøven af 2015, tilrettes, således at der alene henvises til, at bestemmelserne omfatter dansksindede sydslesvigere omfattet af aftalens bilag 1, pkt. 5. Dette vil indebære, at dansksindede sydslesvigere for at være fritaget fra kravene om danskkundskaber og en indfødsretsprøve ikke længere behøver at være født i Sydslesvig. De ændrede krav til dansksindede sydslesvigere vil gælde for alle ansøgninger uanset indgivelsestidspunkt, der behandles efter den 1. februar 2020.</p>\r\n<p>\r\n</p>\r\n<p>I indfødsretsaftalen fra sommeren 2018 blev den daværende regering (Venstre, Liberal Alliance og Det Konservative Folkeparti), Socialdemokraterne og Dansk Folkeparti også enige om, at den særlige forelæggelsesadgang for visse færdselsbøder, som blev etableret med aftalen, skulle evalueres efter 1 år. Aftaleparterne har evalueret ordningen og er enige om at opretholde den nuværende forelæggelsesadgang for visse færdselsbøder. Der vil således ikke ske ændringer i denne del af cirkulæreskrivelsen om naturalisation.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Udlændinge- og Integrationsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/01/2020"
        },
        {
            "displayName": "Accession",
            "displayValue": "C20200904310"
        },
        {
            "displayName": "Entydig dokumentidentifikation",
            "displayValue": "CS000751"
        },
        {
            "displayName": "Dato for førstegangsindlæggelse",
            "displayValue": "30/01/2020"
        },
        {
            "displayName": "Dato for indlæggelse",
            "displayValue": "30/01/2020"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9043"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "28/01/2020"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Udlændinge- og Integrationsmin., j.nr. 2020-1491"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}