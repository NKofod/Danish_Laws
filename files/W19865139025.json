{
    "id": 34339,
    "title": "Dagpenge - uarbejdsdygtighed - indtægtstab - varetægtsfængsling efterfulgt af behandlingsdom (* 1) (* 2) ",
    "documentTypeId": "240",
    "isSagsforlobPeriodValid": false,
    "shortName": "KEN nr 51390 af 08/08/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En ansøger, der blev varetægtsfængslet på grund af en kriminel  \r\n\r\n handling, og efterfølgende dømt til behandling på et psykiatrisk hospital,  \r\n\r\n fandtes ikke at opfylde betingelserne i dagpengelovens § 1, stk. 1, for at få  \r\n\r\n udbetalt sygedagpenge. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Dagpenge - uarbejdsdygtighed - indtægtstab -  \r\n\r\n varetægtsfængsling efterfulgt af behandlingsdom (* 1) (* 2) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>En ansøger blev efter at have begået en kriminel handling den 26. december  \r\n\r\n 1983 indsat i sygeafdelingen i et fængsel. Ansøgeren havde fra februar 1983  \r\n\r\n modtaget dagpenge på grund af en psykisk lidelse. Dagpengeudbetalingen blev  \r\n\r\n standset i forbindelse med indsættelsen i fængsel. </P>  \r\n\r\n<P>Ved dom afsagt den 13. juni 1984 frifandtes ansøgeren for straf i medfør  \r\n\r\n af straffelovens § 16, stk. 1. I medfør af straffelovens § 68 blev ansøgeren  \r\n\r\n dømt til behandling på hospital for sindslidende med tilsyn af  \r\n\r\n kriminalforsorgen og hospitalet under udskrivning, således at der af  \r\n\r\n kriminalforsorgen i forbindelse med overlægen kunne træffes bestemmelse om  \r\n\r\n eventuel genindlæggelse. </P>  \r\n\r\n<P>Efter rettens beslutning forblev ansøgeren varetægtsfængslet, indtil  \r\n\r\n indlæggelse på psykiatrisk hospital fandt sted den 26. juni 1984. </P>  \r\n\r\n<P>I juli 1984 anmodede en socialrådgiver på hospitalet det sociale udvalg om  \r\n\r\n at genoptage udbetalingen af dagpenge fra den 26. juni 1984, hvor ansøgeren  \r\n\r\n blev modtaget til behandling på hospitalet. </P>  \r\n\r\n<P>Det sociale udvalg gav afslag på dagpenge. Udvalget henviste til, at  \r\n\r\n afsoning af en behandlingsdom sidestilles med afsoning af en almindelig  \r\n\r\n fængselsdom, og at der ikke i dagpengeloven er hjemmel til at udbetale  \r\n\r\n sygedagpenge under fængselsophold. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet tiltrådte socialudvalgets afgørelse, der fandtes at være i  \r\n\r\n overensstemmelse med gældende praksis på området. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Sagen blev anket af en socialrådgiver ved det psykiatriske hospital, som  \r\n\r\n bl.a. anførte, at ansøgerens indtægtstab skyldtes hans sindslidelse.  \r\n\r\n Socialrådgiveren henviste endvidere til, at en behandlingsdømt, der er  \r\n\r\n indlagt på psykiatrisk hospital, i realiteten kan stå til rådighed for  \r\n\r\n arbejdsmarkedet, idet patienten som led i resocialiseringsprocessen faktisk  \r\n\r\n ikke er afskåret fra at påtage sig arbejde uden for hospitalet. </P>  \r\n\r\n<P>SUPPLERENDE OPLYSNINGER EFTER ANKEN: </P>  \r\n\r\n<P>Det var for ankestyrelsen oplyst, at ansøgeren den 18. august 1984 havde  \r\n\r\n fået tilkendt invalidepension med virkning fra 1. august 1983. </P>  \r\n\r\n<P>LOVGRUNDLAG: </P>  \r\n\r\n<P>Lov om dagpenge ved sygdom eller fødsel, § 1, stk. 1, hvorefter dagpenge  \r\n\r\n ydes som erstatning for tab af indtægt ved uarbejdsdygtighed på grund af  \r\n\r\n sygdom. </P>  \r\n\r\n<P>ANKESTYRELSEN AFGØRELSE: </P>  \r\n\r\n<P>Allerede under hensyn til at ansøgeren har været varetægtsfængslet og  \r\n\r\n efterfølgende er dømt til behandling på psykiatrisk hospital som følge af en  \r\n\r\n kriminel handling, finder ankestyrelsen, at ansøgeren ikke opfylder  \r\n\r\n betingelserne i dagpengelovens § 1 for at få dagpenge i den omhandlede  \r\n\r\n periode. </P>  \r\n\r\n<P>Ankestyrelsen tiltræder således amtsankenævnets afgørelse. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Overført til historisk base ved saneringsrunden 1991.",
        "(* 1) Offentliggjort af Sikringsstyrelsen i SM D-014-86 23/10/1986."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19865139025"
        },
        {
            "displayName": "Entydig dokumentidentifikation",
            "displayValue": "CA002267"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "51390"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "08/08/1986"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "21288-84"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}