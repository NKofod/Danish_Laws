{
    "id": 84579,
    "title": "At-meddelelse nr. 6.02.1, december 1996, erstatter februar 1989 Anmeldelse af arbejdsulykker og forgiftningstilfælde ",
    "documentTypeId": "720",
    "isSagsforlobPeriodValid": false,
    "shortName": "MED nr 3681 af 01/12/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>At-meddelelse nr. 6.02.1, december 1996,  \r\n\r\n erstatter februar 1989 Anmeldelse af arbejdsulykker og forgiftningstilfælde  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Denne At-meddelelse oplyser om anmeldelse af ulykker og  \r\n\r\n forgiftningstilfælde til Arbejdstilsynet. </P>  \r\n\r\n<P>Anmeldelsens formål er at give Arbejdstilsynet, virksomheden,  \r\n\r\n sikkerhedsorganisationen og andre viden om, hvor og hvorfor arbejdsulykker  \r\n\r\n sker. Denne viden kan benyttes i det forebyggende arbejde. </P>  \r\n\r\n<P>Anmeldelserne udgør et vigtigt prioriteringsgrundlag for arbejdet med  \r\n\r\n udformningen af regler, informationsmateriale og uddannelse samt kampagner  \r\n\r\n over for arbejdsmiljøet. </P>  \r\n\r\n<P> <B>Hvad er en arbejdsulykke?</B>  </P>  \r\n\r\n<P>Ved en arbejdsulykke forstås en pludselig, uventet og skadevoldende  \r\n\r\n hændelse, der sker i forbindelse med arbejdet, og som medfører personskade.  \r\n\r\n</P>  \r\n\r\n<P>Det er uden betydning, hvori arbejdet består, og hvordan tilskadekomsten  \r\n\r\n sker. En færdselsulykke på gader og veje, hvor ulykken sker for en person  \r\n\r\n under udførelse af arbejde, fx en chauffør, en repræsentant eller en  \r\n\r\n færdselsbetjent, er en arbejdsulykke. Bliver en person under arbejdets  \r\n\r\n udførelse udsat for vold fra mennesker eller dyr med skade som følge, er det  \r\n\r\n en arbejdsulykke. </P>  \r\n\r\n<P>I visse tilfælde er det vanskeligt at trække en skarp grænse mellem, hvad  \r\n\r\n der er en ulykke, og hvad der er en arbejdsbetinget lidelse. </P>  \r\n\r\n<P>En høreskade forvoldt ved en eksplosion er en ulykke, mens en høreskade  \r\n\r\n forvoldt ved lang tids ophold i et kraftigt støjmiljø er en arbejdsbetinget  \r\n\r\n lidelse. </P>  \r\n\r\n<P>Et snitsår, der giver anledning til infektion med efterfølgende  \r\n\r\n blodgiftning, er en ulykke. Hvis slid på huden, kombineret med kontakt med  \r\n\r\n eksemfremkaldende stoffer, medfører eksem, er det en arbejdsbetinget lidelse.  \r\n\r\n</P>  \r\n\r\n<P>En rygskade, opstået ved et fald, er en ulykke, mens en rygskade, opstået  \r\n\r\n ved lang tids arbejde i en forkert arbejdsstilling, er en arbejdsbetinget  \r\n\r\n lidelse. </P>  \r\n\r\n<P>En skade, som opstår pludselig og uventet i forbindelse med løft, og hvor  \r\n\r\n skadelidte normalt ikke har belastende løftearbejde, er en arbejdsulykke. En  \r\n\r\n skade, som opstår pludselig i forbindelse med løft, men hvor skaden skyldes  \r\n\r\n et i øvrigt belastende løftearbejde, er en arbejdsbetinget lidelse, jf.  \r\n\r\n At-meddelelse nr. 6.02.2, Anmeldelse af arbejdsbetingede lidelser. </P>  \r\n\r\n<P> <B>Hvad er en arbejdsskade?</B>  </P>  \r\n\r\n<P>Arbejdsskader er en fælles betegnelse for de skader, man pådrager sig i  \r\n\r\n sit arbejde, dvs. for både arbejdsulykker og arbejdsbetingede lidelser. </P>  \r\n\r\n<P>Om anmeldelse af arbejdsbetingede lidelser, se At-meddelelse nr. 6.02.2,  \r\n\r\n Anmeldelse af arbejdsbetingede lidelser. </P>  \r\n\r\n<P> <B>Hvad skal anmeldes og af hvem?</B>  </P>  \r\n\r\n<P>Ulykker og forgiftningstilfælde, der har medført arbejdsudygtighed i 1 dag  \r\n\r\n eller mere ud over tilskadekomstdagen, skal anmeldes til Arbejdstilsynet.  \r\n\r\n Arbejdsudygtigheden behøver nødvendigvis ikke at ligge i umiddelbar  \r\n\r\n tilknytning til ulykkesdagen. </P>  \r\n\r\n<P>Det er arbejdsgiveren, der har pligt til at anmelde arbejdsulykken. Alle  \r\n\r\n har dog ret til at anmelde en arbejdsulykke; dvs. skadelidte selv,  \r\n\r\n skadelidtes læge eller en anden, som handler på skadelidtes vegne, kan  \r\n\r\n anmelde en arbejdsulykke til Arbejdstilsynet. </P>  \r\n\r\n<P>Sker ulykker og forgiftningstilfælde ved brug af maskiner eller andre  \r\n\r\n tekniske indretninger, skal der foretages anmeldelse, selv om skadelidte ikke  \r\n\r\n er ansat. Anmeldelsen skal foretages af ejeren eller brugeren af maskinen  \r\n\r\n eller den tekniske indretning. Hvis fx en kunde i et møntvaskeri kommer til  \r\n\r\n skade ved en centrifuge, skal vaskeriets ejer anmelde ulykken til  \r\n\r\n Arbejdstilsynet. </P>  \r\n\r\n<P>Når der indtræffer alvorlige ulykkestilfælde og forgiftninger, skal det  \r\n\r\n stedlige arbejdstilsyn straks underrettes, fx telefonisk. </P>  \r\n\r\n<P>Ulykker ved søfart og fiskeri skal ikke anmeldes til Arbejdstilsynet, men  \r\n\r\n til Søfartsstyrelsen, og anmeldelse skal ske på en særlig blanket, der kan  \r\n\r\n fås hos Søfartsstyrelsen. Undtaget fra denne regel er ulykker, som sker ved  \r\n\r\n lastning og losning. Disse ulykker skal anmeldes til Arbejdstilsynet. </P>  \r\n\r\n<P>Ulykker i forbindelse med off-shore-aktiviteter skal ikke anmeldes til  \r\n\r\n Arbejdstilsynet, men til Energistyrelsen. </P>  \r\n\r\n<P>Arbejdsgiveren har også pligt til at anmelde arbejdsulykker til sit  \r\n\r\n forsikringsselskab/Arbejdsskadestyrelsen efter reglerne i lov om forsikring  \r\n\r\n mod følger af arbejdsskade. </P>  \r\n\r\n<P> <B>Hvordan skal anmeldelse ske? </B></P>  \r\n\r\n<P>Anmeldeblanket: </P>  \r\n\r\n<P>Arbejdstilsynet og Arbejdsskadestyrelsen har i fællesskab udarbejdet en  \r\n\r\n anmeldeblanket, der skal anvendes ved anmeldelse af arbejdsulykker.  \r\n\r\n Blanketten skal anvendes både ved anmeldelsen til Arbejdstilsynet og ved  \r\n\r\n anmeldelse til forsikringsselskabet/Arbejdsskadestyrelsen, når skadelidte  \r\n\r\n ønsker at rejse erstatningssag i henhold til lov om forsikring mod følger af  \r\n\r\n arbejdsskade. </P>  \r\n\r\n<P>Anmeldeblanketten er et blanketsæt, som består af 4 blanketter: en grøn,  \r\n\r\n en blå, en rosa og en grå blanket. Grøn blanket er anmeldelsen til  \r\n\r\n Arbejdstilsynet, blå blanket er anmeldelsen til  \r\n\r\n forsikringsselskabet/Arbejdsskadestyrelsen, rosa blanket er til  \r\n\r\n virksomheden/sikkerhedsorganisationen, og grå blanket er til skadelidte. </P>  \r\n\r\n<P>Blanketten kan rekvireres hos de lokale arbejdstilsynskredse,  \r\n\r\n forsikringsselskaberne eller hos Arbejdsskadestyrelsen. </P>  \r\n\r\n<P> <B>Anmeldeveje:</B>  </P>  \r\n\r\n<P>- Grøn blanket skal altid sendes til Arbejdstilsynet i den kreds, hvor  \r\n\r\n ulykken er sket. </P>  \r\n\r\n<P>- Blå blanket skal, når skadelidte ønsker at få rejst en erstatningssag,  \r\n\r\n og det er arbejdsgiveren som anmelder, sendes til først behandlende læge, som  \r\n\r\n skal udfylde lægeerklæringen på blankettens bagside. Herefter skal lægen  \r\n\r\n returnere blanketten til arbejdsgiveren, som så skal sende den til sit  \r\n\r\n forsikringsselskab. Er arbejdsgiveren selvforsikret, eller der ikke er tegnet  \r\n\r\n forsikring, skal blanketten sendes til Arbejdsskadestyrelsen. </P>  \r\n\r\n<P>Blå blanket skal, når skadelidte ønsker at få rejst en erstatningssag, og  \r\n\r\n anmelderen er en anden end arbejdsgiveren, sendes til Arbejdsskadestyrelsen.  \r\n\r\n</P>  \r\n\r\n<P>Blå blanket skal ikke sendes, hvis skadelidte ikke ønsker at få rejst en  \r\n\r\n erstatningssag. </P>  \r\n\r\n<P>- Rosa blanket er til virksomheden og sikkerhedsorganisationen. </P>  \r\n\r\n<P>- Grå blanket er til skadedlidte. </P>  \r\n\r\n<P> <B>Anmeldelse til Arbejdstilsynet skal ske hurtigst muligt, dog senest 9  \r\n\r\n dage efter første fraværsdag. </B></P>  \r\n\r\n<P>Hvordan bruges anmeldelsen? </P>  \r\n\r\n<P>Virksomhedens sikkerhedsgruppe skal bruge anmeldelsen ved sin undersøgelse  \r\n\r\n af ulykken eller forgiftningstilfældet. Ved undersøgelsen skal den søge at  \r\n\r\n finde årsagen til ulykken og søge at gennemføre foranstaltninger, der kan  \r\n\r\n hindre gentagelse. </P>  \r\n\r\n<P>Til dette formål er der på den kopi af anmeldelsen, som  \r\n\r\n sikkerhedsorganisationen får udleveret (rosa blanket), anført en række  \r\n\r\n faktorer, der bør tages i betragtning ved undersøgelsen. Der er også afsat  \r\n\r\n plads til forslag om forebyggende foranstaltninger. </P>  \r\n\r\n<P>På de virksomheder, hvor der ikke findes en sikkerhedsgruppe, skal  \r\n\r\n arbejdsgiveren og medarbejderne foretage undersøgelsen. </P>  \r\n\r\n<P>Arbejdstilsynet bruger anmeldelsen til: </P>  \r\n\r\n<P> <B>- Arbejdspladsundersøgelse</B>  </P>  \r\n\r\n<P>Arbejdstilsynet foretager i et udvalgt antal tilfælde en undersøgelse på  \r\n\r\n arbejdsstedet. Formålet med undersøgelsen er at få klarlagt de  \r\n\r\n arbejdsmiljømæssige forhold, der er årsag til ulykken, samt at få iværksat de  \r\n\r\n nødvendige forebyggende foranstaltninger i samarbejde med virksomheden. </P>  \r\n\r\n<P>De anmeldelser, der ikke undersøges umiddelbart, kan indgå i et senere  \r\n\r\n tilsynsbesøg og i forbindelse med de kampagner og særlige indsatser, som  \r\n\r\n Arbejdstilsynet gennemfører. </P>  \r\n\r\n<P> <B>- Edb-registrering og analyse</B>  </P>  \r\n\r\n<P>Arbejdstilsynet registrerer anmeldelserne i en database, der bl.a.  \r\n\r\n anvendes til at kortlægge, hvor og i hvilket omfang ulykker sker. </P>  \r\n\r\n<P>Den statistik, der udarbejdes på grundlag af denne registrering, anvendes  \r\n\r\n bl.a. til prioritering af den forebyggende indsats, til kortlægning af  \r\n\r\n arbejdsmiljøproblemer og til vurdering af behovet for særlige kampagner m.v.  \r\n\r\n</P>  \r\n\r\n<P> <B>Oplysninger, der kan henføres til bestemte virksomheder eller  \r\n\r\n personer, offentliggøres ikke. </B></P>  \r\n\r\n<P>Anmeldelse til forsikringsselskab </P>  \r\n\r\n<P>Ønsker skadelidte, at sagen skal behandles med henblik på eventuel  \r\n\r\n erstatning, skal anmeldelse ske efter reglerne i lov om forsikring mod følger  \r\n\r\n af arbejdsskade; dvs. arbejdsgiveren skal anmelde ulykken til det  \r\n\r\n forsikringsselskab, hvor virksomheden har tegnet lovpligtig  \r\n\r\n arbejdsskadeforsikring. Er der ikke tegnet forsikring, eller er  \r\n\r\n arbejdsgiveren selvforsikret, skal anmeldelse ske til Arbejdsskadestyrelsen.  \r\n\r\n</P>  \r\n\r\n<P>Anmeldelse til forsikringsselskabet eller Arbejdsskadestyrelsen fritager  \r\n\r\n ikke for anmeldelsen til Arbejdstilsynet. </P>  \r\n\r\n<P> <B>Udlevering af oplysninger</B>  </P>  \r\n\r\n<P>Enhver person kan få de oplysninger om sig selv, der er i registreret for  \r\n\r\n arbejdsulykker og forgiftningstilfælde i overensstemmelse med den særlige  \r\n\r\n registerforskrift. </P>  \r\n\r\n<P>Jens Andersen </P>  \r\n\r\n<P>Baggrund: </P>  \r\n\r\n<P>- Bekendtgørelse om anmeldelse af arbejdsulykker m.v. til Arbejdstilsynet  \r\n\r\n</P>  \r\n\r\n<P>- Bekendtgørelse om regler efter den tidligere  \r\n\r\n arbejderbeskyttelseslovgivning, der med mindre ændringer forbliver i kraft  \r\n\r\n efter arbejdsmiljølovens ikrafttræden (ikraftholdelsesbekendtgørelsen). </P>  \r\n\r\n<P>Nummer og dato på nævnte bekendtgørelser findes i At-meddelelse nr.  \r\n\r\n 0.02.1, de indeholder en fuldstændig fortegnelse over gældende love,  \r\n\r\n bekendtgørelser og At-anvisninger om arbejdsmiljø. </P>  \r\n\r\n<P> <B>Arbejdstilsynet Landskronagade 33 2100 København Ø Telefon 39 15 20  \r\n\r\n 00</B>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>I At-meddelelse 0.01.1 findes en fortegnelse over gældende At-meddelelser.  \r\n\r\n</P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19960368132"
        },
        {
            "displayName": "Entydig dokumentidentifikation",
            "displayValue": "CM044015"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "03/11/2006"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3681"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "01/12/1996"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "1995-320-130-88-481-105"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}