{
    "id": 79662,
    "title": "Bekendtgørelse af lov om mark- og vejfred (Mark- og vejfredsloven) ",
    "documentTypeId": "30",
    "isSagsforlobPeriodValid": false,
    "shortName": "LBK nr 818 af 11/12/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af lov om mark- og vejfred </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Mark- og vejfredsloven) </P>  \r\n\r\n<P CLASS=SUB-TITLE>Herved bekendtgøres lov nr 107 af 31. marts 1953 om mark-  \r\n\r\n og vejfred med de ændringer, der følger af lov nr 84 af 25. marts 1961, lov  \r\n\r\n nr 242 af 7. juni 1963 og lov nr 175 af 30. april 1969. </P>  \r\n\r\n<BR>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel I </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Almindelige bestemmelser </I> </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Enhver er pligtig til på alle årets tider at  \r\n\r\n holde sine husdyr på sit eget. </P>  \r\n\r\n<P CLASS=STK> <I>Stk. 2. </I> Under husdyr henregnes pelsdyr, som er  \r\n\r\n opdrættet i fangenskab, og tamkaniner. Såfremt et i fangenskab opdrættet  \r\n\r\n pelsdyr undslipper og ikke indfanges inden 2 måneder, anses det som vildt.  \r\n\r\n Afkom, der følger moderdyret, er underkastet de for dette gældende  \r\n\r\n bestemmelser. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Det ansvar, som efter denne lov er forbundet  \r\n\r\n med, at husdyr kommer ind på anden mands grund, indtræder også, når husdyr  \r\n\r\n kommer ind på en dets ejer tilhørende ejendom, hvorover en anden har  \r\n\r\n udelukkende brugsret. </P>  \r\n\r\n<P CLASS=STK> <I>Stk. 2. </I> Som besidder benævnes i denne lov enhver, der  \r\n\r\n holder husdyr, uanset om ejendomsretten over disse tilkommer en anden. </P>  \r\n\r\n<P CLASS=STK> <I>Stk. 3. </I> De i nærværende lov for veje givne bestemmelser  \r\n\r\n omfatter tillige gader, pladser og stier. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel II </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Erstatning for skade forvoldt af husdyr  \r\n\r\n</I> </P>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Kommer et husdyr uden hjemmel ind på anden mands  \r\n\r\n grund, skal dyrets besidder erstatte den skade, dyret forvolder ved at  \r\n\r\n nedtræde, afbide eller fortære afgrøder, beplantning eller bevoksning,  \r\n\r\n beskadige hegn eller vandløb, oprode eller sammentræde jordbunden. Samme  \r\n\r\n regel gælder om skade, dyret forvolder ved at angribe et andet husdyr eller  \r\n\r\n på anden voldelig måde tilføje det legemsbeskadigelse. </P>  \r\n\r\n<P CLASS=STK> <I>Stk. 2. </I> Erstatning kan dog ikke kræves, hvis skaden er  \r\n\r\n fremkaldt med forsæt eller uagtsomhed af skadelidte selv eller af en person,  \r\n\r\n han har ansvar for. Er der skyld på begge sider, afgøres det efter fejlenes  \r\n\r\n beskaffenhed, om erstatningen skal nedsættes eller helt bortfalde. </P>  \r\n\r\n<P CLASS=STK> <I>Stk. 3. </I> Om erstatningskravets gennemførelse gives der  \r\n\r\n regler i kap. VII. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Denne lovs regler finder ikke anvendelse på  \r\n\r\n erstatningsansvar for skade voldt af hunde. </P>  \r\n\r\n<P CLASS=STK> <I>Stk. 2. </I> Det ansvar for skade voldt af husdyr, som kan  \r\n\r\n påhvile andre end besidderen, berøres ikke af nærværende lov. Det samme  \r\n\r\n gælder besidderens ansvar for skade, som ikke omfattes af erstatningsreglen i  \r\n\r\n § 3, stk. 1. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel III </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Optagelse af husdyr </I> </P>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Enhver er berettiget til selv at optage eller  \r\n\r\n lade optage fremmede husdyr, som uden hjemmel færdes løse på hans grund. </P>  \r\n\r\n<P CLASS=STK> <I>Stk. 2. </I> På veje kan optagelsesretten udøves af den,  \r\n\r\n hvem vedligeholdelsen påhviler. - Såfremt vejen er åben for almindelig  \r\n\r\n færdsel, kan optagelsesretten tillige udøves af politiet. </P>  \r\n\r\n<P CLASS=STK> <I>Stk. 3. </I> På jernbanearealer kan optagelsesretten udøves  \r\n\r\n af de i banens tjeneste stående personer og af politiet. </P>  \r\n\r\n<P CLASS=STK> <I>Stk. 4. </I> På fredede sandflugtsstrækninger kan  \r\n\r\n optagelsesretten udøves såvel af grundens ejer eller bruger som af  \r\n\r\n vedkommende sandflugtsbetjent. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Ved optageren, hvem dyret tilhører, skal han  \r\n\r\n snarest muligt og senest inden 24 timer, efter at optagelsen har fundet sted,  \r\n\r\n tilstille denne - eller en til hans husstand hørende voksen person -  \r\n\r\n underretning herom. </P>  \r\n\r\n<P CLASS=STK> <I>Stk. 2. </I> Ved optageren ikke, hvem dyret tilhører, skal  \r\n\r\n anmeldelse om optagelsen inden samme frist ske til sognefogeden, hvis en  \r\n\r\n sådan findes, og ellers til politiet - der snarest muligt foranlediger  \r\n\r\n optagelsen bekendtgjort, jfr. dog § 9, stk. 3. Udgifterne herved vil være at  \r\n\r\n refundere af den, hvem dyret tilhører, og kan om fornødent inddrives ved  \r\n\r\n udpantning. </P>  \r\n\r\n<P CLASS=STK> <I>Stk. 3. </I> Undlader optageren at foretage anmeldelse i  \r\n\r\n overensstemmelse med reglerne i stk. 1 og 2, fortabes retten til godtgørelse  \r\n\r\n for foder og pasning, og optageren er pligtig at erstatte det ved afsavnet af  \r\n\r\n dyret forvoldte tab. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> For optagelse af husdyr tilkommer der optageren  \r\n\r\n optagelsespenge. </P>  \r\n\r\n<P CLASS=STK> <I>Stk. 2. </I> Optagelsespengene udgør det samme beløb, som  \r\n\r\n til enhver tid er fastsat som godtgørelse for foder og pasning af det  \r\n\r\n pågældende dyr i et døgn, jfr. § 8, stk. 2, 4 og 5. Hvis en flok husdyr  \r\n\r\n optages, kan der dog højst kræves optagelsespenge for 5 dyr. </P>  \r\n\r\n<P CLASS=STK> <I>Stk. 3. </I> Optageren er bortset fra det i § 6, stk. 3, og  \r\n\r\n § 18, stk. 3, pkt. 1, omhandlede tilfælde berettiget til at gøre optagne dyrs  \r\n\r\n udlevering afhængig af, at der betales ham optagelsespenge og godtgørelse for  \r\n\r\n foder og pasning samt erstatning for forvoldt skade eller sikkerhedsstillelse  \r\n\r\n herfor. Sikkerhedsstillelse kan ske hos vurderingsmændenes formand, der  \r\n\r\n fastsætter dennes art og størrelse, såfremt enighed herom ikke kan opnås  \r\n\r\n mellem parterne. </P>  \r\n\r\n<P CLASS=STK> <I>Stk. 4. </I> Den, som lægger hindringer i vejen for  \r\n\r\n udøvelsen af den i stk. 3 omhandlede ret til at tilbageholde et optaget dyr,  \r\n\r\n straffes efter straffelovens § 293, stk. 2. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Optageren er pligtig at fodre og passe det  \r\n\r\n optagne dyr forsvarligt. </P>  \r\n\r\n<P CLASS=STK> <I>Stk. 2. </I> For hvert døgn, som forløber mellem optagelsen  \r\n\r\n og tilbageleveringen eller afleveringen til salg ifølge § 9 tilkommer der som  \r\n\r\n godtgørelse for foder og pasning optageren: </P>  \r\n\r\n<P>For et stk. hornkvæg over 1 år </P>  \r\n\r\n<P>eller en hest over 1 år................... 5,00 kr. </P>  \r\n\r\n<P>for en kalv, et svin, et føl, </P>  \r\n\r\n<P>et får, en ged eller en hund.............. 2,00 kr. </P>  \r\n\r\n<P>for et stk. fjerkræ, en tamkanin </P>  \r\n\r\n<P>eller et pelsdyr.......................... 0,50 kr. </P>  \r\n\r\n<P CLASS=STK> <I>Stk. 3. </I> Finder tilbagelevering sted inden udløbet af 1  \r\n\r\n døgn, vil godtgørelsen være at beregne således, at over 1/2 døgn regnes for 1  \r\n\r\n døgn og 1/2 døgn eller derunder regnes for 1/2 døgn. På tilsvarende måde  \r\n\r\n beregnes godtgørelsen for overskydende dele af et døgn. </P>  \r\n\r\n<P CLASS=STK> <I>Stk. 4. </I> Optages andre husdyr end de i stk. 2 nævnte,  \r\n\r\n vil der være at erlægge godtgørelse for foder og pasning som fastsat for det  \r\n\r\n af de nævnte husdyr, med hvilket det optagne dyr nærmest må ligestilles.  \r\n\r\n Tvivlsspørgsmål herom afgøres af sognefogeden, hvis en sådan findes, og  \r\n\r\n ellers af politiet. </P>  \r\n\r\n<P CLASS=STK> <I>Stk. 5. </I> De i stk. 2 fastsatte takster kan til enhver  \r\n\r\n tid ændres af landbrugsministeren. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Indløses og afhentes et optaget dyr ikke inden  \r\n\r\n 24 timer, efter at dets besidder eller en til dennes husstand hørende voksen  \r\n\r\n person af optageren har modtaget underretning om optagelsen, eller inden 3  \r\n\r\n dage efter at optagelsen er bekendtgjort, skal dyret bortsælges mod kontant  \r\n\r\n betaling ved offentlig auktion efter forudgående bekendtgørelse med mindst 3  \r\n\r\n dages varsel. Dog skal dyr, der må formodes at indbringe mere ved slagtning  \r\n\r\n end ved salg ved auktion, afhændes til et nærliggende slagteri eller  \r\n\r\n slagtehus. Såfremt der ved auktionen ikke fremkommer noget rimeligt bud, skal  \r\n\r\n auktionen standses og dyret afhændes efter regler, som fastsættes af  \r\n\r\n landbrugsministeren, jfr. § 12. </P>  \r\n\r\n<P CLASS=STK> <I>Stk. 2. </I> Auktionen afholdes af sognefogeden, hvis en  \r\n\r\n sådan findes og ellers af politiet. Auktionerne er gebyr- og afgiftsfri. </P>  \r\n\r\n<P CLASS=STK> <I>Stk. 3. </I> Skønner sognefogeden eller politiet - at det  \r\n\r\n optagne dyr er af så ringe værdi, at udgifterne til bekendtgørelse om dyrets  \r\n\r\n optagelse og afhændelse overstiger salgsværdien, bliver dyret uden  \r\n\r\n forudgående bekendtgørelse og auktion optagerens ejendom. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Af det ved afhændelse i henhold til § 9, stk.  \r\n\r\n 1, indkomne beløb afholdes forlods de med bekendtgørelserne og salget  \r\n\r\n forbundne udgifter. Derefter fyldestgøres optagerens krav i henhold til §§ 7  \r\n\r\n og 8 samt hans erstatningskrav, for så vidt dets størrelse er fastslået. </P>  \r\n\r\n<P CLASS=STK> <I>Stk. 2. </I> Eventuelt overskud tilfalder statskassen,  \r\n\r\n medmindre den dertil berettigede inden 3 måneder efter bortsalget kræver  \r\n\r\n beløbet udbetalt. Fører optageren sag om erstatning for skade, som dyret har  \r\n\r\n forvoldt under ophold på optagerens grund, bevarer han dog retten til at få  \r\n\r\n dækning af beløbet indtil 1 måned efter, at der er afsagt endelig dom. </P>  \r\n\r\n<P CLASS=STK> <I>Stk. 3. </I> Såfremt det indkomne beløb ikke dækker  \r\n\r\n optagerens ovennævnte fordringer, kan optageren kræve det udækkede beløb  \r\n\r\n betalt af dyrets tidligere besidder. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> De i henhold til § 5 optagne dyr kan, hvis  \r\n\r\n optageren ikke har rimelig mulighed for at have dem i pleje, afleveres til  \r\n\r\n vedkommende sognefoged, hvis en sådan findes og ellers til politiet, der i så  \r\n\r\n fald er pligtig at varetage de optageren ifølge nærværende kapitel påhvilende  \r\n\r\n pligter og overtager de ham tillagte rettigheder, dog således at de i § 7  \r\n\r\n omhandlede optagelsespenge tilfalder optageren, for så vidt de kan erholdes  \r\n\r\n fra dyrets besidder eller dækkes ved afhændelse. </P>  \r\n\r\n<P CLASS=STK> <I>Stk. 2. </I> Iøvrigt vil med hensyn til de heromhandlede dyr  \r\n\r\n de i §§ 9 og 10 fastsatte regler være at iagttage, dog således at den  \r\n\r\n sognefogeden eller politiet i henhold til § 8 tilkommende godtgørelse for  \r\n\r\n foder og pasning forlods vil være at dække af det ved afhændelsen indkomne  \r\n\r\n beløb. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Landbrugsministeren kan fastsætte nærmere  \r\n\r\n bestemmelser om optagne dyrs afhændelse, herunder fastsætte særlige  \r\n\r\n salgsmåder for dyr, som ikke kan ventes at indbringe deres fulde værdi ved de  \r\n\r\n i § 9 nævnte salgsmåder. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel IV </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ufredsbøder, uvane husdyr m.v. </I> </P>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Når husdyr, som uden hjemmel færdes løse på  \r\n\r\n fremmed grund, forgæves er søgt optaget, kan besidderen straffes med bøde for  \r\n\r\n ufred. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Uvane husdyr, løsslupne pelsdyr, tamkaniner og  \r\n\r\n fjerkræ, omstrejfende hunde og katte har den optagelsesberettigede ret til på  \r\n\r\n hensigtsmæssig måde at fjerne fra sin grund og er ikke pligtig at yde  \r\n\r\n erstatning, såfremt dyret derved kommer til skade eller omkommer. Den, der  \r\n\r\n var besidder af dyret, kan fordre det beskadigede eller dræbte dyr udleveret  \r\n\r\n mod betaling af erstatning for voldt skade. For dræbte eller beskadigede dyr  \r\n\r\n skal der ikke betales optagelsespenge eller ufredsbøder. </P>  \r\n\r\n<P CLASS=STK> <I>Stk. 2. </I> Nedskydning eller anden direkte på drab af  \r\n\r\n dyret sigtende fremgangsmåde må dog kun anvendes, når dyrets besidder i  \r\n\r\n forvejen indenfor det sidste år er advaret. Er besidderen ukendt, kan  \r\n\r\n advarsel indeholdende en kort beskrivelse af det pågældende dyr ske gennem et  \r\n\r\n på egnen udbredt dagblad. Advarsel er dog ufornøden, når dyret angriber andre  \r\n\r\n husdyr eller frembyder nærliggende fare for person eller ejendom. </P>  \r\n\r\n<P CLASS=STK> <I>Stk. 3. </I> Med hensyn til dræbte eller beskadigede dyr vil  \r\n\r\n iøvrigt de i §§ 6, 8, 9 og 10 fastsatte bestemmelser vedrørende optagne dyr  \r\n\r\n være at iagttage i den udstrækning, de er anvendelige. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K5\"\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>Kapitel V </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Tøjring og græsning m.v. </I> </P>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Husdyr må ikke græsse eller tøjres på de til  \r\n\r\n offentlige veje hørende arealer eller tøjres så nær herved, at de kan nå ind  \r\n\r\n derpå. - Dog kan vedkommende sogneråd med politimesterens samtykke tillade  \r\n\r\n græsning med køer eller geder på arealer henhørende til lidet befærdede  \r\n\r\n kommunale biveje. </P>  \r\n\r\n<P CLASS=STK> <I>Stk. 2. </I> På marker, der grænser til offentlige veje, må  \r\n\r\n tyre over 1 1/2 år og uvane kreaturer kun græsse, såfremt de er forsvarligt  \r\n\r\n tøjret eller marken frahegnet vejen på betryggende måde. </P>  \r\n\r\n<P CLASS=STK> <I>Stk. 3. </I> Tilsvarende bestemmelser kan i politivedtægten  \r\n\r\n fastsættes for private veje, der er åbne for almindelig færdsel. </P>  \r\n\r\n<P CLASS=STK> <I>Stk. 4. </I> Overtrædelse af de i stk. 1 og 2 fastsatte  \r\n\r\n bestemmelser straffes med bøde. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Den, som uden hjemmel tøjrer eller driver  \r\n\r\n husdyr ind på fremmed grund eller skaffer dem adgang hertil ved at åbne led  \r\n\r\n eller andet lukke, eller som tøjrer dem så nær ved naboens grund, at de kan  \r\n\r\n nå ind på denne, straffes med bøde. </P>  \r\n\r\n<P CLASS=STK> <I>Stk. 2. </I> Den, som uden hjemmel driver fremmede husdyr  \r\n\r\n ind på sin grund, straffes med bøde. </P>  \r\n\r\n<P CLASS=STK> <I>Stk. 3. </I> Med bøde eller hæfte straffes den, som  \r\n\r\n uberettiget med forsæt løser anden mands tøjrede husdyr eller åbner bur, fold  \r\n\r\n eller lukket mark, således at dyrene kan komme ud heraf. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K6\"\"></A>\r\n\r\n<DIV CLASS=KAPITEL ID=\"K6\">  \r\n\r\n<H3 CLASS=KTITLE1 ALIGN=CENTER>Kapitel VI </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Færdsel på fremmed grund </I> </P>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Den, som uden ejerens tilladelse eller anden  \r\n\r\n hjemmel færdes på anden mands grund eller som færdes ad en privat vej, hvor  \r\n\r\n det ved færdselstavle eller andet lovligt opslag er tilkendegivet, at færdsel  \r\n\r\n eller færdsel af den pågældende art er forbudt, straffes med bøde. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K7\"\"></A>\r\n\r\n<DIV CLASS=KAPITEL ID=\"K7\">  \r\n\r\n<H3 CLASS=KTITLE1 ALIGN=CENTER>Kapitel VII </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Vurderingsforretningerne </I> </P>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Ønsker nogen at fremsætte erstatningskrav i  \r\n\r\n henhold til § 3, stk. 1, skal han inden 3 dage, efter at skaden er blevet ham  \r\n\r\n bekendt, begære den vurderet af de i § 21 nævnte vurderingsmænd. </P>  \r\n\r\n<P CLASS=STK> <I>Stk. 2. </I> Begæringen rettes til formanden for  \r\n\r\n vurderingsmændene, der samtidig såvidt muligt skal underrettes om navn og  \r\n\r\n bopæl på besidderen af de dyr, der har forårsaget skaden. </P>  \r\n\r\n<P CLASS=STK> <I>Stk. 3. </I> Undlader skadelidte at lade skaden vurdere som  \r\n\r\n fastsat i stk. 1 og 2 uden med dyrets besidder at have truffet overenskomst  \r\n\r\n om erstatningens størrelse eller om dens fastsættelse på anden måde,  \r\n\r\n bortfalder ethvert krav mod dyrets besidder på erstatning for de i § 3, stk.  \r\n\r\n 1, omhandlede skader. Dette gælder dog ikke, såfremt det ved dom fastslås, at  \r\n\r\n skaden er voldt i ond hensigt eller ved grov hensynsløshed. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Når skaden er vurderet og det findes godtgjort,  \r\n\r\n hvem der var det skadevoldende dyrs besidder, afgør vurderingsmændene  \r\n\r\n ansvarsspørgsmålet ved en kendelse, der tillige fastsætter, hvorledes der vil  \r\n\r\n være at forholde med hensyn til omkostningerne ved vurderingsforretningen.  \r\n\r\n Såvel erstatningen som omkostningsbeløbet kan inddrives efter de for  \r\n\r\n fuldbyrdelse af domme gældende regler, når der er forløbet 15 dage efter  \r\n\r\n kendelsens afsigelse eller forkyndelse, uden at kendelsen er indanket for  \r\n\r\n civildommeren i overensstemmelse med reglerne i § 20. </P>  \r\n\r\n<P CLASS=STK> <I>Stk. 2. </I> Findes det ikke godtgjort, hvem der var det  \r\n\r\n skadevoldende dyrs besidder, vurderes skaden, og skadelidte kan, såfremt  \r\n\r\n dyret afhændes i henhold til § 9, kræve sit erstatningskrav fyldestgjort i  \r\n\r\n overensstemmelse med reglerne i § 10, stk. 1. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Den af vurderingsmændene afsagte kendelse kan  \r\n\r\n af hver af parterne indankes for civildommeren i den pågældende retskreds,  \r\n\r\n hvis afgørelse er endelig. </P>  \r\n\r\n<P CLASS=STK> <I>Stk. 2. </I> Begæringen om anke skal være civildommeren i  \r\n\r\n hænde inden 15 dage efter kendelsens afsigelse. Har det skadevoldende dyrs  \r\n\r\n besidder ikke overværet vurderingsforretningen, regnes fristen for hans  \r\n\r\n vedkommende fra det tidspunkt, da kendelsen er forkyndt for ham. </P>  \r\n\r\n<P CLASS=STK> <I>Stk. 3. </I> Begæring om anke skal indeholde en angivelse af  \r\n\r\n ankens genstand og hensigt. Udskrift af den påankede kendelse må være bilagt  \r\n\r\n ankebegæringen eller fremsendes inden 8 dage efter denne. </P>  \r\n\r\n<P CLASS=STK> <I>Stk. 4. </I> Landbrugsministeren kan dog, når særlige  \r\n\r\n omstændigheder taler derfor, meddele tilladelse til anke, uanset at den i  \r\n\r\n stk. 2 fastsatte frist er overskredet. Begæringen herom skal være  \r\n\r\n Landbrugsministeriet i hænde inden 4 uger efter ankefristens udløb. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> For hver primærkommune beskikkes 3  \r\n\r\n vurderingsmænd til at vurdere de i henhold til § 18 anmeldte skader.  \r\n\r\n Kommunalbestyrelsen kan dog i større kommuner bestemme, at kommunen deles i  \r\n\r\n flere vurderingsdistrikter. </P>  \r\n\r\n<P CLASS=STK> <I>Stk. 2. </I> Vurderingsmændene beskikkes af  \r\n\r\n kommunalbestyrelsen, der tillige bestemmer, hvem der skal fungere som  \r\n\r\n formand. </P>  \r\n\r\n<P CLASS=STK> <I>Stk. 3. </I> Vurderingsmændene er forpligtet til også at  \r\n\r\n udføre vurderinger i nærliggende kommuner eller distrikter, når de der  \r\n\r\n beskikkede vurderingsmænd har lovligt forfald, og det kræves af vedkommende  \r\n\r\n vurderingsformand. </P>  \r\n\r\n<P CLASS=STK> <I>Stk. 4. </I> I stedet for at beskikke de i stk. 1 nævnte  \r\n\r\n vurderingsmænd kan kommunalbestyrelsen bestemme, at de vurderingsmændene  \r\n\r\n tillagte forretninger skal overdrages medlemmerne af det i henhold til lov  \r\n\r\n nr. 259 af 27. maj 1950 om hegn (* 1) nedsatte hegnsyn. </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Vurderingsmændene beskikkes for perioder, der  \r\n\r\n falder sammen med valgperioderne for kommunalbestyrelserne. </P>  \r\n\r\n<P CLASS=STK> <I>Stk. 2. </I> Ingen, der har opnået en alder af 70 år, kan  \r\n\r\n beskikkes til vurderingsmand. Ingen, der har opnået en alder af 60 år, er  \r\n\r\n forpligtet til at modtage beskikkelse som vurderingsmand. Den, der har  \r\n\r\n fungeret som vurderingsmand i en periode, er ikke forpligtet til at modtage  \r\n\r\n beskikkelse før efter udløbet af en ny periode. Om i øvrigt nogen har gyldig  \r\n\r\n grund til at begære sig fritaget for hvervet, afgøres af kommunalbestyrelsen,  \r\n\r\n hvis afgørelse kan indbringes for Landbrugsministeriet. </P>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Den en vurderingsmand meddelte beskikkelse kan  \r\n\r\n tilbagekaldes af kommunalbestyrelsen, hvis afgørelse kan indbringes for  \r\n\r\n Landbrugsministeriet. </P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Ingen må deltage som vurderingsmand i en  \r\n\r\n vurderingsforretning, når han </P>  \r\n\r\n<UL CLASS=PLAIN-LIST>  \r\n\r\n<LI>1) selv er part i sagen eller personlig interesseret i dens udfald, </LI>  \r\n\r\n<LI>2) er beslægtet eller besvogret med nogen af parterne i op- eller  \r\n\r\n nedstigende linie eller i sidelinien så nær som søskendebørn eller er en af  \r\n\r\n parternes ægtefælle, værge, adoptiv- eller plejefader eller -moder, adoptiv-  \r\n\r\n eller plejebarn, </LI>  \r\n\r\n<LI>3) i henhold til § 23 har indbragt spørgsmålet om tilbagekaldelse af den  \r\n\r\n ham givne beskikkelse for Landbrugsministeriet og dettes afgørelse endnu ikke  \r\n\r\n foreligger. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> Såfremt en indsigelse mod en vurderingsmands  \r\n\r\n habilitet ikke medfører, at han viger sit sæde, kan spørgsmålet herom  \r\n\r\n indbringes for civildommeren i den pågældende retskreds, hvis afgørelse er  \r\n\r\n endelig. </P>  \r\n\r\n<P CLASS=STK> <I>Stk. 2. </I> Når det straks forlanges, kan i den anledning  \r\n\r\n en kort udsættelse af sagen tilstås. </P>  \r\n\r\n</DIV>  \r\n\r\n<A NAME=\"\"P26\"\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> Vurderingsforretningen, der vil være at afholde  \r\n\r\n snarest muligt, efter at begæring herom er fremsat, foretages af formanden og  \r\n\r\n en af denne tilkaldt vurderingsmand. Dog kan formanden, når han under hensyn  \r\n\r\n til skadens omfang eller art finder det påkrævet, bestemme, at alle tre  \r\n\r\n vurderingsmænd skal deltage i forretningen. I ganske særlige tilfælde kan  \r\n\r\n vurderingsformanden tilkalde sagkyndig bistand. Vurderingsmændene fastsætter  \r\n\r\n det den sagkyndige tilkommende vederlag, der henregnes til sagens  \r\n\r\n omkostninger. </P>  \r\n\r\n<P CLASS=STK> <I>Stk. 2. </I> Til vurderingsforretningen indkaldes skadelidte  \r\n\r\n samt såvidt muligt besidderen af de dyr, der har forårsaget skaden. </P>  \r\n\r\n<P CLASS=STK> <I>Stk. 3. </I> I tilfælde af stemmelighed mellem  \r\n\r\n vurderingsmændene er formandens stemme afgørende. </P>  \r\n\r\n<P CLASS=STK> <I>Stk. 4. </I> Viser det sig under vurderingsforretningen, at  \r\n\r\n dyrene har forvoldt nogen af de indkaldte skade, som ikke omfattes af  \r\n\r\n bestemmelsen i § 3, stk. 1, søger vurderingsmændene også at opnå forlig om  \r\n\r\n erstatningen herfor. Kan forlig ikke opnås, affatter vurderingsmændene en  \r\n\r\n beskrivelse af skadens art og omfang, men henviser iøvrigt skadelidte til at  \r\n\r\n gøre sit erstatningskrav gældende ved domstolene. </P>  \r\n\r\n<P CLASS=STK> <I>Stk. 5. </I> Udsættelse af vurderingsforretningen kan  \r\n\r\n indrømmes, når en af parterne ønsker det og vurderingsmændene finder, at  \r\n\r\n vurderingen med større sikkerhed kan foretages på et senere tidspunkt. Er der  \r\n\r\n voldt skade på husdyr, vil disses værdi før skaden dog være at fastsætte  \r\n\r\n allerede på det første møde. </P>  \r\n\r\n</DIV>  \r\n\r\n<A NAME=\"\"P27\"\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27. </B> Vurderingsforretningerne indføres i en for  \r\n\r\n kommunens regning anskaffet og af kommunalbestyrelsen autoriseret protokol,  \r\n\r\n der opbevares af vurderingsformanden. </P>  \r\n\r\n<P CLASS=STK> <I>Stk. 2. </I> Protokollen underskrives efter hver forretnings  \r\n\r\n afslutning af vurderingsmændene og, hvis forlig opnås, tillige af parterne.  \r\n\r\n</P>  \r\n\r\n</DIV>  \r\n\r\n<A NAME=\"\"P28\"\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB> <B>§ 28. </B> For afholdelse af vurderingsforretning  \r\n\r\n tilkommer der hver af de i forretningen deltagende vurderingsmænd et vederlag  \r\n\r\n af 10 kr., formanden dog 15 kr. Skadelidte er pligtig forskudsvis at udrede  \r\n\r\n disse vederlag. </P>  \r\n\r\n<P CLASS=STK> <I>Stk. 2. </I> Udskrift af vurderingsprotokollen meddeles af  \r\n\r\n formanden mod et vederlag af 2 kr. pr. påbegyndt folioark. Udskrifterne skal  \r\n\r\n være afsendt senest 3 dage efter, at de er bestilt; vederlaget kan kræves  \r\n\r\n betalt forud. </P>  \r\n\r\n<P CLASS=STK> <I>Stk. 3. </I> De i stk. 1 og 2 fastsatte vederlag kan til  \r\n\r\n enhver tid ændres af landbrugsministeren. </P>  \r\n\r\n</DIV>  \r\n\r\n<A NAME=\"\"P29\"\"></A>\r\n\r\n<DIV CLASS=PARAGRAPH ID=\"P29\">  \r\n\r\n<P CLASS=PARAB> <B>§ 29. </B> De beføjelser, der i nærværende lov er tillagt  \r\n\r\n kommunalbestyrelserne, tilkommer i København magistraten. </P>  \r\n\r\n<P CLASS=STK> <I>Stk. 2. </I> De af magistraten trufne afgørelser kan ikke  \r\n\r\n indbringes for højere myndighed. </P>  \r\n\r\n</DIV>  \r\n\r\n<A NAME=\"\"P30\"\"></A>\r\n\r\n<DIV CLASS=PARAGRAPH ID=\"P30\">  \r\n\r\n<P CLASS=PARAB> <B>§ 30. </B> Protokoller, begæringer, udskrifter og andre  \r\n\r\n udfærdigelser angående vurderingsmændenes forretninger er stempelfri. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K8\"\"></A>\r\n\r\n<DIV CLASS=KAPITEL ID=\"K8\">  \r\n\r\n<H3 CLASS=KTITLE1 ALIGN=CENTER>Kapitel VIII </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Lovens ikrafttræden m.m. </I> </P>  \r\n\r\n<A NAME=\"\"P31\"\"></A>\r\n\r\n<DIV CLASS=PARAGRAPH ID=\"P31\">  \r\n\r\n<P CLASS=PARAB> <B>§ 31. </B> Den i § 7, stk. 4, omhandlede forseelse er  \r\n\r\n undergivet privat påtale. </P>  \r\n\r\n<P CLASS=STK> <I>Stk. 2. </I> Overtrædelse af de i §§ 13, 16 og 17 fastsatte  \r\n\r\n bestemmelser påtales kun efter den forurettedes begæring. Dog kan offentlig  \r\n\r\n påtale finde sted også uden sådan begæring i de i § 13 og § 16, stk. 3,  \r\n\r\n omhandlede tilfælde, når almene hensyn kræver det. </P>  \r\n\r\n<P CLASS=STK> <I>Stk. 3. </I> De i § 15 omhandlede forseelser er undergivet  \r\n\r\n offentlig påtale. </P>  \r\n\r\n</DIV>  \r\n\r\n<A NAME=\"\"P32\"\"></A>\r\n\r\n<DIV CLASS=PARAGRAPH ID=\"P32\">  \r\n\r\n<P CLASS=PARAB> <B>§ 32. </B> Landbrugsministeren træffer de nærmere  \r\n\r\n bestemmelser vedrørende lovens gennemførelse. </P>  \r\n\r\n</DIV>  \r\n\r\n<A NAME=\"\"P33\"\"></A>\r\n\r\n<DIV CLASS=PARAGRAPH ID=\"P33\">  \r\n\r\n<P CLASS=PARAB> <B>§ 33. </B> Denne lov gælder ikke for Færøerne. </P>  \r\n\r\n<P CLASS=STK> <I>Stk. 2. </I> Loven træder i kraft den 1. juli 1953. Fra  \r\n\r\n samme tidspunkt ophæves § 18, stk. 1, 1. pkt., i lov af 29. marts 1867  \r\n\r\n angående sandflugtens dæmpning m.v. og lov nr. 53 af 25. marts 1872 om mark-  \r\n\r\n og vejfred. </P>  \r\n\r\n<P CLASS=STK> <I>Stk. 3 </I> (Overgangsbestemmelser, udeladt). </P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugsministeriet, den 11. december  \r\n\r\n 1987 </I> </P>  \r\n\r\n<P CLASS=UNDERSKREVET-AF ALIGN=CENTER>LAURITS TØRNÆS </P>  \r\n\r\n<P CLASS=MINISTER ALIGN=RIGHT>/Henrik Wanscher </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Nu LBK nr. 799 af 11-12-1987."
    ],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "popularTitle": "Mark- og vejfredsloven",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/12/1987"
        },
        {
            "displayName": "Accession",
            "displayValue": "A19870081829"
        },
        {
            "displayName": "Entydig dokumentidentifikation",
            "displayValue": "CM038875"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "28/12/2022"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "818"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "11/12/1987"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "1. afd. 1. kt. j.nr. D 87-69-21"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}