{
    "id": 56945,
    "title": "Cirkulæreskrivelse om overenskomst mellem Finansministeriet og Foreningen for Landmålingsteknikere vedrørende landmålingsteknikere (* 1) ",
    "documentTypeId": "210",
    "isSagsforlobPeriodValid": false,
    "shortName": "CIS nr 6180 af 24/02/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om overenskomst mellem  \r\n\r\n Finansministeriet og Foreningen for Landmålingsteknikere vedrørende  \r\n\r\n landmålingsteknikere (* 1) </H1>  \r\n\r\n<P></P>  \r\n\r\n<BR>  \r\n\r\n<P>Det meddeles herved, at overenskomst mellem finansministeriet, Kommunernes  \r\n\r\n Landsforening, Amtsrådsforeningen i Danmark, Foreningen af Kommuner i  \r\n\r\n Københavns Amt, og Foreningen for Landmålingsteknikere af 30. december 1983  \r\n\r\n vedrørende aflønning af landmålingsteknikere i henhold til lov nr. 123 af 31.  \r\n\r\n marts 1985 om forlængelse og fornyelse af kollektive overenskomster og  \r\n\r\n aftaler er forlænget for en to-årig periode - regnet fra 1. april 1985 - med  \r\n\r\n de ændringer, der er fastsat af det i henhold til loven nedsatte paritetiske  \r\n\r\n nævn. </P>  \r\n\r\n<P>Under henvisning til ovenstående vedlægges en tilrettet overenskomst, der  \r\n\r\n træder i stedet for overenskomsten af 30. december 1983. </P>  \r\n\r\n<P>Det skal bemærkes, at Foreningen for Landmålingsteknikere ikke har ønsket  \r\n\r\n at underskrive overenskomsten. Dette forhold er uden betydning for  \r\n\r\n overenskomstens virkning. </P>  \r\n\r\n<P>Ovennævnte ændringer og ændringer i øvrigt i forhold til den hidtidige  \r\n\r\n overenskomst er markeret med streger i margenen. </P>  \r\n\r\n<P>Opmærksomheden henledes på, at overenskomsten kun omfatter  \r\n\r\n landmålingsteknikere, der er eller bliver ansat i en stilling, hvor  \r\n\r\n uddannelsen som landmålingstekniker er en forudsætning. </P>  \r\n\r\n<P>Idet man iøvrigt henviser til overenskomstens bestemmelser, hemærkes  \r\n\r\n følgende: </P>  \r\n\r\n<UL CLASS=PLAIN-LIST>  \r\n\r\n<LI>1) Det henstilles til de enkelte styrelser/institutioner, at der ved  \r\n\r\n opslag af stillinger gives en nærmere beskrivelse af det til stillingen  \r\n\r\n knyttede arbejds- og ansvarsområde i tilfælde, hvor stillingsbetegnelsen i  \r\n\r\n sig selv ikke giver tilstrækkelig oplysning herom. </LI>  \r\n\r\n</UL>  \r\n\r\n<P>Ved opslag af stillinger skal anvendes en sådan form for avertering, som  \r\n\r\n findes bedst egnet til at bringe opslaget til offentlig kundskab. Alt efter  \r\n\r\n stillingens art og tjenestestedets beliggenhed kan avertering ske gennem  \r\n\r\n Statstidende, dagspressen eller fagblade eller på anden måde, som findes  \r\n\r\n formålstjenlig. </P>  \r\n\r\n<UL CLASS=PLAIN-LIST>  \r\n\r\n<LI>2) Der henvises til finansministeriets cirkulæreskrivelse af 21. januar  \r\n\r\n 1977 vedrørende deltidsbeskæftigelse af ansatte i staten, folkeskolen og  \r\n\r\n folkekirken, hvorefter anmodninger fra ansatte om tjenestetidsnedsættelse mod  \r\n\r\n tilsvarende lønreduktion bør imødekommes, medmindre vægtige tjenstlige,  \r\n\r\n praktiske, økonomisk eller lignende hensyn taler derimod. </LI>  \r\n\r\n<LI>3) Om fravær som følge af graviditet, barsel og adoption henvises til  \r\n\r\n lovbekendtgørelse nr. 63 af 21. februar 1984 af lov om barselorlov samt til  \r\n\r\n finansministeriets cirkulære herom af 3. oktober 1984 (LP. nr. 115/84). </LI>  \r\n\r\n</UL>  \r\n\r\n<P>Ansatte, der har barselorlov uden løn, optjener lønanciennitet, men ikke  \r\n\r\n ret til ferie med løn. </P>  \r\n\r\n<P>Det er aftalt mellem overenskomstens parter, at ansættelsesmyndigheden i  \r\n\r\n indtil 3 måneder i overensstemmelse med reglerne i § 5 indbetaler 10 pct. i  \r\n\r\n pensionsbidrag af den hidtidige løn under forudsætning af, at de pågældende  \r\n\r\n selv betaler 5 pct. i pensionsbidrag af den samme løn. Der optjenes ikke ret  \r\n\r\n til ferie med løn under tjenestefriheden. </P>  \r\n\r\n<UL CLASS=PLAIN-LIST>  \r\n\r\n<LI>4) Med virkning fra overenskomstens udsendelse gælder de for tjenestemænd  \r\n\r\n fastsatte regler om lønfradrag/lønberegning, for tiden cirkulære af 24. maj  \r\n\r\n 1985 om lønfradrag/beregning for tjenestemænd (LP.nr. 029/85). </LI>  \r\n\r\n<LI>5) For landmålingsteknikere, der ikke er medlem af hverken Foreningen for  \r\n\r\n Landmålingsteknikere eller Teknisk Landsforbund indbetales pensionsbidragene  \r\n\r\n ligeledes til Livsforsikringsselskabet Topsikring g.s., jfr. overenskomstens  \r\n\r\n § 5. </LI>  \r\n\r\n</UL>  \r\n\r\n<P>For landmålingsteknikere, der er medlem af Teknisk Landsforbund indbetales  \r\n\r\n pensionsbidragene som hidtil af ansættelsesmyndigheden til Teknisk  \r\n\r\n Landsforbunds Pensionsforening. </P>  \r\n\r\n<UL CLASS=PLAIN-LIST>  \r\n\r\n<LI>6) Kan en landmålingstekniker ikke opnå en under hensyn til sin alder  \r\n\r\n tilfredsstillende pensionsordning, kan der mellem den ansatte og  \r\n\r\n organisationen eller pensionsforeningen træffes aftale om tilbageholdelse af  \r\n\r\n et ekstraordinært pensionsbidrag over en nærmere fastsat periode. Dette  \r\n\r\n ekstraordinære bidrag indbetales i overensstemmelse med reglerne i § 5, stk.  \r\n\r\n 1. </LI>  \r\n\r\n<LI>7) For så vidt angår bestemmelserne om fridage i § 15, stk. 1, skal man  \r\n\r\n henlede opmærksomheden på, at bestemmelserne om frihed til varetagelse af  \r\n\r\n borgerligt ombud er fastsat i finansministeriets bekendtgørelse af 25.  \r\n\r\n november 1985, jfr. finansministeriets cirkulære af samme dato om  \r\n\r\n tjenestefrihed og lønafkortning for ansatte i staten m.v., der varetager  \r\n\r\n ombud o. lign. </LI>  \r\n\r\n<LI>8) Den ved økonomi- og budgetministeriets cirkulæreskrivelse af 2. marts  \r\n\r\n 1973 - j.nr. 1. L. 192/73 - for tjenestemænd etablerede forsøgsordning med  \r\n\r\n tjenestefrihed til pasning af et sygt, mindreårigt, hjemmeværende barn  \r\n\r\n bringes i anvendelse på tilsvarende vilkår for overenskomstansatte. </LI>  \r\n\r\n<LI>9) Det er aftalt, at landmålingsteknikere med nedsat arbejdstid har ret  \r\n\r\n til følgende betalt spisepause: </LI>  \r\n\r\n</UL>  \r\n\r\n<P>Når arbejdstiden den enkelte dag er </P>  \r\n\r\n<P>Under 1/2 arbejdstid ingen spisepause </P>  \r\n\r\n<P>mellem 1/2 og 2/3 arbejdstid 15 minutter &#187; </P>  \r\n\r\n<P>2/3 arbejdstid og derover indtil 1/2 times &#187;. </P>  \r\n\r\n<UL CLASS=PLAIN-LIST>  \r\n\r\n<LI>10) Det bemærkes, at opsigelser fra ansættelsesmyndighedens side skal  \r\n\r\n meddeles Foreningen for Landmålingsteknikere og tillige indeholde  \r\n\r\n begrundelsen for opsigelsen. </LI>  \r\n\r\n</UL>  \r\n\r\n<P>Det henstilles til de enkelte styrelser/institutioner, at ansatte, der er  \r\n\r\n afskediget på grund af sygdom, genansættes, når de pågældende påny er blevet  \r\n\r\n tjenstdygtige, og forholdenes i øvrigt tillader det. </P>  \r\n\r\n<P>Det henstilles til de enkelte styrelser/institutioner, at  \r\n\r\n personalereduktioner, der agtes gennemført i forbindelse med større  \r\n\r\n rationaliseringsforanstaltninger og omlægning af virksomheder/institutioner  \r\n\r\n samt strukturrationaliseringer, der berører de ansatte, drøftes mellem  \r\n\r\n vedkommende virksomhed/institution og repræsentanter for de berørte faglige  \r\n\r\n organisationer, forinden de pågældende foranstaltninger besluttes og  \r\n\r\n iværksættes, jfr. tillige finansministeriets cirkulære af 21. november 1979  \r\n\r\n om samarbejde og samarbejdsudvalg i statens virksomheder og institutioner, §  \r\n\r\n 4, stk. 4. </P>  \r\n\r\n<UL CLASS=PLAIN-LIST>  \r\n\r\n<LI>11) Ændringer i forhold til bestemmelserne i de hidtidige overenskomster,  \r\n\r\n som er gennemført i den nye overenskomst er markeret med streger i margenen  \r\n\r\n ud for overenskomstteksten. </LI>  \r\n\r\n<LI>12) Eventuelle tvivlsspørgsmål vedrørende overenskomsten og dens  \r\n\r\n fortolkning forventes forelagt finansministeriet. </LI>  \r\n\r\n</UL>  \r\n\r\n<P>P. M. V. </P>  \r\n\r\n<P>E. B. </P>  \r\n\r\n<P>Oluf Emborg </P>  \r\n\r\n<P>OVERENSKOMST </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Ansættelse. </P>  \r\n\r\n<P CLASS=STK> <I>Stk. 1. </I> Landmålingsteknikere, der ansættes </P>  \r\n\r\n<UL CLASS=PLAIN-LIST>  \r\n\r\n<LI>a) i statens tjeneste, </LI>  \r\n\r\n<LI>b) ved en amtskommune, </LI>  \r\n\r\n<LI>c) ved kommuner, der til Kommunernes Landsforenings lønudvalg har givet  \r\n\r\n bemyndigelse til med bindende virkning af indgå overenskomst for vedkommende  \r\n\r\n kommune, </LI>  \r\n\r\n</UL>  \r\n\r\n<P>eller </P>  \r\n\r\n<UL CLASS=PLAIN-LIST>  \r\n\r\n<LI>d) ved kommuner repræsenteret ved Foreningen af kommuner i Københavns  \r\n\r\n amt, lønudvalget, uden at ansættelse sker som tjenestemand, aflønnes i  \r\n\r\n overensstemmelse med de i nærværende overenskomst indeholdte regler under  \r\n\r\n forudsætning af, at der er tale om en stilling, hvor uddannelse som  \r\n\r\n landmålingstekniker er en påkrævet forudsætning. Undtaget herfra er  \r\n\r\n tjenestemænd og pensionerede tjenestemænd fra stat, kommuner og  \r\n\r\n koncessionerede virksomheder samt andre, der oppebærer pension fra en  \r\n\r\n pensionsordning, til hvilken stat, kommuner eller koncessionerede  \r\n\r\n virksomheder har ydet bidrag, og landmålingsteknikere, der er fyldt 70 år.  \r\n\r\n Endvidere er undtaget landmålingsteknikere, der er ansat i Grønland. </LI>  \r\n\r\n</UL>  \r\n\r\n<P>Ved landmålingsteknikere forstås personer, der har gennemgået en af  \r\n\r\n nedennævnte uddannelser: </P>  \r\n\r\n<P>a. har bestået 3. fagklasse (teknisk skole) samt gennemgået en praktiktid  \r\n\r\n på ialt 1 1/2 år på et landinspektørkontor hos en praktiserende landinspektør  \r\n\r\n eller et andet af undervisningsministeriet godkendt praktiksted. </P>  \r\n\r\n<P>b. har inden den 31. december 1971 påbegyndt en mindst 3-årig uddannelse  \r\n\r\n hos en praktiserende landinspektør som landmålingstekniker, og som kan  \r\n\r\n dokumentere dette gennem attestation af Den Danske Landinspektørforenings  \r\n\r\n standardbevis. </P>  \r\n\r\n<P CLASS=STK> <I>Stk. 2. </I> Ved ansættelse i en stilling, der i  \r\n\r\n arbejdsmæssig, administrativ, kvalifikationsmæssig eller anden henseende  \r\n\r\n indtager en sådan særstilling, at den ikke omfattes af de almindelige  \r\n\r\n forudsætninger for nedenstående lønninger m.v. træffes der mellem vedkommende  \r\n\r\n part og Foreningen for Landmålingsteknikere speciel aftale om tillæg til  \r\n\r\n lønnen og eventuelle andre vilkår. </P>  \r\n\r\n<P>Ved part forstås i denne forbindelse for ansatte i henhold til: </P>  \r\n\r\n<P>stk. 1a): Finansministeriet, </P>  \r\n\r\n<P>stk. 1b): Amtsrådsforeningen i Danmark og vedkommende amtsråd, </P>  \r\n\r\n<P>stk. 1c): Kommunernes Landsforening og vedkommende kommunalbestyrelse,  \r\n\r\n</P>  \r\n\r\n<P>stk. 1d): Foreningen af kommuner i Københavns amt, lønudvalget, og  \r\n\r\n vedkommende kommunalbestyrelse. </P>  \r\n\r\n<P CLASS=STK> <I>Stk. 3. </I> Der kan i overenskomstperioden ikke ydes nye  \r\n\r\n tillæg eller ske forhøjelse af bestående tillæg i henhold til stk. 2. Dog vil  \r\n\r\n der fortsat kunne indgås aftaler om ydelse af nye tillæg i tilfælde af  \r\n\r\n nyansættelser og om ydelse af nye tillæg eller forhøjelse af bestående tillæg  \r\n\r\n i tilfælde af, at der sker væsentlige ændringer i den pågældendes stilling.  \r\n\r\n</P>  \r\n\r\n<P>Anmodning om ydelse af tillæg i forbindelse med nyansættelse skal være  \r\n\r\n indgivet til vedkommende overenskomstpart senest 1/2 år efter ansættelsen.  \r\n\r\n</P>  \r\n\r\n<P CLASS=STK> <I>Stk. 4. </I> Enhver ansættelse i henhold til nærværende  \r\n\r\n overenskomst i staten, ved en amstskommune eller ved kommuner repræsenteret  \r\n\r\n ved Foreningen af kommuner i Københavns amt, lønudvalget, skal meddeles  \r\n\r\n Foreningen for Landmålingsteknikere. </P>  \r\n\r\n<P CLASS=STK> <I>Stk. 5. </I> Ved ansættelsesmyndighed forstås i denne  \r\n\r\n overenskomst henholdsvis statsinstitution, kommune og amtskommune. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Løn. </P>  \r\n\r\n<P CLASS=STK> <I>Stk. 1. </I> For landmålingsteknikere udgør den normale løn  \r\n\r\n i forhold til ancienniteten, jfr. de i stk. 2 og 3 anførte  \r\n\r\n indplaceringsnøgler, følgende årlige beløb: </P>  \r\n\r\n<PRE>  \r\n\r\n Trin          1/4-85          1/4-86  \r\n\r\n                 kr.              kr.  \r\n\r\n  1.           97.261          101.292  \r\n\r\n  2.           99.379          102.523  \r\n\r\n  3.          101.292          104.436  \r\n\r\n  4.          102.523          106.434  \r\n\r\n  5.          104.436          107.791  \r\n\r\n  6.          106.434          109.792  \r\n\r\n  7.          107.791          113.225  \r\n\r\n  8.          109.792          114.121  \r\n\r\n  9.          111.832          115.272  \r\n\r\n 10.          114.121          117.065  \r\n\r\n 11.          115.272          120.270  \r\n\r\n 12.          120.270          122.561  \r\n\r\n 13.                           126.314  \r\n\r\n</PRE>  \r\n\r\n<P>Samtlige trin er 1-årige. </P>  \r\n\r\n<P CLASS=STK> <I>Stk. 2. </I> Landmålingsteknikere, som ansættes i perioden  \r\n\r\n 1. april 1985 og indtil 31. marts 1986, indplaceres i den i § 2, stk. 1,  \r\n\r\n nævnte lønskala efter nedenstående regler, idet der tages udgangspunkt i den  \r\n\r\n faktisk optjente lønanciennitet på ansættelsesdagen: </P>  \r\n\r\n<P>Beregnet lønanciennitetsdato Indplaceringsbestemmelse </P>  \r\n\r\n<P>1/4 1981 - optjent lønanciennitet </P>  \r\n\r\n<P>1/4 1980 - 1/3 1981 lønanciennitet fra 1/4 1981 </P>  \r\n\r\n<P>- 1/3 1980 optjent lønanciennitet - 1 år </P>  \r\n\r\n<P>Den beregnede lønanciennitetsdato fremkommer ved at tage udgangspunkt i  \r\n\r\n ansættelsesdatoen for den pågældende landmålingstekniker cg herefter fradrage  \r\n\r\n den faktisk optjente lønanciennitet. </P>  \r\n\r\n<P CLASS=STK> <I>Stk. 3. </I> Landmålingsteknikere indplaceres pr. 1. april  \r\n\r\n 1986 i ovennævnte lønskala efter nedenstående regler, idet der tages  \r\n\r\n udgangspunkt i den faktisk optjente lønanciennitet pr. 1. april 1986 eller  \r\n\r\n senere. </P>  \r\n\r\n<PRE>  \r\n\r\n Beregnet lønanciennitetsdato     Indplaceringsbestemmelse  \r\n\r\n 1/4 1986 -                       optjent lønanc.  \r\n\r\n 1/4 1985 - 1/3 1986              lønanc. fra 1/4 1986  \r\n\r\n 1/4 1981 - 1/3 1985              optjent lønanc. - 1 år  \r\n\r\n 1/4 1980 - 1/3 1981              lønanc. fra 1/4 1982  \r\n\r\n 1/4 1978 - 1/3 1980              optjent lønanc. -2 år  \r\n\r\n 1/4 1977 - 1/3 1978              lønanc. fra 1/4 1980  \r\n\r\n 1/4 1976 - 1/3 1977              optjent lønanc. -3 år  \r\n\r\n 1/4 1974 - 1/3 1976              optjent lønanc. -2 år  \r\n\r\n 1/4 1973 - 1/3 1974              optjent lønanc. -1 år  \r\n\r\n - 1/3 1973                       lønanc. fra 1/4 1975  \r\n\r\n</PRE>  \r\n\r\n<P>Den beregnede lønanciennitetsdato fremkommer ved at tage udgangspunkt i  \r\n\r\n datoen 1. april 1986 eller en eventuel senere ansættelsesdato og herefter  \r\n\r\n fradrage den faktisk optjente lønanciennitet. </P>  \r\n\r\n<P CLASS=STK> <I>Stk. 4. </I> Ancienniteten for landmålingsteknikere regnes  \r\n\r\n normalt efter det antal år den pågældende har været beskæftiget som  \r\n\r\n landmålingstekniker, idet eventuel værnepligtstjeneste medtages ved  \r\n\r\n beregningen, og således at ancienniteten afrundes opad til et helt antal  \r\n\r\n måneder. </P>  \r\n\r\n<P>Ancienniteten beregnes dog tidligst fra udgangen af den måned, i hvilken  \r\n\r\n den pågældende har bestået eksamen. </P>  \r\n\r\n<P>Hvis forholdene taler derfor, kan der mellem vedkommende part, jfr. § 1,  \r\n\r\n stk. 2, og Foreningen for Landmålingsteknikere træffes aftale om fastsættelse  \r\n\r\n af anciennitet efter andre regler. </P>  \r\n\r\n<P CLASS=STK> <I>Stk. 5. </I> Der ydes udover den i stk. 1 nævnte løn et  \r\n\r\n ikke-pensionsgivende tillæg, der udgør følgende årlige beløb: </P>  \r\n\r\n<PRE>  \r\n\r\n Trin/       1/4-85         1/4-86  \r\n\r\n år             kr.            kr.  \r\n\r\n  1.          4.004          4.043  \r\n\r\n  2.          4.023          4.043  \r\n\r\n  3.          4.043          4.064  \r\n\r\n  4.          4.043          3.485  \r\n\r\n  5.          4.064          3.485  \r\n\r\n  6.          3.485          3.506  \r\n\r\n  7.          3.485          3.527  \r\n\r\n  8.          3.506          3.323  \r\n\r\n  9.          3.527          3.323  \r\n\r\n 10.          3.323          3.141  \r\n\r\n 11.          3.323          3.028  \r\n\r\n 12.          3.028          2.931  \r\n\r\n 13.                         2.876  \r\n\r\n</PRE>  \r\n\r\n<P CLASS=STK> <I>Stk. 6. </I> Til landmålingsteknikere, for hvem  \r\n\r\n ansættelsesmyndigheden i henhold til § 5, stk. 1, tilbageholder 5 pct. af de  \r\n\r\n pensionsgivende løndele som egetbidrag til de ansattes pensionering, ydes et  \r\n\r\n almindeligt, ureguleret, ikke-pensionsgivende tillæg på 5 pct. årlig af de  \r\n\r\n dyrtidsportioner, hvormed lønnen forhøjes fra og med 1. april 1979 i henhold  \r\n\r\n til § 3. Det samlede tillæg udgør i perioden indtil 30. september 1987 904,80  \r\n\r\n kr. årligt. </P>  \r\n\r\n<P CLASS=STK> <I>Stk. 7. </I> For landmålingsteknikere med nedsat arbejdstid  \r\n\r\n reduceres lønnen i forhold til den nedsatte arbejdstid. </P>  \r\n\r\n<P>Ved ansættelse på deltid med en arbejdstid under halvdelen af fuld  \r\n\r\n arbejdstid optjenes anciennitet i forhold til den nedsatte arbejdstid. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Dyrtidsregulering. </P>  \r\n\r\n<P CLASS=STK> <I>Stk. 1. </I> For hver fulde tre points udsving i  \r\n\r\n reguleringspristallet ud over 103 (januar 1980 = 100) forhøjes eller  \r\n\r\n nedsættes lønningerne i henhold til § 2 med 1.872 kr. årligt for ansatte over  \r\n\r\n 18 år. Eventuelle overskydende points henstår til næste regulering. </P>  \r\n\r\n<P CLASS=STK> <I>Stk. 2. </I> Ved udsving i reguleringspristallet fra 103 til  \r\n\r\n 100 nedsættes lønningerne for ansatte over 18 år med 1.248 kr. årlig. </P>  \r\n\r\n<P CLASS=STK> <I>Stk. 3. </I> Ved udsving i reguleringspristallet på fulde 2  \r\n\r\n points under 100 optages forhandling om reguleringens form. </P>  \r\n\r\n<P CLASS=STK> <I>Stk. 4. </I> Regulering i henhold til stk. 1-3 sker på  \r\n\r\n grundlag af reguleringspristallet for januar og juli for tidsrummene  \r\n\r\n henholdsvis 1. april - 30. september og 1. oktober - 31. marts. </P>  \r\n\r\n<P CLASS=STK> <I>Stk. 5. </I> For perioden 1. oktober 1975 - 1. januar 1980  \r\n\r\n er der på grundlag af reguleringspristallet for januar 1975 = 100 udløst ialt  \r\n\r\n 11 dyrtidsportioner på 1.248 kr. årlig til udbetaling. Hertil kommer 1  \r\n\r\n dyrtidsportion på 1.248 kr. årlig pr. 1. oktober 1980 på grundlag af  \r\n\r\n reguleringspristallet for januar 1980 = 100. I perioden 1. april 1981 - 1.  \r\n\r\n oktober 1982 (incl.) er udløst ialt 7 dyrtidsportioner på 1.872 kr. årlig.  \r\n\r\n Det samlede dyrtidstillæg udgør herefter i perioden indtil 30. september 1987  \r\n\r\n 28.080 kr. årlig. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Procentregulering. </P>  \r\n\r\n<P CLASS=STK> <I>Stk. 1. </I> Den samlede faste løn i henh. til § 2, stk. 1,  \r\n\r\n 5 og 6 og § 3 samt § 23 forhøjes pr. 1. april 1985 og pr. 1. april 1986 med  \r\n\r\n henholdsvis 1,75 pct. og 1,25 pct. af de nævnte løndele tillagt den pr. 1.  \r\n\r\n oktober 1984 udløste særlige regulering på 0,23 pct. </P>  \r\n\r\n<P CLASS=STK> <I>Stk. 2. </I> Pr. 1. oktober 1985 og pr. 1. oktober 1986  \r\n\r\n foretages evt. ekstraordinær lønregulering af den aktuelle løn i  \r\n\r\n overensstemmelse med de for tjenestemænd gældende regler, jfr. aftale om  \r\n\r\n justering af tjenestemandslønninger m.v. fra 1. april 1985. </P>  \r\n\r\n<P CLASS=STK> <I>Stk. 3. </I> Tilsvarende regulering som nævnt i stk. 1 og 2  \r\n\r\n foretages af de i § 1, stk. 2, nævnte tillæg. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Pension. </P>  \r\n\r\n<P CLASS=STK> <I>Stk. 1. </I> Som bidrag til landmålingsteknikerens  \r\n\r\n pensionering betaler ansættelsesmyndigheden 10 pct. af de i § 2, stk. 1  \r\n\r\n nævnte lønninger samt 10 pct. af dyrtidstillægget og procentreguleringen af  \r\n\r\n disse løndele. Endvidere tilbageholder ansættelsesmyndigheden i  \r\n\r\n landmålingsteknikerens løn et beløb på 5 pct. af de samme løndele. For  \r\n\r\n landmålingsteknikere, der er medlem af Foreningen for Landmålingsteknikere,  \r\n\r\n indbetales pensionsbidragene til Livsforsikringsselskabet Topsikring g.s.  \r\n\r\n</P>  \r\n\r\n<P CLASS=STK> <I>Stk. 2. </I> Der tilkommer ud over det i stk. 1 nævnte  \r\n\r\n pensionsbidrag ikke landmålingsteknikeren nogen ret til pension eller  \r\n\r\n understøttelse fra ansættelsesmyndigheden på grundlag af  \r\n\r\n ansættelsesforholdet. </P>  \r\n\r\n<P CLASS=STK> <I>Stk. 3. </I> I tilfælde, hvor en landmålingstekniker ikke  \r\n\r\n ønsker etableret den i stk. 1 omhandlede pensionsordning, kan der til  \r\n\r\n landmålingsteknikeren alene udbetales løn i henhold til overenskomsten med  \r\n\r\n fradrag af eget pensionsbidrag, og uden det i § 2, stk. 6, nævnte tillæg.  \r\n\r\n</P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Lønudbetaling og pensionsbidragsindbetaling </P>  \r\n\r\n<P>Lønnen udbetales månedsvis bagud. Samtidig med udbetaling af lønnen  \r\n\r\n indbetaler ansættelsesmyndigheden såvel sit som landmålingsteknikerens  \r\n\r\n pensionsbidrag til den anviste pensionsordning. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Arbejdstid og overtidsbetaling m.v. </P>  \r\n\r\n<P CLASS=STK> <I>Stk. 1. </I> De i § 2, stk. 1 - 6 fastsatte lønninger er  \r\n\r\n beregnet på grundlag af en ugentlig arbejdstid på 40 timer inkl. spisepauser.  \r\n\r\n</P>  \r\n\r\n<P>Den normale ugentlige arbejdstid nedsættes pr. 1. januar 1987 til 39  \r\n\r\n timer. </P>  \r\n\r\n<P CLASS=STK> <I>Stk. 2. </I> Overarbejde bør så vidt muligt undgås. </P>  \r\n\r\n<P CLASS=STK> <I>Stk. 3. </I> For beordret og kontrollabelt overarbejde ydes  \r\n\r\n der en timebetaling på 1/2080 af den pågældendes sædvanlige nettoårsløn med  \r\n\r\n tillæg for 1., 2. og 3. overtime af 50 pct. og for 4. og følgende overtimer  \r\n\r\n samt for overarbejde på søn- og helligdage af 100 pct.. Ved opgørelse af  \r\n\r\n overarbejde sker beregning pr. påbegyndt 1/2 time, dog således, at tilfældige  \r\n\r\n meget kortvarige overskridelser af arbejdstiden ikke medregnes. </P>  \r\n\r\n<P CLASS=STK> <I>Stk. 4. </I> Overarbejde skal dog så vidt muligt godtgøres  \r\n\r\n med fritid af samme varighed som det præsterede overarbejde med tillæg i  \r\n\r\n fritid svarende til de i stk. 3 nævnte procentsatser. </P>  \r\n\r\n<P CLASS=STK> <I>Stk. 5. </I> I Kommunernes Landsforenings,  \r\n\r\n Amtsrådsforeningen i Danmarks og Foreningen af kommuner i Københavns amts  \r\n\r\n områder skal afspadsering efter fælles aftale så vidt muligt finde sted  \r\n\r\n senest 3 måneder efter arbejdets udførelse. Hvis overarbejdet ikke er  \r\n\r\n afspadseret inden for dette tidsrum, fastsættes afspadseringstidspunktet af  \r\n\r\n ledelsen, idet kun helt tvingende tjenstlige forhold kan medføre kontant  \r\n\r\n vederlæggelse for overarbejde. </P>  \r\n\r\n<P CLASS=STK> <I>Stk. 6. </I> Ved overarbejde, eller for deltidsansattes  \r\n\r\n vedkommende merarbejde, der ikke er varskoet dagen før ved normal arbejdstids  \r\n\r\n ophør, betales, for så vidt overarbejdet/merarbejdet udstrækkes ud over 1  \r\n\r\n time efter almindelig arbejdstids ophør, 10,70 kr. pr. gang. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Opsigelsesvarsel, løn under sygdom,  \r\n\r\n værnepligtstjeneste m.v. </P>  \r\n\r\n<P>De i funktionærloven omhandlede regler om opsigelse, løn under fravær på  \r\n\r\n grund af sygdom og afskedigelse som følge af sygdom, indkaldelse til  \r\n\r\n værnepligtstjeneste samt efterløn finder anvendelse på ansatte efter  \r\n\r\n nærværende overenskomst. </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Graviditet. </P>  \r\n\r\n<P CLASS=STK> <I>Stk. 1. </I> Med henblik på arbejdsgiverens tilrettelæggelse  \r\n\r\n af arbejdet skal landmålingsteknikeren senest 3 måneder før det forventede  \r\n\r\n fødselstidspunkt give oplysning om, hvornår hun påregner at begynde sin  \r\n\r\n barselorlov. </P>  \r\n\r\n<P CLASS=STK> <I>Stk. 2. </I> Landmålingsteknikere har ret til fravær fra  \r\n\r\n arbejdet på grund af graviditet og barsel efter reglerne i lov nr. 234 af 4.  \r\n\r\n juni 1980 om barselorlov m.v. med senere ændringer. </P>  \r\n\r\n<P CLASS=STK> <I>Stk. 3. </I> Til landmålingsteknikere, der har været ansat  \r\n\r\n under 1 år, ydes der under fravær som følge af graviditet og fødsel halv løn  \r\n\r\n i indtil 5 måneder i tiden fra arbejdsudygtighedens indtræden, dog tidligst 3  \r\n\r\n måneder før fødslen, indtil 3 måneder efter fødslen. </P>  \r\n\r\n<P CLASS=STK> <I>Stk. 4. </I> Efter 1 års uafbrudt ansættelse er en  \r\n\r\n landmålingstekniker under fravær fra tjensten på grund af svangerskab og  \r\n\r\n fødsel berettiget til sædvanlig løn fra det tidspunkt, da der skønnes at være  \r\n\r\n 8 uger til fødslen, og i indtil 14 uger ialt. </P>  \r\n\r\n<P CLASS=STK> <I>Stk. 5. </I> En landmålingstekniker, der i forbindelse med  \r\n\r\n barnets ophold på sygehus genoptager tjenesten inden den i stk. 4 omtalte  \r\n\r\n 14-ugers periodes udløb, har i tilknytning til barnets udskrivelse ret til  \r\n\r\n fravær fra tjenesten med sædvanlig løn i den del af perioden, der var tilbage  \r\n\r\n ved genoptagelsen af tjenesten, såfremt udskrivelsen finder sted inden 6  \r\n\r\n måneder fra fødslen. </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Ferie m.v. </P>  \r\n\r\n<P CLASS=STK> <I>Stk. 1. </I> Ansatte i henhold til nærværende overenskomst  \r\n\r\n er omfattet af lov nr. 273 af 4. juni 1970 om ferie med senere ændringer. Til  \r\n\r\n landmålingsteknikere, der holder ferie med løn, ydes en særlig  \r\n\r\n feriegodtgørelse på 1 1/2 pct., der træder i stedet for det i ferielovens §  \r\n\r\n 14, stk. 1, omhandlede ferietillæg på 1 pct.. </P>  \r\n\r\n<P>Godtgørelsen beregnes af samtlige de i optjeningsåret oppebårne  \r\n\r\n indkomstskattepligtige beløb for tjenstligt arbejde, ekskl. ordinært  \r\n\r\n pensionsbidrag, men der bortses fra løn, der er udbetalt under ferie, og fra  \r\n\r\n udbetalt feriegodtgørelse. </P>  \r\n\r\n<P>Til en landmålingstekniker, der er berettiget til ferie med løn, og som  \r\n\r\n ved feriens afholdelse har anden arbejdstid end i det foregående  \r\n\r\n optjeningsår, ydes ferielønnen med samme brøkdel, som tjenesten i det  \r\n\r\n foregående optjeningsår har andraget. Såfremt der i optjeningsåret har været  \r\n\r\n periodevise ændringer i den faste arbejdstid, tages der ved ferielønnens  \r\n\r\n beregning alene hensyn til arbejdstidsændringer af 1 måneds varighed og  \r\n\r\n derover. </P>  \r\n\r\n<P CLASS=STK> <I>Stk. 2. </I> Til deltidsbeskæftigede landmålingsteknikere,  \r\n\r\n som udover den aftalte arbejdstid udfører merarbejde, der ikke betragtes som  \r\n\r\n overarbejde, ydes der for sådant merarbejde i stedet for særlig  \r\n\r\n feriegodtgørelse på 1 1/2 pct., feriegodtgørelse på 12 1/2 pct.. </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Rådighedsvagt og forskudttidsbetaling. </P>  \r\n\r\n<P CLASS=STK> <I>Stk. 1. </I> Med hensyn til etablering af samt betaling for  \r\n\r\n rådighedsvagt i hjemmet er de mellem Foreningen for Landmålingsteknikere og  \r\n\r\n de enkelte overenskomstparter aftalte regler gældende. </P>  \r\n\r\n<P CLASS=STK> <I>Stk. 2. </I> For så vidt angår landmålingsteknikere i  \r\n\r\n kommuner repræsenteret ved Foreningen af kommuner i Københavns amt ydes  \r\n\r\n tillægsgodtgørelse for forskudt arbejdstid efter de for kommunernes  \r\n\r\n tjenestemænd gældende regler. </P>  \r\n\r\n<P>Til landmålingsteknikere med fast aftentjeneste en gang ugentlig ydes  \r\n\r\n godtgørelsen - beregnet som foran nævnt - efter de regler, der måtte være  \r\n\r\n gældende for det øvrige administrationspersonale. </P>  \r\n\r\n<P CLASS=STK> <I>Stk. 3. </I> Landmålingsteknikere, ansat i Kommunernes  \r\n\r\n Landsforenings og Amtsrådsforeningen i Danmarks områder, er omfattet af den  \r\n\r\n mellem parterne indgåede &#187;Aftale om tilrettelæggelse af samt betaling  \r\n\r\n for arbejde i forskudt tid og for arbejde i holddrift, herunder kontinuerlig  \r\n\r\n drift&#171;. </P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Afskedigelse. </P>  \r\n\r\n<P CLASS=STK> <I>Stk. 1. </I> Det påhviler ansættelsesmyndigheden skriftlig  \r\n\r\n at meddele enhver opsigelse fra ansættelsesmyndighedens side til  \r\n\r\n landmålingsteknikeren og Foreningen for Landmålingsteknikere. Meddelelsen til  \r\n\r\n organisationen skal indeholde begrundelse for opsigelsen. </P>  \r\n\r\n<P CLASS=STK> <I>Stk. 2. </I> Skønner Foreningen for Landmålingsteknikere, at  \r\n\r\n en afskedigelse af en efter nærværende overenskomst ansat ikke kan anses for  \r\n\r\n rimeligt begrundet i pågældendes eller ansættelsesmyndighedens forhold, kan  \r\n\r\n foreningen inden for en frist af 1 måned efter opsigelsen kræve spørgsmålet  \r\n\r\n forhandlet med ansættelsesmyndigheden og de enkelte overenskomstparter, jfr.  \r\n\r\n § 1, stk. 2. Opnås der ikke enighed ved forhandling, kan spørgsmålet inden  \r\n\r\n for en frist af 1 måned efter forhandlingen af Foreningen for  \r\n\r\n Landmålingsteknikere kræves gjort til genstand for behandling i et i denne  \r\n\r\n anledning nedsat nævn, der består af to repræsentanter valgt af hver af  \r\n\r\n parterne samt en af vedkommende landsrets præsident blandt rettens dommere  \r\n\r\n udpeget formand. Nævnet fastsætter selv sin forretningsorden. For nævnet kan  \r\n\r\n foretages afhøring af parter og vidner. Nævnet afsiger en motiveret kendelse,  \r\n\r\n og i de tilfælde, hvor nævnet måtte finde, at den foretagne opsigelse ikke er  \r\n\r\n rimeligt begrundet i den pågældendes eller ansættelsesmyndighedens forhold,  \r\n\r\n kan det pålægges ansættelsesmyndigheden at afbøde virkningerne af opsigelsen.  \r\n\r\n Det kan herved pålægges ansættelsesmyndigheden, såfremt den pågældende og  \r\n\r\n ansættelsesmyndigheden ikke begge ønsker ansættelsesforholdet opretholdt, da  \r\n\r\n at betale den pågældende en erstatning, hvis størrelse fastsættes af nævnet  \r\n\r\n og skal være afhængig af sagens omstændigheder og pågældendes anciennitet ved  \r\n\r\n ansættelsesmyndigheden. Nævnets omkostninger i forbindelse med sagen  \r\n\r\n fastsættes af nævnet og fordeles mellem parterne eller pålægges den tabende  \r\n\r\n part. </P>  \r\n\r\n<P CLASS=STK> <I>Stk. 3. </I> Bestemmelsen om afskedigelsessagens eventuelle  \r\n\r\n indbringelse for foranstående nævn finder ikke anvendelse ved opsigelse af en  \r\n\r\n landmålingstekniker, som ikke har været uafbrudt beskæftiget ved  \r\n\r\n ansættelsesmyndigheden mindst 1 år før afskedigelsen, eller ved opsigelse af  \r\n\r\n en landmålingstekniker, med hvem der er truffet aftale om, at arbejdet er af  \r\n\r\n rent midlertidig karakter, og arbejdsforholdet ikke vedvarer ud over 2 år.  \r\n\r\n</P>  \r\n\r\n</DIV>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Befordringsgodgørelse samt time- og dagpenge.  \r\n\r\n</P>  \r\n\r\n<P CLASS=STK> <I>Stk. 1. </I> Der tilkommer på tjenesterejser og ved  \r\n\r\n udstationering landmålingsteknikere befordringsgodtgørelse m.v. efter de for  \r\n\r\n tjenestemænd under ansattelsesmyndigheden til enhver tid gældende regler og  \r\n\r\n satser. </P>  \r\n\r\n<P CLASS=STK> <I>Stk. 2. </I> Landmålingsteknikere, der oppebærer time- og  \r\n\r\n dagpenge efter de for statens tjenestemænd gældende regler, henføres til sats  \r\n\r\n B. </P>  \r\n\r\n</DIV>  \r\n\r\n<A NAME=\"P14\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Flyttegodtgørelse. </P>  \r\n\r\n<P>Såfremt en i statens eller en amtskommunes tjeneste ansat uden at overgå  \r\n\r\n til anden ansættelsesmyndighed forflyttes til et andet tjenestested, uden at  \r\n\r\n dette sker efter ansøgning, og i denne anledning er nødsaget til at foretage  \r\n\r\n flytning af husstand og bohave, tilstås der den pågældende godtgørelse efter  \r\n\r\n de for statens tjenestemænd gældende regler, idet det supplerende  \r\n\r\n godtgørelsesbeløb, der reguleres og eventuelt forhøjes eller nedsættes som  \r\n\r\n for tjenestemænd, udgør 1.660 kr. (grundbeløb). </P>  \r\n\r\n</DIV>  \r\n\r\n<A NAME=\"P15\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Tjenestefrihed m.v. </P>  \r\n\r\n<P CLASS=STK> <I>Stk. 1. </I> Der tilkommer landmålingsteknikere fridage  \r\n\r\n efter de for tjenestemænd under ansættelsesmyndigheden gældende regler. </P>  \r\n\r\n<P CLASS=STK> <I>Stk. 2. </I> Såfremt det dokumenteres, at  \r\n\r\n adoptionsmyndigheden stiller krav om, at landmålingsteknikere i forbindelse  \r\n\r\n med adoption skal være ude af erhverv, kan der ydes tjenestefrihed uden løn i  \r\n\r\n overenstemmelse med barselorlovslovens regler herom. </P>  \r\n\r\n<P CLASS=STK> <I>Stk. 3. </I> Der kan gives landmålingsteknikere adgang til  \r\n\r\n ekstraordinær tjenestefrihed uden løn i tilfælde, hvor det ikke strider mod  \r\n\r\n ansættelsesmyndighedens interesse. </P>  \r\n\r\n<P>Tjenestefrihed kan gives i indtil 1 år ad gangen, dog længst i 3 år, og  \r\n\r\n det er ansattelsesmyndighedens ansvar, at der er en stilling ledig til den  \r\n\r\n pågældende ved tjenestefrihedens ophør. </P>  \r\n\r\n</DIV>  \r\n\r\n<A NAME=\"P16\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Arbejdstøj. </P>  \r\n\r\n<P>Specielt arbejdstøj, der efter arbejdets beskaffenhed er nødvendigt,  \r\n\r\n herunder ved opmåling, tilsyn i marken m.v., stilles efter institutionens  \r\n\r\n skøn til rådighed til brug for landmålingsteknikeren. </P>  \r\n\r\n</DIV>  \r\n\r\n<A NAME=\"P17\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Funktionærbolig. </P>  \r\n\r\n<P>Såfremt der til en stilling i statens eller en amtskommunes tjeneste er  \r\n\r\n knyttet funktionærbolig, og det af tjenstlige grunde er nødvendigt, at denne  \r\n\r\n bebos af landmålingsteknikeren, er den pågældende pligtig at indflytte i  \r\n\r\n boligen, idet lejevilkårene fastsættes ved aftale mellem  \r\n\r\n ansættelsesmyndigheden og landmålingsteknikeren under hensynstagen til det  \r\n\r\n almindelige lejeniveau for tilsvarende boliger på vedkommende sted. Ved  \r\n\r\n landmålingsteknikerens opsigelse eller død gælder funktionærlovens  \r\n\r\n bestemmelser om fraflytning af boligen. </P>  \r\n\r\n</DIV>  \r\n\r\n<A NAME=\"P18\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Diskretionspligt. </P>  \r\n\r\n<P>Landmålingsteknikeren skal iagttage tavshed med hensyn til de forhold, som  \r\n\r\n den pågældende i medfør af sin stilling bliver bekendt med, og hvis  \r\n\r\n hemmeligholdelse ifølge sagens natur er påkrævet, eller bliver ham  \r\n\r\n foreskrevet af hans foresatte. </P>  \r\n\r\n<P>Tavshedspligten ophører ikke ved udtrædelse af ansættelsesmyndighedens  \r\n\r\n tjeneste. </P>  \r\n\r\n</DIV>  \r\n\r\n<A NAME=\"P19\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Tjenestemandsforhør. </P>  \r\n\r\n<P>Ansatte efter nærværende overenskomst under Kommunernes Landsforenings  \r\n\r\n område har pligt til at give møde ved tjenestemandsforhør og afgive  \r\n\r\n forklaring. Forhørslederen kan forlange udtalelser af en som vidne ført ansat  \r\n\r\n afgivet på ære og samvittighed. </P>  \r\n\r\n<P>Vidnesbyrd kan dog nægtes, når besvarelsen af det stillede spørgsmål vil  \r\n\r\n udsætte vidnet selv for tab af borgerlig agtelse eller velfærd. </P>  \r\n\r\n</DIV>  \r\n\r\n<A NAME=\"P20\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Adgang til bibeskæftigelse. </P>  \r\n\r\n<P>Ansatte under Kommunernes Landsforenings område har kun adgang til  \r\n\r\n beskæftigelse uden for den kommunale tjeneste efter de for kommunens  \r\n\r\n tjenestemænd i § 15 i tjenestemandsregulativet for kommuner uden for  \r\n\r\n hovedstadsområdet fastsatte regler. </P>  \r\n\r\n</DIV>  \r\n\r\n<A NAME=\"P21\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Forsikring mod arbejdsløshed. </P>  \r\n\r\n<P>Ansættelsesmyndighederne forpligter sig til fortrinsvis at beskæftige  \r\n\r\n medlemmer af en statsanerkendt arbejdsløshedskasse. </P>  \r\n\r\n</DIV>  \r\n\r\n<A NAME=\"P22\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Tillidsmandsregler. </P>  \r\n\r\n<P>Som tillidsmandsregler gælder de mellem vedkommende part og Foreningen for  \r\n\r\n Landmålingsteknikere aftalte bestemmelser. </P>  \r\n\r\n</DIV>  \r\n\r\n<A NAME=\"P23\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Praktikanter. </P>  \r\n\r\n<P CLASS=STK> <I>Stk. 1. </I> Praktikanter under uddannelse til  \r\n\r\n landmålingsteknikere aflønnes med et årligt grundbeløb, som udgør kr.  \r\n\r\n 39.967,00. </P>  \r\n\r\n<P CLASS=STK> <I>Stk. 2. </I> Til det i stk. 1 nævnte grundbeløb ydes et  \r\n\r\n tillæg pt årligt grundbeløb, som udgør kr. 1.987,00. </P>  \r\n\r\n<P CLASS=STK> <I>Stk. 3. </I> Udover de i stk. 2 nævnte tillæg ydes til  \r\n\r\n landmålingsteknikerpraktikanter under 18 år - jfr. lov nr. 532 af 28.  \r\n\r\n december 1979 om ændring af dyrtidsregulering - et fast kronetillæg på 1.449  \r\n\r\n kr. årlig. </P>  \r\n\r\n<P>Udover det i stk. 2 nævnte tillæg ydes til landmålingsteknikerpraktikanter  \r\n\r\n over 18 år - jfr. lov nr. 532 af 28. december 1979 om ændring af  \r\n\r\n dyrtidsregulering - et fast kronetillæg på 2.898 kr. årlig. </P>  \r\n\r\n<P CLASS=STK> <I>Stk. 4. </I> Dyrtidsregulering skal ske efter regler  \r\n\r\n svarende til § 3. For praktikanter under 18 år udgør beløbet i henhold til §  \r\n\r\n 3, stk. 1 og stk. 4, 3. pkt. 936 kr. og i henhold til § 3, stk. 2 og stk. 4,  \r\n\r\n 1. og 2. pkt. 624 kr. Det samlede dyrtidstillæg udgør herefter for disse  \r\n\r\n praktikanter indtil 30. september 1987 14.040 kr. årlig. </P>  \r\n\r\n<P CLASS=STK> <I>Stk. 5. </I> Praktikanter er ikke omfattet af § 1, stk. 2 og  \r\n\r\n § 5. </P>  \r\n\r\n</DIV>  \r\n\r\n<A NAME=\"P24\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Overenskomstens gyldighed. </P>  \r\n\r\n<P>Nærværende overenskomst har virkning fra 1. april 1985 og kan af såvel  \r\n\r\n finansministeriet, Amtsrådsforeningen i Danmark, Kommunernes Landsforening og  \r\n\r\n Foreningen af kommuner i Københavns amt, som af Foreningen for  \r\n\r\n Landmålingsteknikere opsiges med 3 måneders varsel til ophør en 31. marts,  \r\n\r\n dog tidligst 31. marts 1987. </P>  \r\n\r\n<P>København, den </P>  \r\n\r\n<P>FORENINGEN FOR LANDMÅLINGSTEKNIKERE: </P>  \r\n\r\n<P>AMTSRÅDSFORENINGEN I DANMARK: </P>  \r\n\r\n<P>KOMMUNERNES LANDSFORENING: </P>  \r\n\r\n<P>FORENINGEN AF KOMMUNER I KØBENHAVNS AMT: </P>  \r\n\r\n<P>FINANSMINISTERIET: </P>  \r\n\r\n<P>P. M. V. </P>  \r\n\r\n<P>E.B. </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Udsendt som LP.nr. 52/86"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19860618010"
        },
        {
            "displayName": "Entydig dokumentidentifikation",
            "displayValue": "CM015856"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "6180"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "24/02/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 4 kontor"
        },
        {
            "displayName": "Ressortministeriets journalnummer",
            "displayValue": "4.kt.1984-3111/658-3"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}