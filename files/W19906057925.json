{
    "id": 32294,
    "title": "Tv-reklame - sømmelighed ",
    "documentTypeId": "240",
    "isSagsforlobPeriodValid": false,
    "shortName": "KEN nr 60579 af 21/02/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En tv-reklame for anvendelse af kondomer i homoseksuelle forhold,  \r\n\r\n hvori der indgik billeder af to mænd, der kyssede hinanden, blev anset for at  \r\n\r\n være i strid med § 1, stk. 1, i bekendtgørelse om indholdet af  \r\n\r\n reklameindslag, der bringes i TV 2, som bl.a. kræver, at reklamer i TV 2 skal  \r\n\r\n være sømmelige. Der henvises i afgørelsen til, at reklamen på baggrund af den  \r\n\r\n fremherskende moralopfattelse i det danske samfund eller væsentlige dele  \r\n\r\n heraf, må opleves som unødigt krænkende. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tv-reklame - sømmelighed </H1>  \r\n\r\n<P></P>  \r\n\r\n<BR>  \r\n\r\n<P>I skrivelse af 3. januar 1990 har Ole Ortkær, Bagsværd, klaget til Radio-  \r\n\r\n og TV-Reklamenævnet over en reklame udsendt i TV 2. I Klageskrivelsen er  \r\n\r\n blandt andet omtalt, at man &#187;I juledagene kunne...opleve et 40 sek.  \r\n\r\n reklameindslag...hvor to mænd kom gående i en skov, mens de klamrede sig til  \r\n\r\n hinanden...Kameraet zoomede ind på et nærbillede af disse mænds ansigter og  \r\n\r\n viste, hvorledes disse &#187;snavede&#171; hinanden med åbne munde. Derefter  \r\n\r\n vistes en bagdel i cowboybukser, hvor der i baglommen var stukket en pakke  \r\n\r\n kondomer. Tværs over billedet stod: NÅR DER ER KNALD PÅ...'. Klageren finder  \r\n\r\n det i høj grad betænkeligt, at TV medvirker til at udbrede en reklame for  \r\n\r\n sådanne unaturlige forhold til den danske ungdom. </P>  \r\n\r\n<P>TVR er i skrivelse af 5. januar 1990 blevet bedt om en udtalelse  \r\n\r\n vedrørende klagen. </P>  \r\n\r\n<P>I svarskrivelse af 9. januar 1990 giver TVR en beskrivelse af  \r\n\r\n hændelsesforløbet i forbindelse med godkendelsen af reklamen, der har været  \r\n\r\n vist i to versioner. Det fremgår heraf, at TVR har været i tvivl om, hvorvidt  \r\n\r\n man burde have afvist den. </P>  \r\n\r\n<P>Landsforeningen for Bøsser og Lesbiske, der er annoncør for reklamen, har  \r\n\r\n ved skrivelse af 18. januar 1990 og 2. februar 1990 supplerende udtalt, at  \r\n\r\n klagerens beskrivelse af reklameindslaget ikke er korrekt, og at man finder  \r\n\r\n klagerens udsagn diskriminerende overfor den homoseksuelle del af  \r\n\r\n befolkningen. Landsforeningen bemærker desuden, at Landsforeningens  \r\n\r\n AIDS-kampagne, som reklamen er en del af, foregår i samarbejde med  \r\n\r\n Sundhedsstyrelsen, der har anbefalet at reklamen vises. </P>  \r\n\r\n<P>Radio- og TV-Reklamenævnet har behandlet klagen og skal udtale følgende:  \r\n\r\n</P>  \r\n\r\n<P>De påklagede reklameindslag - &#187;Husk kondom når der er knald på&#171;  \r\n\r\n - tilsigter ikke at fremme afsætningen af en bestemt mærkevare, men søger at  \r\n\r\n påvirke seerne til en bestemt adfærd: at bruge kondom ved homoseksuelle  \r\n\r\n forhold. </P>  \r\n\r\n<P>De gældende regler, d.v.s. bekendtgørelse om indholdet af reklameindslag,  \r\n\r\n der bringes i TV 2, indeholder ikke noget generelt forbud mod  \r\n\r\n holdningsreklamer. I henhold til bekendtgørelsens § 7 er det ikke tilladt at  \r\n\r\n reklamere for religiøse eller politiske anskuelser, og i henhold til § 6 er  \r\n\r\n det ikke tilladt at reklamere for økonomiske interessegrupper. Annoncøren i  \r\n\r\n nærværende tilfælde, Landsforeningen for Bøsser og Lesbiske, falder ikke ind  \r\n\r\n under kriteriet i § 6, og det, der reklameres for, kan heller ikke siges at  \r\n\r\n være nogen religiøs eller politisk anskuelse. Reklameindslaget er nok baseret  \r\n\r\n på en bestemt seksualpolitisk holdning, men forbudet i § 7 retter sig  \r\n\r\n udelukkende mod politiske anskuelser i dette ords sædvanlige mening. </P>  \r\n\r\n<P>Uanset reklameindslaget således ikke er i strid med de angivne specifikke  \r\n\r\n bestemmelser, bemærker nævnet, at det følger af de angivne bestemmelsers  \r\n\r\n formål, at der skal udvises særlig agtpågivenhed ved bedømmelsen af  \r\n\r\n holdningsreklamer. </P>  \r\n\r\n<P>Det afgørende for bedømmelsen af reklameindslaget er herefter  \r\n\r\n sømmelighedskravet i bekendtgørelsens § 1. Denne bedømmelse skal baseres på  \r\n\r\n den til enhver tid fremherskende moralopfattelse i det danske samfund eller i  \r\n\r\n væsentlige dele heraf, ikke på opfattelsen i snævrere kredse, endmindre på  \r\n\r\n enkeltpersoners, f.eks. nævnsmedlemmernes personlige opfattelse. I  \r\n\r\n grænsetilfælde kan det måske være vanskeligt at fastslå, hvorledes  \r\n\r\n opfattelsen er i væsentlige dele af det danske samfund, men i sådanne  \r\n\r\n tilfælde er reklamereglerne skrevet ud fra den grundholdning, der klart kom  \r\n\r\n til udtryk under Folketingets forhandlinger, at tv-reklamen ikke i nogen  \r\n\r\n henseende bør være unødigt krænkende, jfr. herved også bekendtgørelsens § 1  \r\n\r\n stk. 3. Dette indebærer, at reklameindslag, om hvis sømmelighed der kan  \r\n\r\n rejses begrundet tvivl, skal afvises. </P>  \r\n\r\n<P>Nævnet finder, at de påklagede reklameindslag utvivlsomt har overskredet  \r\n\r\n den således beskrevne grænse. At reklameindslagenes formål kan siges at være  \r\n\r\n et ønske om at fremme sikkerheden og dermed modvirke udbredelsen af en  \r\n\r\n livstruende sygdom (AIDS) berettiger ikke den anvendte form. </P>  \r\n\r\n<P>Som følge heraf finder nævnet, at den påklagede reklame ikke opfylder de  \r\n\r\n krav til reklamer i TV 2, der stilles i § 1, i bekendtgørelse om indholdet af  \r\n\r\n reklameindslag, der bringes i TV 2. </P>  \r\n\r\n<P>Nævnet skal i forlængelse heraf henstille til TVR, at reklamen ikke  \r\n\r\n bringes på ny. </P>  \r\n\r\n<P>Nævnets afgørelse er enstemmig. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Folketingets Ombudsmand fremkom den 25. september 1991 med en udtalelse om  \r\n\r\n afgørelsen: Ikke grunlag for kritik, men dog fundet anledning til at påpege,  \r\n\r\n at formålet med reklameindslaget efter ombudsmandens opfattelse ikke kunne  \r\n\r\n være ganske uden betydning for vurderingen af, om reklameindslaget af seerne  \r\n\r\n opleves som krænkende. Anmodning fra Landsforeningen om genoptagelse af sagen  \r\n\r\n med henvisning hertil. Nævnet var villig hertil på vilkår, at indslaget blev  \r\n\r\n ændret, så det tydeligt fremgik, at der var tale om en advarsel mod den  \r\n\r\n fatale sygdom AIDS, og at reklameindslaget hidrørte fra Landsforeningen.  \r\n\r\n Vilkår accepteret af Landsforeningen. Nævnets afgørelse ændret ved skrivelse  \r\n\r\n af 21. februar 1992. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19906057925"
        },
        {
            "displayName": "Entydig dokumentidentifikation",
            "displayValue": "CA000205"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60579"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "21/02/1990"
        },
        {
            "displayName": "Administrerende myndighed",
            "displayValue": "Radio- og tv-nævnet"
        },
        {
            "displayName": "Ressortministeriets journalnummer",
            "displayValue": "352-89"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}