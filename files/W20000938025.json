{
    "id": 156112,
    "title": "Ankestyrelsens principafgørelse A-9-00 om skånejob - nordiske statsborgere - islandsk invaliditetspension - pension",
    "documentTypeId": "240",
    "isSagsforlobPeriodValid": true,
    "shortName": "KEN nr 9380 af 15/03/2000",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse A-9-00 om skånejob - nordiske statsborgere - islandsk invaliditetspension - pension</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ansøger, der var islandsk statsborger og modtog højeste invaliditetspension fra Island, var ikke berettiget til tilbud om skånejob.</p>\r\n   <p class=\"TekstGenerel\">Begrundelsen var, at efter loven gives tilbud om skånejob til personer, der får førtidspension efter lov om social pension.</p>\r\n   <p class=\"TekstGenerel\">Ankestyrelsen lagde til grund, at ansøger ikke var berettiget til pension i henhold til den danske lovgivning.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>10-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om aktiv socialpolitik - lovbekendtgørelse nr. 707 af 29. september 1998 - § 75</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 39 af 5. marts 1998 om lov om aktiv socialpolitik - pkt. 372-374</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøger, der var islandsk statsborger, havde boet i Danmark siden 1. december 1994. Hun havde siden 1. november 1990 modtaget højeste invaliditetspension fra Island.</p>\r\n<p>I juni 1999 rettede hun henvendelse til kommunen og søgte om skånejob.</p>\r\n<p>Kommunen afslog ansøgningen med henvisning til aktivlovens § 75, hvor det anføres, at tilbud gives til personer, der modtager pension efter lov om social pension. Da ansøger modtog pension fra Island, var hun ikke berettiget til et tilbud om skånejob.</p>\r\n<p>Nævnet tiltrådte kommunens afgørelse.</p>\r\n<p>Nævnet lagde vægt på, at ansøger var islandsk statsborger og modtog en social sikringsydelse fra Island, idet hun modtog højeste invaliditetspension.</p>\r\n<p>Nævnet fandt ikke, at ansøger var omfattet af personkredsen, der kunne tilbydes skånejob, idet det af</p>\r\n<p>lov om aktiv socialpolitik fremgår, at skånejob skal tilbydes personer, der får førtidspension efter lov om social pension.</p>\r\n<p>Nævnet lagde herved vægt på, at det af Den Nordiske Konvention om Social Sikring af 15. juni 1992 fremgår, at ved ansøgning om pension i et nordisk land, ligestilles statsborgere fra et andet nordisk land med landets egne statsborgere, dog med visse undtagelser. Tilbuddet om skånejob er imidlertid en afledet ret, og dermed ikke omfattet af denne konventions bestemmelser om sikring af social tryghed.</p>\r\n<p>Sagen blev behandlet i principielt møde med henblik på afklaring af, hvorvidt det udelukkende er personer, der modtager førtidspension i henhold til den danske lovgivning, der kan tilbydes skånejob i henhold til aktivlovens bestemmelser.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at ansøger ikke var berettiget til tilbud om skånejob i henhold til lov om aktiv social politik § 75.</p>\r\n<p>Baggrunden herfor er, at det af aktivlovens § 75 fremgår, at kommunen giver tilbud om skånejob til personer, der får førtidspension efter lov om social pension.</p>\r\n<p>Ankestyrelsen lagde ved afgørelsen vægt på, at ansøger modtog højeste invaliditetspension fra Island.</p>\r\n<p>Ankestyrelsen lagde til grund, at ansøger ikke var berettiget til pension i henhold til den danske lovgivning.</p>\r\n<p>Ankestyrelsen henviste herved til, at ansøger ikke var omfattet af EF-forordning nr. 1408/71, idet det efter denne forordning alene er personer, der har lønnet eller selvstændig beskæftigelse, der kan optjene ret til social pension. Familiemedlemmer har alene en afledet ret til ydelser, som efter forordningens bestemmelser tilkommer familiemedlemmer.</p>\r\n<p>Ankestyrelsen henviste endvidere til, at det af Nordisk Konvention om Social Sikring fremgår, at en nordisk statsborger, der modtager pension fra et andet EU/EØS-land ved tilflytningen til Danmark ikke vil få ret til dansk pension.</p>\r\n<p>Ankestyrelsen tiltrådte således nævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W20000938025"
        },
        {
            "displayName": "Entydig dokumentidentifikation",
            "displayValue": "BS008903"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9380"
        },
        {
            "displayName": "År for udstedelse",
            "displayValue": "2000"
        },
        {
            "displayName": "Dato for underskrift",
            "displayValue": "15/03/2000"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 200505-99"
        },
        {
            "displayName": "Stikord",
            "displayValue": "A-9-00"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}