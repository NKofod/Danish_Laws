{
    "id": 117202,
    "title": "Bekendtgørelse af teknisk forskrift om forholdsregler til forebyggelse af sørøveri og væbnede overfald på danske skibe",
    "documentTypeId": "60",
    "isSagsforlobPeriodValid": true,
    "shortName": "BEK nr 9721 af 20/02/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p>\r\n      <p class=\"Indholdsfortegnelse\"><a href=\"#Bil1\">Bilag 1</a></p><div class=\"bjelke\">Den fulde tekst</div><p class=\"Titel2\">Bekendtgørelse af teknisk forskrift om forholdsregler til forebyggelse af sørøveri og væbnede overfald på danske skibe</p>\r\n      <p class=\"Indledning2\">I medfør af § 6 og § 32, i lov om sikkerhed til søs, jf. lovbekendtgørelse nr. 903 af 12. juli 2007, og efter bemyndigelse i bekendtgørelse nr. 1068 af 4. september 2007, fastsættes:</p>\r\n      <p class=\"Paragraf\"><span class=\"ParagrafNr\">§ 1</span> . Handelsskibe, der er forpligtede til at have et sikkerhedsstyringssystem efter ISM-koden (Koden for sikker skibsdrift), skal i sikkerhedsstyringssystemet have procedurer for sejlads eller havneanløb i områder, hvor der er risiko for sørøveri og væbnede overfald mod skibe. Procedurerne kan være indeholdt i skibets sikringsplan (ISPS), forudsat at procedurerne gøres tilgængelige for skibets besætning.</p>\r\n      <p class=\"Stk2\"><span class=\"StkNr\">Stk. 2.</span> De i stk. 1 nævnte procedurer skal indeholde bestemmelser om forebyggelse af overfald, herunder om</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> aflåsning af maskinrum og aptering mv. og brug af projektører,</p>\r\n          <p class=\"Liste1\"><span class=\"Liste1Nr\">2)</span> radarovervågning hele horisonten rundt og vedvarende udkig til assistance for den vagthavende navigatør døgnet rundt ved sejlads i områder, hvor skibsføreren vurderer, at der er væsentlig risiko for, at skibet kan blive udsat for sørøveri eller væbnede overfald,</p>\r\n          <p class=\"Liste1\"><span class=\"Liste1Nr\">3)</span> hvorledes besætningen skal forholde sig ved overfald eller forsøg herpå, og om instruktion af besætningen, hver gang der skal sejles ind et område, hvor der er væsentlig risiko for at skibet kan blive udsat for sørøveri eller væbnede overfald,</p>\r\n          <p class=\"Liste1\"><span class=\"Liste1Nr\">4)</span> rapportering til rederi, myndigheder og andre skibe i området ved overfald eller forsøg herpå, samt</p>\r\n          <p class=\"Liste1\"><span class=\"Liste1Nr\">5)</span> vurderingen af, hvorvidt der i et område er risiko for sørøveri eller væbnede overfald mod skibe.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 2.</span> Rederier, hvis skibe er omfattet af § 1, skal endvidere i deres sikkerhedsstyringssystem have procedurer for vurderingen af, om der i et område er risiko for sørøveri eller væbnede overfald mod skibe.</p>\r\n      <p class=\"Paragraf\"><span class=\"ParagrafNr\">§ 3.</span> Handelsskibe, der ikke har pligtig til at have et sikkerhedsstyringssystem efter ISM-koden, samt rederier, som driver sådanne skibe, skal have procedurer, der svarer til de i § 1 og § 2 nævnte.</p>\r\n      <p class=\"Paragraf\"><span class=\"ParagrafNr\">§ 4.</span> §§ 1 - 3 gælder ikke for skibe, som udelukkende sejler på grønlandske, færøske, islandske eller europæiske havne samt for rederier, som udelukkende driver sådanne skibe.</p>\r\n      <p class=\"Paragraf\"><span class=\"ParagrafNr\">§ 5.</span> De i § 1 - § 3 nævnte procedurer skal udarbejdes under hensyntagen til de af den Internationale Maritime Organisation (IMO) udsendte anbefalinger og vejledninger for sejlads i områder med risiko for sørøveri og væbnede overfald. Ved vurderingen af, hvilke forholdsregler der skal tages på det enkelte skib, skal der tages hensyn til trusselsbilledet i det pågældende område, skibets størrelse, sejladshastighed og udstyr samt eventuelle andre foranstaltninger, som træffes uden for skibet som fx vagthold på kajen.</p>\r\n      <p class=\"Paragraf\"><span class=\"ParagrafNr\">§ 6.</span> Når et skib sejler ind i eller ud af det i bilag 1 nævnte område, skal skibsføreren underrette rederiet. Så længe skibet er i det i bilag 1 nævnte område, skal skibsføreren mindst hver fjerde time underrette rederiet om skibets position, medmindre skibsføreren skønner, at en sådan underretning vil bringe besætningen i fare.</p>\r\n      <p class=\"Stk2\"><span class=\"StkNr\">Stk. 2</span> . Rederiet skal udpege en kontaktperson til at modtage de i stk. 1 nævnte underretninger.</p>\r\n      <p class=\"Paragraf\"><span class=\"ParagrafNr\">§ 7.</span> Såfremt en skibsfører af hensyn til risikoen for sørøveri og væbnede overfald slukker for skibets AIS transmission, skal det indføres i skibsdagbogen med klokkeslæt og position, ligesom rederiet skal underrettes. Rederiet skal herefter regelmæssigt underrettes om skibets position, indtil AIS transmissionen på ny genoptages, medmindre skibsføreren skønner, at en sådan underretning vil kunne udsætte skibets besætning for fare. Tilsvarende skal det indføres i skibsdagbogen, når AIS transmissionen på ny påbegyndes.</p>\r\n      <p class=\"Paragraf\"><span class=\"ParagrafNr\">§ 8.</span> Denne tekniske forskrift finder ikke anvendelse på krigsskibe eller troppetransportskibe, eller på skibe, som ikke fører dansk eller grønlandsk flag.</p>\r\n      <p class=\"Paragraf\"><span class=\"ParagrafNr\">§ 9.</span> Overtrædelse af denne forskrift straffes med bøde eller fængsel i indtil 1 år.</p>\r\n      <p class=\"Stk2\"><span class=\"StkNr\">Stk. 2.</span> Straffen kan stige til fængsel i indtil 2 år, hvis der</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> ved overtrædelsen er sket skade på liv eller helbred eller fremkaldt fare herfor,</p>\r\n          <p class=\"Liste1\"><span class=\"Liste1Nr\">2)</span> tidligere er afgivet forbud eller påbud for samme eller tilsvarende forhold eller</p>\r\n          <p class=\"Liste1\"><span class=\"Liste1Nr\">3)</span> ved overtrædelsen er opnået eller tilsigtet en økonomisk fordel for den pågældende selv eller andre.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Det skal betragtes som en særlig skærpende omstændighed, at der for unge under 18 år er sket skade på liv eller helbred eller fremkaldt fare herfor, jf. stk. 2, nr. 1.</p>\r\n      <p class=\"Stk2\"><span class=\"StkNr\">Stk. 4.</span> Sker der ikke konfiskation af udbytte, som er opnået ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel.</p>\r\n      <p class=\"Stk2\"><span class=\"StkNr\">Stk. 5.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n      <p class=\"Paragraf\"><span class=\"ParagrafNr\">§ 10.</span> Såfremt forholdet er omfattet af anordning om ikrafttræden for Grønland af lov om sikkerhed til søs, kan der fastsættes foranstaltninger i henhold til kriminalloven for Grønland.</p>\r\n      <p class=\"Stk2\"><span class=\"StkNr\">Stk. 2.</span> De i § 9, stk. 2 og 3, nævnte forhold skal anses som skærpende omstændigheder.</p>\r\n      <p class=\"Stk2\"><span class=\"StkNr\">Stk. 3.</span> Sker der ikke konfiskation af udbytte, jfr. kriminallovens § 116, stk. 1, som er opnået ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel.</p>\r\n      <p class=\"Stk2\"><span class=\"StkNr\">Stk. 4.</span> Er en overtrædelse begået af selskaber m.v. (juridiske personer), kan der pålægges den juridiske person som sådan bødeansvar. Er overtrædelsen begået af staten, Grønlands Hjemmestyre, en kommune, et kommunalt fællesskab, der er omfattet af § 64 i Landstingslov om kommunalbestyrelser og bygdebestyrelser m.v., eller en bygdebestyrelse, kan der pålægges vedkommende offentlige myndighed som sådan bødeansvar.</p>\r\n      <p class=\"Stk2\"><span class=\"StkNr\">Stk. 5.</span> Såfremt den pågældende ikke er bosat i Grønland, eller hans tilknytning til det grønlandske samfund i øvrigt har en sådan løsere karakter, at forudsætningerne for anvendelse af foranstaltninger ikke er til stede, kan sagen anlægges eller henvises til forfølgning i Danmark.</p>\r\n      <p class=\"Paragraf\"><span class=\"ParagrafNr\">§ 11.</span> Forskriften træder i kraft den 15. juni 2008.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Søfartsstyrelsen, den 20. februar 2008</I></P><P CLASS=SIGN1 ALIGN=\"CENTER\">Frank Bjerg Mortensen</P><P CLASS=SIGN2 ALIGN=\"RIGHT\">/ Birgitta Sander Hjortsø</P></FONT></DIV><a name=\"Bil1\"><hr class=\"BilagStreg\"></a><p class=\"Bilag\">Bilag 1</p>\r\n      <p class=\"BilagTekst\">Område for hvilket der er meldepligt</p>\r\n      <p class=\"Bilagstekst\">Der er foreskrevet meldepligt ved sejlads i området, der strækker sig ud fra grænsen mellem Djibouti og Somalia i østlig retning med en nordlig afgrænsning midt i Gulf of Aden, nord om Socotra Island, og ud til en position øst for Somalias kyst. Herfra følges en linie sydover i en afstand af minimum 300 sømil fra den Somaliske kyst indtil en linie ret ud fra grænsen mellem Somalia og Kenya. Området er givet ved følgende koordinater:</p>\r\n      <p class=\"Bilagstekst\">1. 11° 28.0 N 043° 15.0 E</p>\r\n      <p class=\"Bilagstekst\">2. 13° 00.0 N 050° 00.0 E</p>\r\n      <p class=\"Bilagstekst\">3. 13° 00.0 N 055° 00.0 E</p>\r\n      <p class=\"Bilagstekst\">4. 11° 50.0 N 057° 47.5 E</p>\r\n      <p class=\"Bilagstekst\">5. 01° 20.0 N 052° 15.0 E</p>\r\n      <p class=\"Bilagstekst\">6. 05° 21.0 S 045° 00.5 E</p>\r\n      <p class=\"Bilagstekst\">7. 01° 39.5 S 041° 34.0 E</p>\r\n      <p><img alt=\"AU3255_1_1.png Size: (497 X 589)\" border=\"no\" name=\"AU3255_1_1\" src=\"/image.aspx?id=117202&img=AU3255_1_1.png\"><img alt=\"AU3255_1_2.png Size: (245 X 291)\" border=\"no\" name=\"AU3255_1_2\" src=\"/image.aspx?id=117202&img=AU3255_1_2.png\"></p>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/11/2008"
        },
        {
            "displayName": "Accession",
            "displayValue": "B20080972105"
        },
        {
            "displayName": "Entydig dokumentidentifikation",
            "displayValue": "AU003255"
        },
        {
            "displayName": "Dato for førstegangsindlæggelse",
            "displayValue": "05/11/2008"
        },
        {
            "displayName": "Dato for indlæggelse",
            "displayValue": "05/11/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "9721"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "20/02/2008"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Søfartsstyrelsen, j.nr. 200802190"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}