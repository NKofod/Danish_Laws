{
    "id": 78018,
    "title": "Bekendtgørelse om midlertidigt aktivitetsophør (Oplægningsordningen) ",
    "documentTypeId": "60",
    "isSagsforlobPeriodValid": false,
    "shortName": "BEK nr 691 af 17/08/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om midlertidigt aktivitetsophør  \r\n\r\n</H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Oplægningsordningen) </P>  \r\n\r\n<BR>  \r\n\r\n<P>I medfør af § 9, stk. 2, § 12 og § 13, i lov om støtte til visse  \r\n\r\n strukturforanstaltninger inden for fiskeriet m.v., jf. lovbekendtgørelse nr.  \r\n\r\n 282 af 30. april 1993, fastsættes: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Der kan med virkning fra den 1. september 1995  \r\n\r\n ydes oplægningsstøtte til ejere af fiskerfartøjer, som på  \r\n\r\n ansøgningstidspunktet er tilmeldt fiskeriet efter torsk i Østersøen på vilkår  \r\n\r\n af årsmængder. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ansøger skal på ansøgningstidspunktet: </P>  \r\n\r\n<UL CLASS=PLAIN-LIST>  \r\n\r\n<LI>1) opfylde betingelserne for at opnå erhvervsfiskerstatus, jf. § 3 i lov  \r\n\r\n nr. 306 af 4. juni 1986 om Saltvandsfiskeri, på grundlag af de sidste 12  \r\n\r\n måneders fiskeri, </LI>  \r\n\r\n<LI>2) være tilmeldt fiskeriet efter torsk i Østersøen på vilkår af  \r\n\r\n årsmængder. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Der kan ikke ydes støtte til fartøjer, der helt  \r\n\r\n eller delvist ejes af bierhvervsfiskere, jf. § 4 i lov om saltvandsfiskeri.  \r\n\r\n</P>  \r\n\r\n<P CLASS=STK> <I>Stk. 3. </I> Ansøgere, der modtager oplægningsstøtte efter  \r\n\r\n denne ordning, kan ikke derefter træde ud af ordningen vedrørende fiskeri på  \r\n\r\n årsmængder. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Ansøger må ikke drive selvstændigt, aktivt  \r\n\r\n fiskeri i oplægningsperioden, og ikke deltage som besætningsmedlem i fiskeri  \r\n\r\n med et fartøj, der har tilladelse til torskefiskeri i Østersøen. </P>  \r\n\r\n<P CLASS=STK> <I>Stk. 2. </I> Der må ikke under oplægningen drives fiskeri  \r\n\r\n eller foretages nogen form for sejlads med fartøjet. Fartøjet må ikke  \r\n\r\n oplægges på land i forbindelse med værft eller værksted, ligesom der alene må  \r\n\r\n foretages normale løbende vedligeholdelsesarbejder om bord. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Den maksimale oplægningspriode, til hvilken der  \r\n\r\n kan ydes støtte, afhænger for det enkelte fartøj af, i hvilket omfang  \r\n\r\n årsmængderne i torskefiskeriet kan forhøjes til de mængder, der fremgår af §  \r\n\r\n 29 i bekendtgørelse nr. 981 af 7. december 1994 om reguleringen af visse  \r\n\r\n fiskerier i 1995. Der anvendes følgende udgangspunkt: </P>  \r\n\r\n<UL CLASS=PLAIN-LIST>  \r\n\r\n<LI>1) Ingen forhøjelse eller forhøjelse op til 7/9 af  \r\n\r\n<PRE>  \r\n\r\n    mængden                                              3 måneder  \r\n\r\n 2) Forhøjelse til mellem 7/9 og op til 8/9 af mængden   2 måneder  \r\n\r\n 3) Forhøjelse til mellem 8/9 og op til 9/9 af mængden   1 måned  \r\n\r\n</PRE>  \r\n\r\n</LI>  \r\n\r\n</UL>  \r\n\r\n<P CLASS=STK> <I>Stk. 2. </I> Hvis årsmængderne kan forhøjes, så de mindst  \r\n\r\n svarer til de mængder, der blev meldt ud i reguleringsbekendtgørelsen for  \r\n\r\n 1995, afbrydes oplægningsstøtten fra den 15. september. </P>  \r\n\r\n<P>Den mindste periode, der kan søges om, er 1 måned, og oplægningen skal  \r\n\r\n påbegyndes den 1. eller den 15. i den aktuelle måned. </P>  \r\n\r\n<P CLASS=STK> <I>Stk. 3. </I> Strukturdirektoratet fastsætter nærmere  \r\n\r\n retningslinier for oplægningsperioder, herunder muligheden for at afvikle  \r\n\r\n oplægningsperioden i halve måneder. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Ansøgningen skal være Fiskerikontrollen i hænde,  \r\n\r\n senest 15 dage før oplægningen ønskes påbegyndt. Sidste frist for indlevering  \r\n\r\n af ansøgninger om oplægningsstøtte i henhold til denne bekendtgørelse er den  \r\n\r\n 15. november 1995. Oplægningen kan tidligst påbegyndes den 1. september og  \r\n\r\n skal være afsluttet den 31. december 1995. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Støttesatserne pr. dag fremgår af skemaet i  \r\n\r\n bilag I. </P>  \r\n\r\n<P CLASS=STK> <I>Stk. 2. </I> Såfremt fartøjets tonnage, iflg.  \r\n\r\n Fiskeridirektoratets fartøjsregister, kun foreligger i BT, anvendes dette  \r\n\r\n mål. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Afgørelser efter nærværende bekendtgørelse  \r\n\r\n træffes af Strukturdirektoratet. </P>  \r\n\r\n<P CLASS=STK> <I>Stk. 2. </I> Afgørelser, der i medfør af nærværende  \r\n\r\n bekendtgørelse træffes af Strukturdirektoratet, kan påklages til landbrugs-  \r\n\r\n og fiskeriministeren. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Efter lov om støtte til visse  \r\n\r\n strukturforanstaltninger inden for fiskeri m.v., bortfalder støtte efter  \r\n\r\n loven, hvis </P>  \r\n\r\n<UL CLASS=PLAIN-LIST>  \r\n\r\n<LI>1) ansøgeren har givet urigtige eller vildledende oplysninger af  \r\n\r\n betydning for sagens afgørelse, </LI>  \r\n\r\n<LI>2) ansøgeren nægter at meddele de fornødne oplysninger efter § 11 eller  \r\n\r\n regler fastsat i medfør af loven, </LI>  \r\n\r\n<LI>3) vilkårene for ydelse af støtte eller tilsagn herom ikke opfyldes eller  \r\n\r\n</LI>  \r\n\r\n<LI>4) forudsætningerne for støtten eller tilsagn herom iøvrigt efter  \r\n\r\n landbrugs- og fiskeriministerens skøn er væsentligt forrykket. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Landbrugs- og fiskeriministeren kan i de i stk.  \r\n\r\n 1 nævnte tilfælde bestemme, at ydede beløb skal tilbagebetales. </P>  \r\n\r\n<P CLASS=STK> <I>Stk. 3. </I> Når forholdene taler derfor, kan landbrugs- og  \r\n\r\n fiskeriministeren gøre undtagelse fra stk. 1 og 2. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Efter lov om støtte til visse  \r\n\r\n strukturforanstaltninger inden for fiskeri m.v., straffes den, der til brug  \r\n\r\n for afgørelser efter loven og Det Europæiske Økonomiske Fællesskabs  \r\n\r\n forordninger, som nævnt i § 1, stk. 2, eller forskrifter fastsat i medfør af  \r\n\r\n loven afgiver urigtige eller vildledende oplysninger, med bøde, medmindre  \r\n\r\n højere straf er forskyldt efter anden lovgivning. Det samme gælder den, der  \r\n\r\n overtræder vilkår, der er fastsat i en sådan afgørelse. </P>  \r\n\r\n<P CLASS=STK> <I>Stk. 2. </I> Er overtrædelsen begået af et aktieselskab,  \r\n\r\n anpartsselskab, andelsselskab eller lignende, kan bødeansvar pålægges  \r\n\r\n selskabet som sådant. Er overtrædelsen begået af en kommune eller et  \r\n\r\n kommunalt fællesskab, jf. § 60 i lov om kommunernes styrelse, kan der  \r\n\r\n pålægges kommunen eller det kommunale fællesskab bødeansvar. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Bekendtgørelsen træder i kraft dagen efter  \r\n\r\n offentliggørelsen i Lovtidende, og har virkning for ansøgninger indgivet fra  \r\n\r\n den 31. juli 1995. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugs- og Fiskeriministeriet, den  \r\n\r\n 17. august 1995 </I> </P>  \r\n\r\n<P CLASS=UNDERSKREVET-AF ALIGN=CENTER>Henrik Dam Kristensen </P>  \r\n\r\n<P CLASS=MINISTER ALIGN=RIGHT>/ Mogens Schou </P>  \r\n\r\n</DIV>  \r\n\r\n<P> <B>Bilag I </B></P>  \r\n\r\n<P>Støttesatser </P>  \r\n\r\n<PRE>  \r\n\r\n ---------------------------------------------------------------------  \r\n\r\n Fartøjets tonnage              Grundbeløb         Støtte pr. BRT  \r\n\r\n       BRT                          kr.                 kr.  \r\n\r\n ---------------------------------------------------------------------  \r\n\r\n   0 &lt; 25                          150                  34  \r\n\r\n  25 &lt; 50                          188                  32  \r\n\r\n  50 &lt; 70                          488                  26  \r\n\r\n  70 &lt; 100                         660                  23  \r\n\r\n 100 &lt; 200                         900                  21  \r\n\r\n 200 &lt; 300                       1.328                  18  \r\n\r\n 300 &lt; 500                       1.905                  15  \r\n\r\n 500 &lt; 1000                      2.790                  13  \r\n\r\n ---------------------------------------------------------------------  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/08/1995"
        },
        {
            "displayName": "Accession",
            "displayValue": "B19950069105"
        },
        {
            "displayName": "Entydig dokumentidentifikation",
            "displayValue": "CM037227"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "22/12/2015"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "691"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "17/08/1995"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Strukturdirektoratet under Landbrugs- og Fiskeriministeriet"
        },
        {
            "displayName": "Ressortministeriets journalnummer",
            "displayValue": "Landbrugs- og Fiskerimin., j.nr. 95-00332-28"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}