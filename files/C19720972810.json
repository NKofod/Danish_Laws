{
    "id": 52598,
    "title": "Civilforsvarsstyrelsens cirkulærskrivelse vedrørende etablering af direkte telefonforbindelser til udrykningsstationer (Til samtlige civilforsvarskommissioner) ",
    "documentTypeId": "210",
    "isSagsforlobPeriodValid": false,
    "shortName": "CIS nr 9728 af 13/01/1972",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Civilforsvarsstyrelsens cirkulærskrivelse  \r\n\r\n vedrørende etablering af direkte telefonforbindelser til udrykningsstationer  \r\n\r\n</H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige  \r\n\r\n civilforsvarskommissioner) </P>  \r\n\r\n<BR>  \r\n\r\n<P>I overensstemmelse med &#187;Retningslinier for signaltjenesten&#171; pkt.  \r\n\r\n I. 5.1.1.2. samt &#187;Retningslinier for indsats af civilforsvarets styrker  \r\n\r\n i skaderamte områder&#171; pkt. II. 2. a. er der i civilforsvarsområderne  \r\n\r\n etableret direkte telefonforbindelse mellem de respektive kommandocentraler  \r\n\r\n og de til brug som udrykningsstationer udpegede lokaliteter. </P>  \r\n\r\n<P>Hvor en civilforsvarskommission f.eks. på grund af en bys vækst finder det  \r\n\r\n påkrævet at foretage flytning af en engang udpeget udrykningsstation til  \r\n\r\n andre lokaliteter, fremsætter kommissionen anmodning om den tilsvarende  \r\n\r\n ændring af den direkte telefonforbindelse over for Civilforsvarsstyrelsen.  \r\n\r\n Ved behandlingen af sådanne sager har styrelsen i nogle tilfælde konstateret,  \r\n\r\n at der ønskes etableret direkte telefonforbindelser mellem en kommandocentral  \r\n\r\n og een eller flere udrykningsstationer beliggende i et andet  \r\n\r\n telefoncentralområde end det, hvori kommandocentralen befinder sig. I sådanne  \r\n\r\n tilfælde, hvor direkte telefonforbindelse skal løbe mellem 2 terminaler i  \r\n\r\n hver sit centralområde, gør det forhold sig imidlertid gældende, AT  \r\n\r\n forbindelserne på grund af manglende ledningskapacitet i en række tilfælde  \r\n\r\n ikke lader sig etablere før efter lang ventetid, og AT forbindelserne, hvor  \r\n\r\n de kan etableres, vil være væsentlig dyrere end direkte forbindelser inden  \r\n\r\n for samme centralområde såvel med hensyn til oprettelsesafgift som med hensyn  \r\n\r\n til årlige abonnementsudgifter. </P>  \r\n\r\n<P>Taktiske hensyn må som hidtil være bestemmende ved områdernes valg af  \r\n\r\n lokaliteter til udrykningsstationer. Såfremt afgørende taktiske hensyn ikke  \r\n\r\n taler herimod, må en ordning med udrykningsstationer placeret inden for samme  \r\n\r\n telefoncentralområde som kommandocentralen vælges under hensyn til  \r\n\r\n ovenstående fremfor en ordning, hvor udrykningsstationer og kommandocentral  \r\n\r\n ligger i forskellige centralområder. </P>  \r\n\r\n<P>Til orientering skal tilføjes, at telefonselskabernes oprettelse af nye  \r\n\r\n telefoncentralområder, hvorved en for civilforsvaret oprindeligt oprettet  \r\n\r\n direkte telefonforbindelse med terminaler beliggende i samme centralområde  \r\n\r\n herefter kommer til at løbe mellem 2 centralområder, almindeligvis ikke  \r\n\r\n medfører forhøjelse af abonnementsudgiften. Den oprindelige abonnementstakst  \r\n\r\n bibeholdes i disse tilfælde, og den overfor omtalte fordyrelse af udgifterne  \r\n\r\n til direkte forbindelser kommer således kun til at foreligge i de tilfælde,  \r\n\r\n hvor civilforsvarets ændring af en terminals beliggendhed bevirker, at  \r\n\r\n forbindelse fremover skal etableres mellem forskellige telefoncentralområder.  \r\n\r\n</P>  \r\n\r\n<P>Sluttelig bemærkes, at henvendelse til telefonselskaberne som hidtil skal  \r\n\r\n finde sted gennem Civilforsvarsstyrelsen. </P>  \r\n\r\n<P>Schultz </P>  \r\n\r\n<P>/K.E. Fisker </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19720972810"
        },
        {
            "displayName": "Entydig dokumentidentifikation",
            "displayValue": "CM011434"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9728"
        },
        {
            "displayName": "År for udstedelse",
            "displayValue": "1972"
        },
        {
            "displayName": "Dato for underskrift",
            "displayValue": "13/01/1972"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}