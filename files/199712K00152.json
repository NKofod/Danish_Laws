{
    "id": 111982,
    "title": "1997 LSF 152   FORSLAG TIL LOV OM ÆNDRING AF TOLDLOVEN (RENTEBESTEMMELSER, GENSIDIG   BISTAND) ",
    "documentTypeId": "400",
    "isSagsforlobPeriodValid": false,
    "shortName": "1997/1 LSF 152",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 152 </P>  \r\n\r\n<P></P>  \r\n\r\n<P>Forslag til Lov om ændring af toldloven (Rentebestemmelser, gensidig  \r\n\r\n bistand) </P>  \r\n\r\n<P></P>  \r\n\r\n<P>Fremsat af skatteministeren (Carsten Koch) </P>  \r\n\r\n<P></P>  \r\n\r\n<P>den 17. december 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I toldloven, jf. lovbekendtgørelse nr. 113 af 27. februar 1996, som ændret  \r\n\r\n ved lov § 4 i lov nr. 1204 af 27. december 1996 og § 33 i nr. 1223 af 27.  \r\n\r\n december 1996, foretages følgende ændringer: </P>  \r\n\r\n<P> <B>1.</B> Efter <I>§ 30</I> indsættes: </P>  \r\n\r\n<P>&#187; <B>§ 30 a.</B> Såfremt det konstateres, at en person eller  \r\n\r\n virksomhed har afgivet en urigtig toldangivelse eller i øvrigt i toldforhold  \r\n\r\n har afgivet urigtige oplysninger, således at der er betalt for lidt i told og  \r\n\r\n afgifter eller er udbetalt for meget i godtgørelse, eller såfremt en person  \r\n\r\n eller virksomhed hæfter for en told- og afgiftskyld, der er forfalden i  \r\n\r\n forbindelse med afviklingen af en toldekspedition eller et toldforhold,  \r\n\r\n afkræves personen eller virksomheden det skyldige beløb til betaling senest  \r\n\r\n 10 dage efter påkrav. Betales beløbet ikke rettidigt, beregnes renter efter  \r\n\r\n de i § 37 fastsatte regler, således at beløbet forrentes fra den 1. i den  \r\n\r\n måned, i hvilken beløbet skulle have været betalt.&#171; </P>  \r\n\r\n<P> <B>2.</B> I <I>§ 37, stk. 1,</I> ændres &#187;eller merværdiafgift efter  \r\n\r\n § 30&#171; til: &#187;eller afgift efter § 30 og § 30 a&#171;. </P>  \r\n\r\n<P> <B>3.</B> I <I>§ 65</I> indsættes efter <I>stk. 1</I> som nyt stykke:  \r\n\r\n</P>  \r\n\r\n<P>&#187; <I>Stk. 2.</I> Oplysninger, dokumenter og andre meddelelser, der er  \r\n\r\n modtaget i henhold til aftaler indgået i medfør af stk. 1, må kun anvendes  \r\n\r\n til de formål, der er nævnt i disse aftaler. Sådanne oplysninger, dokumenter  \r\n\r\n eller andre meddelelser kan kun anvendes eller videregives til andre formål,  \r\n\r\n når den toldmyndighed, der har leveret dem, giver sit udtrykkelige  \r\n\r\n samtykke.&#171; </P>  \r\n\r\n<P>Stk. 2-3 bliver herefter stk. 3-4. </P>  \r\n\r\n<P> <B>4.</B> I <I>§ 79, stk. 1, nr. 1,</I> ændres &#187;ham&#171; til:  \r\n\r\n &#187;den pågældende&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. april 1998. Loven har virkning for told- og  \r\n\r\n afgiftsskyld, der er opstået efter den 1. april 1998. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Det foreslås at skabe hjemmel til at opkræve renter i visse enkeltstående  \r\n\r\n situationer, som i de senere år har foreligget især i forbindelse med  \r\n\r\n uregelmæssigheder inden for EU's ordning for fællesskabsforsendelse og den  \r\n\r\n internationale TIR-ordning for transport af varer ad landevej. Den  \r\n\r\n eksisterende hjemmel dækker alle de normale tilfælde, der udgør langt det  \r\n\r\n overvejende flertal. </P>  \r\n\r\n<P>Endvidere foreslås det, at oplysninger, dokumenter og andre meddelelser,  \r\n\r\n der er modtaget i henhold til aftaler om gensidig bistand i toldsager, kun må  \r\n\r\n anvendes til de formål, der er nævnt i disse aftaler. Såfremt oplysningerne,  \r\n\r\n dokumenterne eller andre meddelelser skal anvendes eller videregives til  \r\n\r\n andre formål, vil det kræve udtrykkeligt samtykke fra den toldmyndighed, der  \r\n\r\n har leveret dem. </P>  \r\n\r\n<P>På grund af den store interesse omkring beslutningen om at etablere et  \r\n\r\n antal toldcentre fra 1. januar 1998 skal det anføres, at nærværende  \r\n\r\n lovforslag ikke indeholder konsekvensændringer af denne beslutning. Selve den  \r\n\r\n fysiske etablering af centrene kræver ikke lovændring. Dannelsen af  \r\n\r\n toldcentre er den første forudsætning for en forbedret løsning af opgaverne  \r\n\r\n på toldområdet, herunder toldkontrollen. Et yderligere led i en forbedret  \r\n\r\n opgaveløsning forventes af blive gennemført ved ændringer af visse  \r\n\r\n toldproceduremæssige bestemmelser. Disse vil imidlertid først blive foretaget  \r\n\r\n efter 1. januar 1998, blandt andet på grund af tidkrævende edb-mæssige  \r\n\r\n tilpasninger. Det forventes, at disse ændringer vil være af en sådan  \r\n\r\n karakter, at der alene vil være tale om ændringer i den såkaldte  \r\n\r\n &#187;toldbehandlingsbekendtgørelse&#171;. (Skatteministeriets bekendtgørelse  \r\n\r\n nr. 675 af 12. juli 1996). </P>  \r\n\r\n<P> <I>Provenumæssige konsekvenser</I>  </P>  \r\n\r\n<P>Lovforslaget skønnes ikke at have nævneværdige provenumæssige  \r\n\r\n konsekvenser. </P>  \r\n\r\n<P> <I>Administrative konsekvenser</I>  </P>  \r\n\r\n<P>Lovforslaget skønnes kun at have ubetydelige administrative konsekvenser.  \r\n\r\n</P>  \r\n\r\n<P> <I>Forholdet til EU-retten</I>  </P>  \r\n\r\n<P>Lovforslaget er i overensstemmelse med EU's toldkodeks (Rådets forordning  \r\n\r\n 2913/92 om indførelse af en EF-toldkodeks) artikel 232 om, at der, såfremt en  \r\n\r\n toldskyld ikke betales inden for en fastsat frist, skal betales morarente.  \r\n\r\n</P>  \r\n\r\n<P> <I>Erhvervsøkonomiske konsekvenser</I>  </P>  \r\n\r\n<P>Forslaget vil medføre udgifter i form af renter for virksomheder,  \r\n\r\n speditører, transportører og andre, som skal betale en told- og afgiftsskyld  \r\n\r\n i forbindelse med uregelmæssigheder ved toldekspeditioner eller i  \r\n\r\n toldforhold, og som ikke betaler inden for den fastsatte tidsfrist. Forslaget  \r\n\r\n dækker nogle i praksis sjældent forekommende situationer og indebærer alene,  \r\n\r\n at virksomheder, der ikke er registreret efter toldloven, får pligt til at  \r\n\r\n betale renter, når et fremsat krav på told og afgifter ikke betales ved  \r\n\r\n betalingsfristens udløb. Hermed sidestilles disse virksomheder med alle andre  \r\n\r\n - registrerede - virksomheder, der, hvis de oversidder en betalingsfrist,  \r\n\r\n altid har skullet betale renter. </P>  \r\n\r\n<P> <I>Miljømæssige konsekvenser</I>  </P>  \r\n\r\n<P>Lovforslaget skønnes ikke at have miljømæssige konsekvenser. </P>  \r\n\r\n<P> <I>Høring</I>  </P>  \r\n\r\n<P>Lovforslaget har været sendt til høring i Foreningen af Statsautoriserede  \r\n\r\n Revisorer, Foreningen af Registrerede Revisorer, Landbrugsrådet,  \r\n\r\n Håndværksrådet, Dansk Industri, Arbejderbevægelsens Erhvervsråd, Det Danske  \r\n\r\n Handelskammer, Advokatsamfundet, Danske Vognmænd, Danske Eksportvognmænd,  \r\n\r\n Dansk Speditørforening, Erhvervenes Transportudvalg, Justitsministeriet,  \r\n\r\n Finansministeriet, Trafikministeriet, Fødevareministeriet,  \r\n\r\n Erhvervsministeriget og Told- og Skattestyrelsen. </P>  \r\n\r\n<P>Danske Vognmænd, Danske Eksportvognmænd og Dansk Speditørforening har  \r\n\r\n udtrykt betænkeligheder ved den del af den foreslåede nye § 30 a, som  \r\n\r\n omfatter en person eller virksomhed, der hæfter for en told- og afgiftsskyld,  \r\n\r\n og som pålægger sådanne personer eller virksomheder samme krav med hensyn til  \r\n\r\n dels betalingsfrist efter påkrav dels renteberegning som andre, der  \r\n\r\n importerer eller eksporterer varer. Disse organisationer har i denne  \r\n\r\n forbindelse henvist til, at de uregelmæssigheder inden for EU's  \r\n\r\n forsendelsessystem og den internationale TIR-ordning, som er omtalt i  \r\n\r\n forslagets bemærkninger, ikke alene skyldes transportørers forhold, men også,  \r\n\r\n at de to ordningers meldesystemer endnu er papirbaseret og dermed er let  \r\n\r\n offer for forsømmeligheder og langsommelighed fra myndighedernes side. Først  \r\n\r\n når et internationalt, computeriseret meldesystem er etableret, bør den  \r\n\r\n foreslåede regel derfor komme på tale. </P>  \r\n\r\n<P>Svarene har givet anledning til en omformulering og præcisering af  \r\n\r\n bemærkningerne til § 1, nr.1. Herudover giver de tre organisationers  \r\n\r\n bemærkninger grund til at præcisere, at den foreslåede nye § 30 a ikke  \r\n\r\n indeholder nye hæftelsesregler for de berørte virksomheder eller personer,  \r\n\r\n idet de gældende hæftelsesregler i medfør af EU's forsendelsessystem og  \r\n\r\n TIR-ordningen ikke ændres. Forslaget tilsigter alene at foreskrive en  \r\n\r\n betalingsfrist samt at skabe hjemmel for opkrævning af renter i situationer,  \r\n\r\n hvor et krav er fastslået og gjort gældende på grundlag af allerede gældende  \r\n\r\n lovgivning. En sådan hjemmel vil alene medføre, at de pågældende personer og  \r\n\r\n virksomheder bliver stillet lige med alle andre virksomheder, der efter  \r\n\r\n rentehjemmelen i toldlovens § 37, stk. 1, skal betale renter, såfremt told-  \r\n\r\n og afgiftsbeløb ikke betales rettidigt. </P>  \r\n\r\n<P>Endvidere kan det oplyses, at de gældende administrative regler indeholder  \r\n\r\n meget rummelige tidsfrister for undersøgelser og efterlysninger af  \r\n\r\n forsendelser, der ikke er registreret korrekt afsluttet, hos afsenderlandets  \r\n\r\n toldvæsen. Indenfor begge de nævnte systemer fremsættes krav om betaling af  \r\n\r\n told og afgifter af en forsendelse typisk først 4-12 måneder efter  \r\n\r\n afsendelsen af varerne. </P>  \r\n\r\n<P>Det kan endelig oplyses, at efter det er blevet åbenbart for alle, at de  \r\n\r\n forskellige forsendelsessystemer lider af væsentlige svagheder, må det  \r\n\r\n antages, at brugerne af systemerne er blevet mere forsigtige og opmærksomme  \r\n\r\n på de risici, som anvendelsen af systemerne indebærer. I denne forbindelse  \r\n\r\n kan det påpeges, at den foreslåede lovændring først får virkning for told- og  \r\n\r\n afgiftskrav, der opstår efter lovens ikrafttræden. </P>  \r\n\r\n<P> <I>Bemærkninger til de enkelte bestemmelser</I>  </P>  \r\n\r\n<P> <I>Til § 1</I>  </P>  \r\n\r\n<P>Til nr. 1 </P>  \r\n\r\n<P>Den internationale samhandel er i vidt omfang afhængig af en gnidningsløs  \r\n\r\n afvikling af godstransporten ad landevej, hvilket for Europas vedkommende  \r\n\r\n sker ved hjælp af EU's ordning for fællesskabsforsendelse og den  \r\n\r\n internationale TIR-ordning for transport af varer ad landevej. I begge  \r\n\r\n tilfælde kan varer transporteres i uberigtiget stand mellem tredjelande og EU  \r\n\r\n eller omvendt, uden at der skal betales told og afgifter, før varerne  \r\n\r\n ankommer til bestemmelseslandet. </P>  \r\n\r\n<P>Efter toldlovgivningen hæfter den hovedforpligtede (det vil sige den  \r\n\r\n person, der har underskrevet forsendelsesdokumentet, respektive den person,  \r\n\r\n der er indehaver af et TIR-carnet, som er underskrevet af den pågældende selv  \r\n\r\n eller dennes repræsentant) for den told- og afgiftsskyld, der måtte opstå,  \r\n\r\n såfremt varerne forsvinder under transporten. Dette ansvar er blevet  \r\n\r\n demonstreret i forbindelse med de seneste års uregelmæssigheder inden for de  \r\n\r\n nævnte forsendelsesordninger. Der har derimod ikke hidtil været hjemmel til  \r\n\r\n at kræve forrentning af told- og afgiftsskylden, såfremt denne ikke bliver  \r\n\r\n betalt inden for den fastsatte tidsfrist, idet den sædvanlige  \r\n\r\n forrentningshjemmel i toldlovens § 37, stk. 1, kun omfatter virksomheder og  \r\n\r\n personer, der er registreret for erhvervsmæssig ind- eller udførsel af varer.  \r\n\r\n Dette udgør til gengæld det helt overvejende antal tilfælde. </P>  \r\n\r\n<P>Den foreslåede § 30 a tilsigter at skabe en tilsvarende hjemmel til at  \r\n\r\n kunne kræve forrentning dels i tilfælde af, at skylden ikke betales  \r\n\r\n rettidigt, dels i tilfælde af tilsvarende karakter, hvor der er konstateret  \r\n\r\n uregelmæssigheder i forbindelse med afviklingen af toldekspeditioner eller  \r\n\r\n toldforhold. Betalingsfristen er fastsat til 10 dage efter påkrav, hvilket  \r\n\r\n for toldens vedkommende er EU-reguleret. Betales beløbet ikke rettidigt,  \r\n\r\n beregnes renter efter sædvanlige regler ifølge toldlovens §37, således at  \r\n\r\n beløbet forrentes fra den 1. i den måned, beløbet skulle have været betalt.  \r\n\r\n</P>  \r\n\r\n<P>Til nr. 2 </P>  \r\n\r\n<P>Forslaget er en konsekvens af nr. 1. </P>  \r\n\r\n<P>Til nr. 3 </P>  \r\n\r\n<P>Danmarks aftaler om gensidig bistand i toldsager indeholder en bestemmelse  \r\n\r\n om, at oplysninger, dokumenter og andre meddelelser, der modtages i henhold  \r\n\r\n til aftalen, kun må anvendes til de formål, der nævnes i aftalen. De må ikke  \r\n\r\n anvendes eller videregives til andre formål, medmindre den toldmyndighed, der  \r\n\r\n har tilvejebragt materialet, giver sin udtrykkelige tilladelse hertil.  \r\n\r\n EU-Konventionen om gensidig bistand mellem medlemsstaternes  \r\n\r\n toldadministrationer indeholder en tilsvarende bestemmelse, ligesom  \r\n\r\n protokollerne om gensidig bistand i EU-aftaler med bl.a. de central- og  \r\n\r\n østeuropæiske lande ligeledes indeholder en sådan bestemmelse. </P>  \r\n\r\n<P>Efter forvaltningslovens § 31, stk. 1, skal en forvaltningsmyndighed, i  \r\n\r\n det omfang den er berettiget til at videregive en oplysning, på begæring af  \r\n\r\n en anden forvaltningsmyndighed videregive oplysninger, hvis de er af  \r\n\r\n betydning for myndighedens virksomhed eller for en afgørelse, som myndigheden  \r\n\r\n skal træffe. Forvaltningslovens bestemmelse indebærer, at de statslige told-  \r\n\r\n og skattemyndigheder i de tilfælde, hvor de er berettiget til at videregive  \r\n\r\n en oplysning, skal imødekomme en begæring fra en anden forvaltningsmyndighed  \r\n\r\n om udlevering af oplysningen. </P>  \r\n\r\n<P>For at hindre, at andre danske forvaltningsmyndigheder, under henvisning  \r\n\r\n til forvaltningsloven, stiller krav om udlevering af oplysninger, som de  \r\n\r\n statslige told- og skattemyndigheder har modtaget i henhold til aftalerne  \r\n\r\n eller konventionen om gensidig bistand, er det foreslået i en ny bestemmelse,  \r\n\r\n at sådanne oplysninger m.m. kun kan anvendes til de formål, der er nævnt i  \r\n\r\n aftalerne, og at oplysningerne m.m. ikke må anvendes eller videregives til  \r\n\r\n andre formål, medmindre den udenlandske toldmyndighed, der har tilvejebragt  \r\n\r\n oplysningerne m.m., giver sit udtrykkelige samtykke. </P>  \r\n\r\n<P>Aftalerne og konventionen har til formål at bekæmpe smugleri af told- og  \r\n\r\n afgiftspligtige varer, herunder bekæmpelse af ulovlig handel med narkotika.  \r\n\r\n</P>  \r\n\r\n<P>Det bemærkes, at Verdenstoldorganisationens modelaftale om gensidig  \r\n\r\n bistand i toldsager ligeledes indeholder en sådan bestemmelse om anvendelse  \r\n\r\n og videregivelse af oplysninger. </P>  \r\n\r\n<P>Danmark har indgået aftaler om gensidig bistand i toldsager med USA,  \r\n\r\n Polen, Estland, Letland, Rusland og Litauen. Aftale med Ungarn forventes  \r\n\r\n indgået inden for en overskuelig fremtid. </P>  \r\n\r\n<P>Til nr. 4 </P>  \r\n\r\n<P>Den ændrede formulering er begrundet i ønsket om at anvende en kønsneutral  \r\n\r\n betegnelse. </P>  \r\n\r\n<P> <I>Til § 2</I>  </P>  \r\n\r\n<P>Det er fundet rimeligt og hensigtsmæssigt, at lovens bestemmelser om  \r\n\r\n rentetilskrivning først kan finde anvendelse på forhold, der har fundet sted  \r\n\r\n efter lovens ikrafttræden. Det er derfor foreslået, at der først opkræves  \r\n\r\n renter i forbindelse med forhold, hvor told- og afgiftsskylden er opstået fra  \r\n\r\n den 1. april 1998. </P>  \r\n\r\n<P>Skriftlig fremsættelse (17. december 1997) </P>  \r\n\r\n<P> <B>Skatteministeren</B> (Carsten Koch): </P>  \r\n\r\n<P>Hermed tillader jeg mig at fremsætte: </P>  \r\n\r\n<P> <I>Forslag til lov om ændring af toldloven. (Rentebestemmelser, gensidig  \r\n\r\n bistand).</I>  </P>  \r\n\r\n<P>(Lovforslag nr. L 152). </P>  \r\n\r\n<P>Der er tale om to forholdsvis små ændringer i toldloven: Ny § 30 a om  \r\n\r\n rentehjemmel og nyt § 65, stk. 2, om gensidig bistand. </P>  \r\n\r\n<P>Ved den foreslåede nye § 30 a skabes der hjemmel til at opkræve renter ved  \r\n\r\n for sen betaling i visse særlige situationer, som især har foreligget i  \r\n\r\n forbindelse med uregelmæssigheder dels inden for EUs forsendelsesordning,  \r\n\r\n dels inden for TIR-ordningen. Herved ligestilles disse situationer med  \r\n\r\n forholdene for almindelige im- og eksportører. </P>  \r\n\r\n<P>Endvidere foreslås det, at oplysninger, dokumenter og andre meddelelser,  \r\n\r\n der er modtaget i henhold til aftaler om gensidig bistand i toldsager, kun må  \r\n\r\n anvendes til de formål, der er nævnt i disse aftaler. Såfremt oplysningerne,  \r\n\r\n dokumenterne eller andre meddelelser skal anvendes eller videregives til  \r\n\r\n andre formål, vil det kræve udtrykkeligt samtykke fra den udenlandske  \r\n\r\n toldmyndighed, der har leveret dem. </P>  \r\n\r\n<P>Lovforslaget har været sendt til høring hos en lang række organisationer  \r\n\r\n m.v. </P>  \r\n\r\n<P>Danske Vognmænd, Danske Eksportvognmænd og Dansk Speditørforening har  \r\n\r\n udtrykt visse betænkeligheder ved den nye § 30 as krav om renteberegning i  \r\n\r\n situationer, hvor en person eller virksomhed hæfter for en told- og  \r\n\r\n afgiftsskyld, og hvor Told*Skat gør denne hæftelse gældende, men hvor told-  \r\n\r\n og afgiftsskylden ikke betales efter påkrav. </P>  \r\n\r\n<P>Jeg skal hertil sige, at inden for begge de nævnte forsendelsessystemer  \r\n\r\n hengår der typisk 4-12 måneder, inden kravet om hæftelse gøres gældende. Det  \r\n\r\n forekommer mig ikke urimeligt, at der gøres et rentekrav gældende, hvis den  \r\n\r\n pågældende transportør, vognmand eller speditør derefter ikke betaler  \r\n\r\n indenfor fristens udløb. De pågældende sidestilles derved blot med  \r\n\r\n almindelige im- og eksportører, der i tilsvarende situationer, hvor  \r\n\r\n betalingsfrister ikke overholdes, bliver mødt med krav om betaling af renter.  \r\n\r\n</P>  \r\n\r\n<P>Jeg skal i øvrigt henvise til bemærkningerne til lovforslaget og anbefale  \r\n\r\n forslaget til Tingets velvillige behandling. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) indsat den gældende formulering  \r\n\r\n af de bestemmelser, der berøres af lovforslaget</I>  </P>  \r\n\r\n<P> <B>§ 1</B>  </P>  \r\n\r\n<P>I toldloven, jf. lovbekendtgørelse nr. 113 af 27. februar 1996, som ændret  \r\n\r\n ved § 4 i lov nr. 1204 af 27. december 1996 og § 33 i lov nr. 1223 af 27.  \r\n\r\n december 1996, foretages følgende ændringer: </P>  \r\n\r\n<P> <B>1.</B> Efter <I>§ 30</I> indsættes: </P>  \r\n\r\n<P>&#187; <B>§ 30 a.</B> Såfremt det konstateres, at en person eller  \r\n\r\n virksomhed har afgivet en urigtig toldangivelse eller i øvrigt i toldforhold  \r\n\r\n har afgivet urigtige oplysninger, således at der er betalt for lidt i told og  \r\n\r\n afgifter eller er udbetalt for meget i godtgørelse, eller såfremt en person  \r\n\r\n eller virksomhed hæfter for en told- og afgiftskyld, der er forfalden i  \r\n\r\n forbindelse med afviklingen af en toldekspedition eller et toldforhold,  \r\n\r\n afkræves personen eller virksomheden det skyldige beløb til betaling senest  \r\n\r\n 10 dage efter påkrav. Betales beløbet ikke rettidigt, beregnes renter efter  \r\n\r\n de i § 37 fastsatte regler, således at beløbet forrentes fra den 1. i den  \r\n\r\n måned, i hvilken beløbet skulle have været betalt.&#171; </P>  \r\n\r\n<P> <B>2.</B> I <I>§ 37, stk. 1,</I> ændres &#187;eller merværdiafgift efter  \r\n\r\n § 30&#171; til: &#187;eller afgift efter § 30 og § 30 a&#171;. </P>  \r\n\r\n<P> <B>§ 37.</B> Betales skyldig told eller merværdiafgift efter § 30, bidrag  \r\n\r\n efter § 30, stk. 4, told efter § 33, stk. 4, afgift efter § 34, stk.1, eller  \r\n\r\n ekspeditionsafgift efter § 81 ikke rettidigt, skal der betales 1,3 pct. i  \r\n\r\n månedlig rente for hver påbegyndt måned fra den 1. dag efter  \r\n\r\n afregningsperiodens udløb. </P>  \r\n\r\n<P> <I>Stk. 2-4.</I> - - - </P>  \r\n\r\n<P> <B>3.</B> I <I>§ 65</I> indsættes efter <I>stk. 1</I> som nyt stykke:  \r\n\r\n</P>  \r\n\r\n<P>&#187; <I>Stk. 2.</I> Oplysninger, dokumenter og andre meddelelser, der er  \r\n\r\n modtaget i henhold til aftaler indgået i medfør af stk. 1, må kun anvendes  \r\n\r\n til de formål, der er nævnt i disse aftaler. Sådanne oplysninger, dokumenter  \r\n\r\n eller andre meddelelser kan kun anvendes eller videregives til andre formål,  \r\n\r\n når den toldmyndighed, der har leveret dem, giver sit udtrykkelige  \r\n\r\n samtykke.&#171; </P>  \r\n\r\n<P>Stk. 2-3 bliver herefter stk. 3-4. </P>  \r\n\r\n<P> <B>§ 65.</B> - - - </P>  \r\n\r\n<P> <I>Stk. 2-3.</I> - - - </P>  \r\n\r\n<P> <B>4.</B> I <I>§ 79, stk. 1, nr. 1,</I> ændres &#187;ham&#171; til:  \r\n\r\n &#187;den pågældende&#171;. </P>  \r\n\r\n<P> <B>§ 79.</B> Med bøde straffes den, der forsætligt eller groft uagtsomt:  \r\n\r\n</P>  \r\n\r\n<P>1) Undlader at give oplysninger, som de statslige told- og  \r\n\r\n skattemyndigheder kan afkræve ham efter § 17, stk. 1, § 27, stk. 1, og § 62,  \r\n\r\n stk. 1. </P>  \r\n\r\n<P>2)-4) - - - </P>  \r\n\r\n<P> <I>Stk. 2-3.</I> - - - </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "19/12/1997"
        },
        {
            "displayName": "Accession",
            "displayValue": "199712K00152"
        },
        {
            "displayName": "Entydig dokumentidentifikation",
            "displayValue": "CL008216"
        },
        {
            "displayName": "Dato for førstegangsindlæggelse",
            "displayValue": "19/12/1997"
        },
        {
            "displayName": "Dato for indlæggelse",
            "displayValue": "19/12/1997"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "152"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}