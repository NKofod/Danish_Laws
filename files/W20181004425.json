{
    "id": 205851,
    "title": "Ekstra klip - forsinkelse - andre særlige forhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10044 af 12/12/2018",
    "documentHtml": "<div class=\"bjelke\">Den fulde tekst</div><p class=\"Titel2\">Ekstra klip - forsinkelse - andre særlige forhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resumé:</span>\r\n   </p>\r\n   <p class=\"TekstGenerel\">Der kan efter ansøgning gives ekstra klip som tillæg til rammen og støttetiden, hvis den studerende er blevet forsinket i uddannelsen på grund af sygdom eller andre særlige forhold.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ankenævnet fandt, at begrebet særlige forhold i SU-reglerne dækker over helt ekstraordinære forhold, der ligger uden for den studerendes kontrol. Endvidere må der være tale om uventede forhold, som det ikke var muligt at forudse.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Den studerende var under uddannelse til pilot på Island, og havde anført, at dårlige vejrforhold, tekniske problemer,  vedligeholdelse af materiel samt kollektive kampskridt var årsag til forsinkelsen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ankenævnet fandt, at der ikke var tale om sådanne særlige forhold, at der kunne gives tillægsklip på grund af forsinkelse på grund andre særlige forhold.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ankenævnet lagde vægt på, at det måtte kunne påregnes, at der kan opstå forsinkelser i flyvetræningen på grund af dårligt vejr i forbindelse med afviklingen af en pilotuddannelse på Island.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ankenævnet lagde også vægt på, at tekniske problemer med materiel ikke kan anses for ekstraordinært eller uforudsigeligt på en uddannelse, hvor komplekst materiel indgår som en integreret del af undervisningen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Vedrørende kollektive kampskridt som årsag til forsinkelsen, fandt nævnet, at der ikke var dokumentation for, at de kollektive kampskridt havde været så langvarige eller i øvrigt havde haft et sådant omfang, at det var årsag til forsinkelsen. Ankenævnet vejledte i den forbindelse om muligheden for at søge om genoptagelse af sagen, hvis den studerende kunne dokumentere, at dette var tilfældet.</p>\r\n   <p class=\"TekstGenerel\">\r\n   </p>\r\n</div>\r\n<p>\r\n   <span class=\"Bold\">Reglerne </span>\r\n</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>Bekendtgørelse af lov om statens uddannelsesstøtte (SU-loven), lovbekendtgørelse nr. 1037 af 30. august 2017:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 16, stk. 1, om, at der højst kan gives 70 klip til uddannelse inden for klippekortet (rammen).</p>\r\n<p class=\"Liste1\">\r\n   <span class=\"Liste1Nr\">•</span> § 17, om, at der til den enkelte uddannelse inden for klippekortet gives et antal klip, der svarer til den normerede uddannelsestid målt i måneder (støttetiden).</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 19, stk. 1, nr. 2, om, at der efter ansøgning kan gives ekstra klip som tillæg til rammen og støttetiden, hvis den studerende er blevet forsinket i en uddannelse på grund af sygdom eller andre særlige forhold.</p>\r\n<p>\r\n</p>\r\n<p>Bekendtgørelse om statens uddannelsesstøtte, bekendtgørelse nr. 1515 af 13. december 2017:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 27, stk. 3, om, at styrelsen kan bestemme, at der gives ekstra klip som tillæg til rammen og støttetiden, hvis den studerende er blevet forsinket i uddannelsen på grund af sygdom og andre særlige forhold.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>\r\n</p>\r\n<p>Den studerende ansøgte om ekstra klip, fordi han var blevet forsinket i uddannelsen som pilot, som følge af dårlige vejrforhold, tekniske problemer med materiel, vedligeholdelse af materiel og kollektive kampskridt.</p>\r\n<p>\r\n</p>\r\n<p>Styrelsen for Institutioner og Uddannelsesstøtte gav afslag på ekstra klip, med den begrundelse, at der ikke var tale om sådanne særlige forhold, at det kunne begrunde tildeling af ekstra klip.</p>\r\n<p>\r\n</p>\r\n<p>Den studerende klagede over afgørelsen.</p>\r\n<p>\r\n</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>\r\n</p>\r\n<p>Ankenævnet for Statens Uddannelsesstøtteordninger fandt, at den studerende ikke havde ret til ekstra klip på grund af forsinkelse på grund af andre særlige forhold, og stadfæstede styrelsens afgørelse.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>\r\n</p>\r\n<p>Vi har lagt til grund, at du er forsinket i din uddannelse, idet du har dokumenteret, at afslutningsdatoen for din uddannelse er blevet udskudt.</p>\r\n<p>\r\n</p>\r\n<p>Vi vurderer dog, at du ikke har ret til tillægsklip på grund af forsinkelse på grund af andre særlige forhold.</p>\r\n<p>\r\n</p>\r\n<p>Vi har i den forbindelse lagt vægt på, at du har oplyst, at forsinkelsen skyldes dårligt vejr, tekniske problemer med flyene og ”industry action”.</p>\r\n<p>\r\n</p>\r\n<p>Vi bemærker, at begrebet særlige forhold i SU-reglerne, efter ankenævnets opfattelse, dækker over helt ekstraordinære forhold, der ligger uden for den studerendes kontrol. Endvidere må der være tale om uventede forhold, som det ikke var muligt at forudse.</p>\r\n<p>\r\n</p>\r\n<p>Det er ankenævnets opfattelse, at dårlige vejrforhold og tekniske problemer og vedligeholdelse af materiel ikke kan anses som så ekstraordinære og uventede omstændigheder, at der kan gives tillægsklip på grund af forsinkelse på grund af andre særlige forhold.</p>\r\n<p>\r\n</p>\r\n<p>Vi har herved lagt vægt på, at det må kunne påregnes, at der kan opstå forsinkelser i flyvetræningen på grund af dårligt vejr, i forbindelse med afviklingen af en pilotuddannelse på Island.</p>\r\n<p>\r\n</p>\r\n<p>Vi har endvidere lagt vægt på, at tekniske problemer med materiel ikke kan anses for ekstraordinære eller uforudsigelige på en uddannelse, hvor komplekst materiel indgår som en integreret del af undervisningen.</p>\r\n<p>\r\n</p>\r\n<p>Vi har endelig lagt vægt på, at der ikke er dokumentation for, at ”industry action”/kollektive kampskridt har haft et sådant omfang, at det kan begrunde forsinkelsen af dit studie.</p>\r\n<p>\r\n</p>\r\n<p>Hvis du kan dokumentere, at industry action/kollektive kampskridt har været langvarig eller i øvrigt har haft et sådant omfang, at det er årsag til din forsinkelse, kan du anmode ankenævnet om at genoptage din sag.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/12/2018"
        },
        {
            "displayName": "Accession",
            "displayValue": "W20181004425"
        },
        {
            "displayName": "Entydig dokumentidentifikation",
            "displayValue": "CR001069"
        },
        {
            "displayName": "Dato for indlæggelse",
            "displayValue": "13/12/2018"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10044"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "12/12/2018"
        },
        {
            "displayName": "Administrerende myndighed",
            "displayValue": "Ankenævnet for Statens Uddannelsesstøtteordninger"
        },
        {
            "displayName": "Ressortministeriets journalnummer",
            "displayValue": "18-25434"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}