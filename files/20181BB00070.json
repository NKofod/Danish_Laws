{
    "id": 205886,
    "title": "Forslag til folketingsbeslutning om forbud mod eksport og salg af våben, dele til våben og krigsmateriel til lande, der krænker menneskerettighederne alvorligt",
    "documentTypeId": "480",
    "isSagsforlobPeriodValid": true,
    "shortName": "2018/1 BSF 70",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 13. december 2018 af Eva Flyvholm (EL), Rasmus Nordqvist (ALT) og Holger K.  Nielsen (SF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om forbud mod eksport og salg af våben, dele til våben og krigsmateriel til lande, der krænker menneskerettighederne alvorligt</p>\r\n<p class=\"Tekst1Sp\">Folketinget pålægger regeringen at suspendere al eksport og salg af våben, dele til våben og krigsmateriel til lande, der krænker menneskerettighederne alvorligt og at foretage de nødvendige lovgivningsmæssige og administrative initiativer med henblik på at gøre det obligatorisk for danske myndigheder at give afslag på tilladelse til eksport og salg af våben, dele til våben og krigsmateriel til sådanne lande.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Danmark bør værne om menneskerettigheder og demokrati, og det er afgørende at få stoppet autoritære regimers adgang til våben og krigsmateriel, der kan bruges til at undertrykke befolkninger eller til alvorlige brud på international humanitær ret og til systematiske krænkelser af menneskerettighederne.</p>\r\n<p class=\"NormalInd\">\r\n</p>\r\n<p class=\"NormalInd\">Med dette beslutningsforslag ønsker forslagsstillerne at suspendere al eksport og salg af våben, dele til våben og krigsmateriel til lande, der krænker menneskerettighederne alvorligt eller overtræder den internationale humanitære ret.</p>\r\n<p class=\"NormalInd\">\r\n</p>\r\n<p class=\"NormalInd\">Med dette beslutningsforslag ønsker forslagsstillerne desuden at følge op på, at regeringen den 22. november 2018 besluttede at suspendere godkendelser af eksport af våben og visse dualuse produkter til Saudi-Arabien.</p>\r\n<p class=\"NormalInd\">\r\n</p>\r\n<p class=\"NormalInd\">Regimet i Saudi-Arabien er skyldigt i undertrykkelse af befolkningen og står bag voldsomme angreb på og bombninger af hospitaler og skoler i Yemen – en situation, som har udløst hungersnød, og som koster hundredtusindvis af uskyldige børn livet. Ifølge Oxfam IBIS risikerer 14 millioner mennesker at dø af sult, hvis vi ikke handler hurtigt (»Stop våbenhandellen – red Yemens børn«, oxfamibis.dk).</p>\r\n<p class=\"NormalInd\">\r\n</p>\r\n<p class=\"NormalInd\">FN's generalsekretær, António Guterres, har krævet et øjeblikkeligt stop af angrebene i Yemen, og Europa-Parlamentet har ligeledes opfordret alle medlemslande til at stoppe våbenhandelen med Saudi-Arabien. (»Yemen: UN chief hails »signs of hope« in world’s worst man-made humanitarian disaster«, news.un.org/en).</p>\r\n<p class=\"NormalInd\">\r\n</p>\r\n<p class=\"NormalInd\">Forslagsstillerne bakker derfor fuldt og helt op om, at Danmark følger trop med lande som Belgien, Tyskland, Norge og Grækenland og suspenderer salg af våben, våbendele og krigsmateriel til Saudi-Arabien. Der er imidlertid flere steder i verden, hvor menneskerettighederne systematisk krænkes, og der er behov for at se på den danske praksis vedrørende våbensalg og generelt indføre et forbud mod våbeneksport til lande, der krænker menneskerettighederne alvorligt.</p>\r\n<p class=\"NormalInd\">\r\n</p>\r\n<p class=\"NormalInd\">Opgørelser fra Justitsministeriet (siden »Statistikker over udførsel af militært udstyr« på justitsministeriet.dk) viser eksempelvis, at danske forsvarsvirksomheder siden 2014 har haft  tilladelse til at sælge våben til Egypten til en værdi af i alt ca. 175 mio. kr. Menneskerettighedssituationen i Egypten har de seneste år været alvorligt under pres, hvilket menneskerettighedsorganisationerne Amnesty International og Human Rights Watch bl.a. beretter om (se landerapporterne på amnesty.org/en og hrw.org).</p>\r\n<p class=\"NormalInd\">\r\n</p>\r\n<p class=\"NormalInd\">Siden 2014 er der også blevet givet tilladelse til salg af våben til De Forenede Arabiske Emirater for ca. 208 mio. kr. og til Saudi-Arabien for ca. 9,9 mio. kr. Der er tale om lande, hvor menneskerettighederne har svære vilkår ifølge f.eks. Human Rights Watch.</p>\r\n<p class=\"NormalInd\">\r\n</p>\r\n<p class=\"NormalInd\">Danmark har underskrevet FN’s våbenhandelstraktat (ATT), som specifikt forbyder overførsel af våben og ammunition, når det er dokumenteret, at de bliver brugt til krigsforbrydelser, eller når der er en overvejende risiko for, at våbnene og ammunitionen vil blive brugt til brud på menneskerettighederne og international humanitær ret.</p>\r\n<p class=\"NormalInd\">\r\n</p>\r\n<p class=\"NormalInd\">Danmark støtter desuden EU’s regelsæt på våbeneksportområdet, og forslagsstillerne finder det vigtigt, at Danmark fører en meget restriktiv praksis på området og bidrager til at få flere EU-lande til at støtte op om en stram gennemførelse af EU’s regelsæt vedrørende våbeneksport.</p>\r\n<p class=\"NormalInd\">\r\n</p>\r\n<p class=\"NormalInd\">Med dette forslag ønsker forslagsstillerne at stramme op, så vi ikke står i en situation, hvor Danmark kan levere våben til regimer, som er kendt for at begå overgreb på menneskerettighedsområdet.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Eva Flyvholm</span> (EL):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om forbud mod eksport og salg af våben, dele til våben og krigsmateriel til lande, der krænker menneskerettighederne alvorligt.</p>\r\n<p class=\"ForslagsNummer\">(Beslutningsforslag nr. B 70)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2018/1 BF 70",
            "stateLabel": "Bortfaldet",
            "references": [
                {
                    "shortName": "2018/1 BSF 70",
                    "title": "Forslag til folketingsbeslutning om forbud mod eksport og salg af våben, dele til våben og krigsmateriel til lande, der krænker menneskerettighederne alvorligt",
                    "presentationName": "Beslutningsforslag som fremsat",
                    "documentTypeId": 480,
                    "documentId": 205886,
                    "eliUri": "/eli/ft/20181BB00070",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20181/beslutningsforslag/b70/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "14/12/2018"
        },
        {
            "displayName": "Accession",
            "displayValue": "20181BB00070"
        },
        {
            "displayName": "Entydig dokumentidentifikation",
            "displayValue": "AX022303"
        },
        {
            "displayName": "Dato for førstegangsindlæggelse",
            "displayValue": "14/12/2018"
        },
        {
            "displayName": "Dato for indlæggelse",
            "displayValue": "14/12/2018"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "70"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}