{
    "id": 120705,
    "title": "Bortskaffelse af renovation hos dagplejer – omfattet af begrebet sanitær service?",
    "documentTypeId": "230",
    "isSagsforlobPeriodValid": true,
    "shortName": "AFG nr 9339 af 17/06/2008",
    "documentHtml": "<div class=\"bjelke\">Den fulde tekst</div><p class=\"Titel2\">Bortskaffelse af renovation hos dagplejer – omfattet af begrebet sanitær service?</p>\r\n      <p class=\"TekstV\">Spørgsmål</p>\r\n      <p class=\"TekstV\">Er dagplejeren via det ligningsmæssige fradrag på 46 % til bl.a. sanitær service kompenseret for udgifter vedr. bortskaffelse af den renovation dagplejeren har som følge af funktionen? X Kommune beder i den forbindelse om en uddybning af begrebet sanitær service.</p>\r\n      <p class=\"TekstV\">Får et månedligt tilskud på f.eks. 300 kr. til dækning af en dagplejers udgifter til renovation økonomisk betydning for standardfradraget? I givet fald hvordan?</p>\r\n      <p class=\"TekstV\">Svar</p>\r\n      <p class=\"TekstV\">Ja, se SKATs indstilling og begrundelse.</p>\r\n      <p class=\"TekstV\">Ja, se SKATs indstilling og begrundelse.</p>\r\n      <p class=\"TekstV\">Beskrivelse af de faktiske forhold</p>\r\n      <p class=\"TekstV\">En dagplejer i X Kommune er som udgangspunkt normeret til 4 børn i alderen 0-2 år og den renovation, der skal bortskaffes omfatter frugt, brugte engangsbleer, engangshandsker, vaskeklude mv. Forældrene skal levere engangsbleer til dagplejen. X Kommune stiller engangshandsker vederlagsfrit til rådighed for dagplejeren.</p>\r\n      <p class=\"TekstV\">X Kommune påtænker at yde et tilskud på 300 kr. om måneden til dækning af hver enkelt dagplejers udgifter til renovation.</p>\r\n      <p class=\"TekstV\">Spørgers eventuelle opfattelse ifølge anmodning og bemærkninger til sagsfremstilling</p>\r\n      <p class=\"TekstV\">Spørger har efter et møde med den faglige organisation Y fremført, at dagplejernes merudgifter til bortskaffelse af engangsbleer (i form af en ekstra affaldssæk/en større affaldscontainer) i dagrenovationen ikke er omfattet af dagplejernes standardfradrag, idet bleer indkøbes og afleveres til dagplejeren af forældrene og netop derfor ikke bør være omfattet, men bortskaffes på kommunens regning.</p>\r\n      <p class=\"TekstV\">X Kommune og Y ønsker derfor, at Skatterådet i afgørelsen eksplicit præciserer dagplejerens rettigheder og pligter omkring bortskaffelse af renovation - i forhold til at skulle udføre funktionen som dagplejer.</p>\r\n      <p class=\"TekstV\">SKATs indstilling og begrundelse</p>\r\n      <p class=\"TekstV\">Ad spørgsmål 1</p>\r\n      <p class=\"TekstV\">Efter Ligningslovens § 9 H kan dagplejere, der udfører privat børnepasning, ved opgørelsen af den skattepligtige indkomst, i stedet for at fradrage de faktiske udgifter forbundet med dagplejen, benytte et standardfradrag.</p>\r\n      <p class=\"TekstV\">Standardfradraget udgør 46 %.</p>\r\n      <p class=\"TekstV\">Af Ligningsvejledningens afsnit A.F.2.2 fremgår, at standardfradraget skal dække de udokumenterede udgifter til børnenes kost, sanitær service og slitage på hjemmet.</p>\r\n      <p class=\"TekstV\">Tanken bag fradraget er, at fradraget kompenserer for de udgifter en dagplejer normalt har.</p>\r\n      <p class=\"TekstV\">Begrebet sanitær service dækker efter SKATs opfattelse bl.a. bortskaffelse af bleer m.v.</p>\r\n      <p class=\"TekstV\">Da dagplejerens standardfradrag blev indført dækkede fradraget bl.a. vask af bleer. Da brug af stofbleer, som skal vaskes nu er afløst af brug af engangsbleer, som skal bortskaffes, er det SKATs opfattelse, at standardfradraget nu også omfatter de udgifter dagplejeren har som følge heraf.</p>\r\n      <p class=\"TekstV\">Det er derfor SKATs opfattelse, at dagplejerne via det ligningsmæssige fradrag på 46 % til bl.a. sanitær service er kompenseret for udgifter vedr. bortskaffelse af den renovation dagplejeren har som følge af funktionen, herunder bortskaffelse af bleer.</p>\r\n      <p class=\"TekstV\">Ad spørgsmål 2</p>\r\n      <p class=\"TekstV\">Af Ligningsvejledningen 2008-2 A.B.2.2. følger, at vederlag, der ydes for børnedagpleje, skal medregnes ved opgørelsen af dagplejernes personlige indkomst.</p>\r\n      <p class=\"TekstV\">Tilskuddet er efter SKATs opfattelse ikke omfattet af de undtagelser fra skattepligt, som er opregnet i Ligningslovens § 7.</p>\r\n      <p class=\"TekstV\">Det er derfor SKATs opfattelse, at kommunens tilskud på 300 kr. til dækning af renovationsudgifter, er skattepligtig for den enkelte dagplejer.</p>\r\n      <p class=\"TekstV\">Tilskuddet på 300 kr. får betydning for standardfradraget på den måde, at de 300 kr. lægges til den personlige indkomst. Som følge heraf vil værdien af standardfradraget øges, idet man vil kunne få fradrag af et større beløb.</p>\r\n      <p class=\"TekstV\">Skatterådets afgørelse og begrundelse</p>\r\n      <p class=\"TekstV\">Skatterådet tiltræder SKATs indstilling og begrundelse</p>\r\n      <p class=\"TekstV\">Svaret er bindende for skattemyndighederne i følgende periode</p>\r\n      <p class=\"TekstV\">I 5 år, der regnes fra modtagelsen af svaret jf. SFL § 25, stk. 1.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2008"
        },
        {
            "displayName": "Accession",
            "displayValue": "X20080933901"
        },
        {
            "displayName": "Entydig dokumentidentifikation",
            "displayValue": "AN009193"
        },
        {
            "displayName": "Dato for indlæggelse",
            "displayValue": "11/07/2008"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "9339"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "17/06/2008"
        },
        {
            "displayName": "Administrerende myndighed",
            "displayValue": "Skatterådet"
        },
        {
            "displayName": "Ressortministeriets journalnummer",
            "displayValue": "Skattemin.,<br />SKAT, j.nr. 08-091891"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}