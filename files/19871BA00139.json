{
    "id": 105945,
    "title": "1987 BSF 139   FORSLAG TIL FOLKETINGSBESLUTNING OM UNGDOMSRÅD OG UNGDOMSRÅDGIVNING ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 139",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 139 </P>  \r\n\r\n<P></P>  \r\n\r\n<P>Forslag til Folketingsbeslutning om ungdomsråd og ungdomsrådgivning </P>  \r\n\r\n<P></P>  \r\n\r\n<P>Fremsat af Carsten Andersen (SF) Agerschou (SF) Birthe Hansen (SF) Ejner  \r\n\r\n Larsen (SF) Bjørn Poulsen (SF) Stillinger (SF) Ebba Strange (SF) </P>  \r\n\r\n<P></P>  \r\n\r\n<P>den 25. marts 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Regeringen opfordres til inden den 1. maj 1988 at udarbejde forslag </P>  \r\n\r\n<P>til lov om opsøgende og koordinerende ungdomsrådgivningsvirksomhed </P>  \r\n\r\n<P>ud fra nedenstående forudsætninger: </P>  \r\n\r\n<P>Ungdomsråd </P>  \r\n\r\n<P>Der skal gives kommunerne mulighed for i hver kommune at oprette et </P>  \r\n\r\n<P>ungdomsråd, som skal sikre de unges indflydelse og medbestemmelse </P>  \r\n\r\n<P>på kommunale forhold af betydning for unge, bl.a. ved deltagelse </P>  \r\n\r\n<P>i kommunale udvalg. </P>  \r\n\r\n<P>Ungdomsrådet skal have økonomi i forhold til antal unge i kommunen </P>  \r\n\r\n<P>og have eget sekretariat. </P>  \r\n\r\n<P>Ungdomsteam </P>  \r\n\r\n<P>Der skal gives kommunerne mulighed for at oprette et ungdomsteam. </P>  \r\n\r\n<P>Ungdomsteamet udøver den overordnede koordinering af vejlednings- </P>  \r\n\r\n<P>beskæftigelses- og uddannelsesindsats på lokalt plan. </P>  \r\n\r\n<P>Ungdomsteamet består af repræsentanter fra de institutioner, </P>  \r\n\r\n<P>organisationer, nævn eller kontorer, der arbejder med </P>  \r\n\r\n<P>ungdomsproblemer. Offentlige instanser eller private/selvejende </P>  \r\n\r\n<P>organisationer, som ved lov oppebærer hovedparten af </P>  \r\n\r\n<P>driftsudgifterne ved offentlige tilskud eller er tillagt opgaver </P>  \r\n\r\n<P>i forbindelse med løsning af ungdomsproblemer, oplysning eller </P>  \r\n\r\n<P>forebyggelse, skal deltage i ungdomsteamet. </P>  \r\n\r\n<P>Åben ungdomsrådgivning </P>  \r\n\r\n<P>Som en tværsektoriel foranstaltning skal der gives kommuner mulighed </P>  \r\n\r\n<P>for at etablere en åben ungdomsrådgivning. </P>  \r\n\r\n<P>Kommunerne får 50 pct. statsrefusion for udgifter til </P>  \r\n\r\n<P>ungdomsrådgivningen. </P>  \r\n\r\n<P>- Ungdomsrådgivningen skal være vederlagsfri og anonym. </P>  \r\n\r\n<P>- Ungdomsrådgivningen skal være til rådighed for enhver under 26 år, </P>  \r\n\r\n<P>men kan i enkelte tilfælde fortsætte rådgivning og vejledning ud </P>  \r\n\r\n<P>over det 26. år. </P>  \r\n\r\n<P>- Ungdomsrådgivningen skal virke opsøgende på gadeplan og i </P>  \r\n\r\n<P>miljøerne. </P>  \r\n\r\n<P>- Ungdomsrådgivningen skal kunne formidle kontakt til og/eller udøve </P>  \r\n\r\n<P>social, psykologisk og arbejdsmarkeds-, uddannelses- og </P>  \r\n\r\n<P>boligmæssig vejledning. </P>  \r\n\r\n<P>- Ungdomsrådgivningen samarbejder på det overordnede plan med andre </P>  \r\n\r\n<P>myndigheder under hensyn til den enkelte unges tarv </P>  \r\n\r\n<P>Bemærkninger til forslaget </P>  \r\n\r\n<P>+ </P>  \r\n\r\n<P>+ </P>  \r\n\r\n<P>jhs stat lovf - side Forslaget sigter mod at involvere ungdommen i </P>  \r\n\r\n<P>løsning af de individuelle problemer og de samfundsproblemer, der </P>  \r\n\r\n<P>opstår og hersker for unge overalt i samfundet. Forslaget vil </P>  \r\n\r\n<P>give mulighed for at løse koordineringsproblemer og </P>  \r\n\r\n<P>kompetenceproblemerne imellem de talrige vejledningsordninger, </P>  \r\n\r\n<P>der retter sig mod unge. </P>  \r\n\r\n<P>Selv om der er sket en indsats imod ungdomsarbejdsløsheden og imod </P>  \r\n\r\n<P>uddannelsesløsheden, så har vi i dag stadig ca. 60.000 </P>  \r\n\r\n<P>registrerede ungdomsarbejdsløse; dertil er en restgruppe på ca. </P>  \r\n\r\n<P>40.000 ikke-uddannelsessøgende uden for arbejdsstyrken, en </P>  \r\n\r\n<P>gruppe, som regeringen har sat spørgsmålstegn ved om den </P>  \r\n\r\n<P>offentlige indsats skal indrettes på at opfange. Dette forslag </P>  \r\n\r\n<P>vil ikke alene sigte mod denne gruppe, men også medinddrage de </P>  \r\n\r\n<P>ca. 60.000 ledige unge, hvoraf ca. 10.000 venter på lære- eller </P>  \r\n\r\n<P>praktikplads. Antallet af unge enlige mødre er stærkt voksende. </P>  \r\n\r\n<P>Ca. 16.000 børn og unge er anbragt uden for eget hjem. </P>  \r\n\r\n<P>Ungdomskriminaliteten vokser, medens vi også kriminaliserer </P>  \r\n\r\n<P>stadig flere af de unges handlinger. Mest foruroligende er børns </P>  \r\n\r\n<P>og unges selvmord og selvmordsforsøg, som af alle erkendes at </P>  \r\n\r\n<P>være et råb om hjælp, råb om at blive hørt i denne tiltagende </P>  \r\n\r\n<P>usolidariske og kolde teknologiske genopretningstid. </P>  \r\n\r\n<P>Sideløbende hermed stiger taksten for at være barn eller ung, det </P>  \r\n\r\n<P>være sig i vuggestue, børnehave, fritidshjem eller ungdomsklub. </P>  \r\n\r\n<P>Det er også et økonomisk spørgsmål, om barnet eller den unge er </P>  \r\n\r\n<P>omfattet af de forebyggende foranstaltninger. Hertil kommer, at </P>  \r\n\r\n<P>de ydelser eller mangel på samme, der gives unge, ofte tvinger </P>  \r\n\r\n<P>dem ud i kriminalitet - berigelser for at kunne eksistere i dette </P>  \r\n\r\n<P>optimistiske glamoursamfund. </P>  \r\n\r\n<P>25 pct. af alle børn og unge er på et eller andet tidspunkt ude i en </P>  \r\n\r\n<P>stærkt truet situation. </P>  \r\n\r\n<P>Bemærkninger til forslagets enkelte bestemmelser </P>  \r\n\r\n<P>Ungdomsrådet </P>  \r\n\r\n<P>I anledning af ungdomsåret blev der udsendt en opfordring til </P>  \r\n\r\n<P>kommunerne om at oprette ungdomsråd. Dette er kun i meget ringe </P>  \r\n\r\n<P>omfang fulgt op af kommunerne. Der har også hersket meget delte </P>  \r\n\r\n<P>meninger om ungdomsrådene. Nogle kommuner har været direkte imod </P>  \r\n\r\n<P>at give unge mulighed for kvalificeret indflydelse/medbestemmelse </P>  \r\n\r\n<P>på deres egne forhold, medens andre kommuner har været imod at </P>  \r\n\r\n<P>indføre et nyt fremmedgørelsesorgan til fremme af pamperiet. </P>  \r\n\r\n<P>Forslagsstillerne mener, at begge dele er udtryk for mistillid </P>  \r\n\r\n<P>til ungdommen. Der skal opbygges valgregler til ungdomsrådet, som </P>  \r\n\r\n<P>sikrer, at kommunens forskellige bydele og </P>  \r\n\r\n<P>interesse-/ungdomsorganisationer er repræsenteret. </P>  \r\n\r\n<P>Forslagsstillerne forudsætter, at denne del af lovforslaget </P>  \r\n\r\n<P>udarbejdes i samråd med Dansk Ungdoms Fællesråd (DUF) og på </P>  \r\n\r\n<P>baggrund af de erfaringer, der er opnået fra de eksisterende </P>  \r\n\r\n<P>ungdomsråd. </P>  \r\n\r\n<P>Det er vigtigt for ungdomsrådets selvstændige funktion, at det får </P>  \r\n\r\n<P>eget sekretariat, og at dette ansættes af ungdomsrådet. </P>  \r\n\r\n<P>Ungdomsrådet finansieres af kommunen på samme måde som </P>  \r\n\r\n<P>kommunalbestyrelsen. Det forudsættes, at der ydes betaling til </P>  \r\n\r\n<P>transport og tabt arbejdsfortjeneste, og at medlemmerne af </P>  \r\n\r\n<P>ungdomsrådet får tilbudt relevant kursus i kommunens og </P>  \r\n\r\n<P>samfundets funktion. </P>  \r\n\r\n<P>Ungdomsteam </P>  \r\n\r\n<P>Ungdomsteamet skal også være det første skridt på vejen til at </P>  \r\n\r\n<P>samordne forskellige vejledningsordninger. Forslagsstillerne </P>  \r\n\r\n<P>forestiller sig ikke, at der kun skal eksistere een </P>  \r\n\r\n<P>vejledningsordning, men en betydelig begrænsning vil være til </P>  \r\n\r\n<P>brugerens fordel. </P>  \r\n\r\n<P>Ungdomsteamet skal først og fremmest bestå af de offentlige </P>  \r\n\r\n<P>instanser, der er sat til at forvalte de forskellige </P>  \r\n\r\n<P>vejledningsopgaver og arbejdsløshedsbekæmpelsesopgaver. </P>  \r\n\r\n<P>Disse institutioner, råd, nævn, eller hvad de nu hedder, behøver </P>  \r\n\r\n<P>ikke primært at have opgaver omkring ungdom, men selvfølgelig </P>  \r\n\r\n<P>have ungdom som brugere af institutionen. </P>  \r\n\r\n<P>Teammøderne skal holdes så hyppigt - f.eks. een gang ugentlig - at </P>  \r\n\r\n<P>arbejdet i de forskellige institutioner ikke stoppes eller løber </P>  \r\n\r\n<P>videre uden at være drøftet i teamet. </P>  \r\n\r\n<P>Ungdomsteamet skal ikke behandle enkeltsager vedrørende personer, </P>  \r\n\r\n<P>men skal være den krumtap, hvorom planlægning og koordinering af </P>  \r\n\r\n<P>uddannelsesaktiviteter og beskæftigelsesaktiviteter drejer. Den </P>  \r\n\r\n<P>kompetenceproblematik, der eksisterer imellem </P>  \r\n\r\n<P>arbejdsmarkedsnævnene og kommunerne, er hindrende for </P>  \r\n\r\n<P>gennemførelse af ordentlig planlægning på vejledningsområdet. </P>  \r\n\r\n<P>Ungdomsteamet har ansvaret for denne planlægning og for den </P>  \r\n\r\n<P>overordnede prioritering af ressourcefordelingen til </P>  \r\n\r\n<P>iværksættelse af forskellige projekter og foranstaltninger til </P>  \r\n\r\n<P>bekæmpelse af ungdomsarbejdsløshed eller uddannelsestiltag. </P>  \r\n\r\n<P>Der fratages således ikke de enkelte institutioner nogen selvstændig </P>  \r\n\r\n<P>funktion, men de underlægges ungdomsteamet i den overordnede </P>  \r\n\r\n<P>planlægning. Der hører en forpligtelse til at deltage i </P>  \r\n\r\n<P>ungdomsteamet, idet institutionen forvalter offentlige midler. </P>  \r\n\r\n<P>Selv om kommunen er initiativtagende instans, så kan </P>  \r\n\r\n<P>kommunalbestyrelsen ikke tilsidesætte ungdomsteamets beslutninger </P>  \r\n\r\n<P>eller træffe beslutninger på dettes vegne. Ungdomsteamet er en </P>  \r\n\r\n<P>sammenblanding af kommunale, statslige og </P>  \r\n\r\n<P>organisationsinteresser. Da det kan forudses, at der kan opstå </P>  \r\n\r\n<P>konfliktproblemer i ungdomsteamet, indsættes den kommunale </P>  \r\n\r\n<P>tilsynsmyndighed som opmandsinstitution i konfliktsituationer, </P>  \r\n\r\n<P>uden at det skal forstås som en voldgiftsinstitution. </P>  \r\n\r\n<P>Tilsynsmyndigheden er valgt ud fra opfattelsen af, at den har </P>  \r\n\r\n<P>bedre lokalt kendskab. </P>  \r\n\r\n<P>Ungdomsteamets udgifter afholdes af de deltagende institutioner. </P>  \r\n\r\n<P>Sekretariatsfunktioner udføres af ungdomsrådgivningen, hvorved </P>  \r\n\r\n<P>sikres en tæt kommunikation til de dagligdagsproblemer, kommunens </P>  \r\n\r\n<P>unge står over for. </P>  \r\n\r\n<P>Åben ungdomsrådgivning </P>  \r\n\r\n<P>Den åbne ungdomsrådgivning udvider den eksisterende kommunale </P>  \r\n\r\n<P>ungdomsrådgivning til at omfatte alle problemsæt, som unge står </P>  \r\n\r\n<P>over for. Ungdomsrådgivningen er en kommunal institution, men </P>  \r\n\r\n<P>ikke henført til nogen særlig forvaltning, idet der netop ikke </P>  \r\n\r\n<P>skal være et særskilt problemkriterium for at kunne komme i den </P>  \r\n\r\n<P>åbne ungdomsrådgivning. </P>  \r\n\r\n<P>Det er ikke tanken, at ungdomsrådgivningen skal omfatte </P>  \r\n\r\n<P>ekspertpersoner inden for alle områder, men der skal være </P>  \r\n\r\n<P>personale, der ved, hvor oplysningerne findes, og som kan skabe </P>  \r\n\r\n<P>kontakt mellem den unge/grupper af unge og den instans, der kan </P>  \r\n\r\n<P>løse det pågældende problem. </P>  \r\n\r\n<P>En række muligheder til bekæmpelse af ungdomsarbejdsløshed kan </P>  \r\n\r\n<P>udmærket igangsættes af unge selv med nogen sagkyndig støtte. En </P>  \r\n\r\n<P>sådan opgave er netop primært ungdomsrådgivningens: at sætte </P>  \r\n\r\n<P>grupper af unge i gang med løsning af konkrete opgaver. Den åbne </P>  \r\n\r\n<P>ungdomsrådgivning skal også kunne etablere kursus og uddannelser </P>  \r\n\r\n<P>specielt sammensat til de forskellige problemområder, der opstår </P>  \r\n\r\n<P>i den enkelte rådgivnings arbejdsområde. Sådanne kurser skal </P>  \r\n\r\n<P>kunne rekvireres på tekniske skoler og handelsskoler, </P>  \r\n\r\n<P>børneforsorgsseminarier eller sociale højskoler, højere </P>  \r\n\r\n<P>læreanstalter eller almindelige folkeskoler. Sådanne </P>  \r\n\r\n<P>uddannelsesarrangementer skal rekvireres til omkostningsprisen </P>  \r\n\r\n<P>uden det overhead, som foreskrives rekvireret undervisning. </P>  \r\n\r\n<P>Den åbne ungdomsrådgivning skal være en del af det miljø, som de </P>  \r\n\r\n<P>unge, der bruger ungdomsrådgivningen, også er en del af. Derfor </P>  \r\n\r\n<P>er det nødvendigt, at der i større bysamfund er flere </P>  \r\n\r\n<P>rådgivninger med selvstændig funktion. Ungdomsrådgivningerne er </P>  \r\n\r\n<P>sammen med ungdomsteamet et skridt henimod samordning af en række </P>  \r\n\r\n<P>ungdomsvejledninger i forskellig regi. Ungdomsrådgivningerne skal </P>  \r\n\r\n<P>samarbejde med de vejledningsinstitutioner m.v., der har tilbud </P>  \r\n\r\n<P>rettet til unge i kommunen, og koordinere enkeltsager, projekter </P>  \r\n\r\n<P>eller andre aktiviteter, der er i gang. Ungdomsrådgivningen kan </P>  \r\n\r\n<P>ikke tilsidesætte anden lovgivning som f.eks. dagpengelov og </P>  \r\n\r\n<P>bistandslov, men ungdomsrådgivningen kan med ungdomsteamet som </P>  \r\n\r\n<P>støtte forlange den enkelte sag koordineret i ungdomsrådgivningen </P>  \r\n\r\n<P>og i forbindelse hermed afholde koordineringsmøder mellem de </P>  \r\n\r\n<P>institutioner, der er involveret i enkeltsager, møder, hvori der </P>  \r\n\r\n<P>kan træffes bindende beslutninger, hvorfor det er vigtigt, at der </P>  \r\n\r\n<P>delegeres den nødvendige kompetence til de medarbejdere, der </P>  \r\n\r\n<P>deltager i koordineringsmøderne. </P>  \r\n\r\n<P>Den åbne ungdomsrådgivning skal samarbejde med det omliggende miljø </P>  \r\n\r\n<P>og arbejde på at støtte de sociale netværk. Konferencer, </P>  \r\n\r\n<P>offentlige møder om lokalproblemer eller lokalfester er nogle af </P>  \r\n\r\n<P>de muligheder, den åbne rådgivning kan bruge. </P>  \r\n\r\n<P>Den individuelle rådgivning er en vigtig del af tilbudet til de </P>  \r\n\r\n<P>unge. Denne del af funktionen skal udføres i snævert samarbejde </P>  \r\n\r\n<P>med et ungdomsrådgivningscenter, hvor de mere behandlingsmæssige </P>  \r\n\r\n<P>tiltag skal foregå. </P>  \r\n\r\n<P>Koordinering med kriminalforsorg omkring tilsyn og samfundstjeneste </P>  \r\n\r\n<P>samt etablering af boliger for kriminelle henhører sammen med </P>  \r\n\r\n<P>ungdomsboligaktiviteter - hvad enten det drejer sig om nybygning </P>  \r\n\r\n<P>eller etablering i gammelt byggeri - under den åbne rådgivning. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00139"
        },
        {
            "displayName": "Entydig dokumentidentifikation",
            "displayValue": "CL004512"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "139"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}