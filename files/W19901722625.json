{
    "id": 32478,
    "title": "Hyrekørsel-bevillingstilbagekaldelse ",
    "documentTypeId": "240",
    "isSagsforlobPeriodValid": false,
    "shortName": "KEN nr 17226 af 26/03/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En bevillingshaver opfyldte på grund af sygdom ikke kravet i  \r\n\r\n hyrekørselsbekendtgørelsens § 5 om personlig udnyttelse af bevillingen, og  \r\n\r\n undlod samtidig at deponere denne i henhold til bekendtgørelsens § 6.  \r\n\r\n Tilbagekaldelsen af bevillingen ansås for uberettiget. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Hyrekørsel-bevillingstilbagekaldelse </H1>  \r\n\r\n<P></P>  \r\n\r\n<P>I brev af 18. januar 1989 har De indbragt den af Storkøbenhavns  \r\n\r\n Hyrevognsnævn i brev af 19. december 1989 meddelte afgørelse om  \r\n\r\n tilbagekaldelse af Deres bevilling (nr. 1-0514) til hyrekørsel. </P>  \r\n\r\n<P>Nævnets afgørelse er truffet i medfør af § 8, stk. 1, i lov om hyrekørsel,  \r\n\r\n hvorefter en bevilling kan tilbagekaldes, såfremt indehaveren har gjort sig  \r\n\r\n skyldig i grov eller oftere gentagen overtrædelse af vilkårene for  \r\n\r\n bevillingen, af bestemmelserne i hyrekørselsloven eller af forskrifter  \r\n\r\n udstedt i medfør af loven. </P>  \r\n\r\n<P>Nævnet har begrundet afgørelsen med, at De har overtrådt §§ 5 og 6 i  \r\n\r\n bekendtgørelse nr. 401 af 14. september 1979 om hyrekørsel  \r\n\r\n (hyrekørselsbekendtgørelsen). </P>  \r\n\r\n<P>§ 5 i hyrekørselsbekendtgørelsen fastslår, at bevillingen skal udnyttes af  \r\n\r\n bevillingshaveren personligt. </P>  \r\n\r\n<P>§ 6 i hyrekørselsloven indeholder en regel, hvorefter bevillingen kan  \r\n\r\n deponeres, såfremt bevillingshaveren er afskåret fra at udnytte sin bevilling  \r\n\r\n igennem længere tid. </P>  \r\n\r\n<P>Efter det af Storkøbenhavns Hyrevognsnævn oplyste, blev den til Deres  \r\n\r\n hyrekørselsbevilling nr. 1-0514 knyttede hyrevogn afmeldt registreringen den  \r\n\r\n 11. september 1989, og da De den 19. december 1989 endnu ikke havde taget  \r\n\r\n skridt til enten at deponere Deres bevilling eller udnytte denne,  \r\n\r\n tilbagekaldtes bevillingen. </P>  \r\n\r\n<P>I ovennævnte brev af 18. januar 1990 har De om den manglende udnyttelse af  \r\n\r\n Deres bevilling nr. 1-0514 anført, at De lider af nervebetændelse og i  \r\n\r\n perioden 1986-1988 har været delvis uarbejdsdygtig på grund af denne sygdom  \r\n\r\n med økonomiske problemer til følge. Deres vogn, tilknyttet bevilling nr.  \r\n\r\n 1-0514, blev i medio 1989 beskadiget ved et biluheld, men De fik efter aftale  \r\n\r\n med Statens Bilinspektion i august 1989, på grund af forsikringsproblemer, en  \r\n\r\n måneds udsættelse med syn af vognen. Den 11. september 1989 blev vognen  \r\n\r\n imidlertid standset af politiet og nummerpladerne fjernet under henvisning  \r\n\r\n til, at vognen ikke var synet. </P>  \r\n\r\n<P>De har endvidere oplyst, at forsikringsselskabet i oktober 1989 meddelte  \r\n\r\n Dem, at De da kunne få Deres vogn repareret, hvilket imidlertid ikke blev  \r\n\r\n gennemført på grund af Deres økonomiske problemer. De har herefter anmodet  \r\n\r\n Deres bank om økonomisk støtte, så De igen kan udnytte bevilling nr. 1-0514.  \r\n\r\n</P>  \r\n\r\n<P>De har endelig oplyst, at De tillige råder over bevilling nr. 1-3056, som  \r\n\r\n De har udnyttet i den omhandlede periode, men at De økonomisk er afhængig af  \r\n\r\n to bevillingers udnyttelse. </P>  \r\n\r\n<P>Hyrevognsnævnet har i sine udtalelser i sagen anført, at den foretagne  \r\n\r\n tilbagekaldelse på grund af manglende udnyttelse af bevillingen er i  \r\n\r\n overensstemmelse med nævnets praksis gennem en årrække. Nævnet har endvidere  \r\n\r\n oplyst, at man ikke har fundet grundlag for at fravige praksis i den  \r\n\r\n foreliggende sag, idet der i adskillige tilfælde er optaget politirapporter  \r\n\r\n vedrørende Deres overtrædelser af hyrekørselsbekendtgørelsen. </P>  \r\n\r\n<P>Nævnet har i forbindelse hermed indsendt kopier af politirapporter senest  \r\n\r\n af 20. august 1989, hvoraf fremgår at De har erkendt og er sigtet for en  \r\n\r\n række overtrædelser af hyrekørselslovgivningen, herunder bl.a. ved benyttelse  \r\n\r\n af hyrevogn med manglende plombering og ukorrekt fungerende taksameter. </P>  \r\n\r\n<P>Ministeriet skal i sagens anledning meddele følgende: </P>  \r\n\r\n<P>Ifølge hyrekørselsbekendtgørelsens § 5, stk. 1, skal en bevilling udnyttes  \r\n\r\n af bevillingshaveren personligt. Heri ligger bl.a., at bevillingshaveren -  \r\n\r\n bortset fra sygdomstilfælde af kortere varighed og normale ferieperioder -  \r\n\r\n skal udnytte bevillingen konstant. </P>  \r\n\r\n<P>Dette er ikke ensbetydende med, at bevillingshaveren selv hele tiden skal  \r\n\r\n føre vognen, idet det afgørende er, at bevillingshaveren hele tiden har den  \r\n\r\n fulde indsigt med såvel den faktiske som den administrative/økonomiske del af  \r\n\r\n hyrekørselsvirksomheden. </P>  \r\n\r\n<P>Er bevillingshaveren på grund af sygdom eller lignende i længere tid  \r\n\r\n afskåret fra at udnytte sin bevilling skal den deponeres hos pågældende  \r\n\r\n kommunalbestyrelse/Storkøbenhavns Hyrevognsnævn, jf.  \r\n\r\n hyrekørselsbekendtgørelsens § 6. </P>  \r\n\r\n<P>Deponeringen kan ske i et tidsrum af indtil 3 måneder, der, når særlige  \r\n\r\n tilfælde foreligger, kan forlænges af nævnet. Genoptager bevillingshaveren  \r\n\r\n ikke sin virksomhed inden udløbet af den nævnte frist, bortfalder  \r\n\r\n bevillingen. </P>  \r\n\r\n<P>Udover bestemmelsen om deponering af bevillinger, er der ikke i  \r\n\r\n hyrekørselslovgivningens bestemmelser, der giver en bevillingshaver mulighed  \r\n\r\n for at undlade at udnytte sin bevilling. </P>  \r\n\r\n<P>Ministeriet konstaterer, at De i strid med hyrekørselslovgivningen, i  \r\n\r\n perioden fra den 11. september 1989 og frem til tilbagekaldelsestidspunktet  \r\n\r\n den 19. december 1989, ikke har udnyttet Deres bevilling og tillige har  \r\n\r\n undladt at deponere denne hos Storkøbenhavns Hyrevognsnævn. Der foreligger  \r\n\r\n således en overtrædelse af §§ 5, stk. 1 og 6, stk. 1, i  \r\n\r\n hyrekørselsbekendtgørelsen. </P>  \r\n\r\n<P>Uanset dette finder ministeriet imidlertid ikke, at dette vil kunne danne  \r\n\r\n grundlag for en tilbagekaldelse af Deres bevilling under hensyn til de i  \r\n\r\n sagen fremkomne oplysninger om de konkrete årsager til, at bevillingen ikke  \r\n\r\n har været udnyttet og deponering har været undladt. </P>  \r\n\r\n<P>Ministeriet omgør herefter nævnets afgørelse om tilbagekaldelse af Deres  \r\n\r\n bevilling nr. 1-0514. </P>  \r\n\r\n<P>Det er en afgørende forudsætning for opretholdelse af bevillingen, at De  \r\n\r\n straks tager skridt til udnyttelse heraf, idet udnyttelsen af bevillingen  \r\n\r\n skal ske senest 2 måneder efter modtagelsen af dette brev. </P>  \r\n\r\n<P>Storkøbenhanvs Hyrevognsnævn har modtaget kopi af nærværende brev. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19901722625"
        },
        {
            "displayName": "Entydig dokumentidentifikation",
            "displayValue": "CA000389"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "17226"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "26/03/1990"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "90-2162-16"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}