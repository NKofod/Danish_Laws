{
    "id": 112760,
    "title": "1985 LSF 177   FORSLAG TIL LOV OM ÆNDRING AF LOV OM MILJØBESKYTTELSE ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 177",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 177 </P>  \r\n\r\n<P></P>  \r\n\r\n<P>Forslag til Lov om ændring af lov om miljøbeskyttelse </P>  \r\n\r\n<P></P>  \r\n\r\n<P>Fremsat af Hjortnæs (S) Dorte Bennedsen (S) Ritt Bjerregaard (S) Camre (S)  \r\n\r\n Erik Holst (S) Tove Lindbo Larsen (S) Henning Nielsen (S) Løvig Somonsen (S)  \r\n\r\n</P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om miljøbeskyttelse, jfr. lovbekendtgørelse nr. 85 af 8. marts </P>  \r\n\r\n<P>1985, foretages følgende ændringer: </P>  \r\n\r\n<P>1. § 1, stk. 3, affattes således: </P>  \r\n\r\n<P>&#187;Stk. 3. Ved bedømmelse af omfanget og arten af foranstaltningerne  \r\n\r\n</P>  \r\n\r\n<P>til forebyggelse og imødegåelse af forurening skal der lægges vægt </P>  \r\n\r\n<P>på de ydre omgivelsers beskaffenhed og forureningens virkninger på </P>  \r\n\r\n<P>disse.&#171; </P>  \r\n\r\n<P>2. § 44, stk. 4, affattes således: </P>  \r\n\r\n<P>&#187;Stk. 4. Hidrører forureningen fra en virksomhed, et anlæg eller en  \r\n\r\n</P>  \r\n\r\n<P>indretning, som er godkendt i henhold til §§ 35-38, kan påbud </P>  \r\n\r\n<P>efter stk. 1 eller forbud efter stk. 2 kun meddeles, såfremt </P>  \r\n\r\n<P>virksomhedens, anlæggets eller indretningens forurening går ud </P>  \r\n\r\n<P>over det, som blev lagt til grund ved godkendelsen.&#171; </P>  \r\n\r\n<P>3. § 69 a affattes således: </P>  \r\n\r\n<P>&#187;§ 69 a. Ministeren kan på eget initiativ tage en afgørelse, der er  \r\n\r\n</P>  \r\n\r\n<P>truffet af en kommunalbestyrelse, et amtsråd, hovedstadsrådet </P>  \r\n\r\n<P>eller miljøstyrelsen, op til nærmere undersøgelse og afgørelse. </P>  \r\n\r\n<P>Ministeren kan bestemme, at en afgørelse, som i øvrigt skulle have </P>  \r\n\r\n<P>været truffet af miljøstyrelsen efter § 70, træffes af </P>  \r\n\r\n<P>ministeren.&#171; </P>  \r\n\r\n<P>4. § 72, stk. 1, affattes således: </P>  \r\n\r\n<P>&#187;Klagemyndigheden kan, hvor særlige hensyn gør sig gældende, tillægge  \r\n\r\n</P>  \r\n\r\n<P>en klage over et påbud eller et forbud opsættende virkning, indtil </P>  \r\n\r\n<P>klagemyndighedens afgørelse foreligger.&#171; </P>  \r\n\r\n<P>5. § 72, stk. 2, ophæves, og stk. 3-6 bliver herefter stk. 2-5. </P>  \r\n\r\n<P>6. § 76, stk. 1 og 2, ophæves, og stk. 3, der herefter bliver stk. 1, </P>  \r\n\r\n<P>affattes således: </P>  \r\n\r\n<P>&#187;I regler, der udfærdiges efter lov om begrænsning af svovlindhold  \r\n\r\n</P>  \r\n\r\n<P>m.v. i brændsel eller lov om bortskaffelse m.v. af olie- og </P>  \r\n\r\n<P>kemikalieaffald, kan det bestemmes, at afgørelser truffet af </P>  \r\n\r\n<P>ministeren eller miljøstyrelsen i henhold til de nævnte regler kan </P>  \r\n\r\n<P>påklages til miljøankenævnet.&#171; </P>  \r\n\r\n<P>§ 2 </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>Med dette lovforslag ønsker socialdemokratiet at gennemføre en </P>  \r\n\r\n<P>opstramning af miljøbeskyttelseslovens bestemmelser, der går ud </P>  \r\n\r\n<P>over de ændringer, som miljøministeren har foreslået i det den 29. </P>  \r\n\r\n<P>januar 1986 fremsatte forslag til lov om ændring af lov om </P>  \r\n\r\n<P>miljøbeskyttelse (L 143). </P>  \r\n\r\n<P>For det første ønsker socialdemokratiet en ændring af lovens </P>  \r\n\r\n<P>formålsbestemmelser, jfr. § 1, stk. 3. Den nugældende formulering </P>  \r\n\r\n<P>har i praksis vist sig at være en hindring for en opprioritering </P>  \r\n\r\n<P>af miljøhensyn, når lokale myndigheder har skullet træffe </P>  \r\n\r\n<P>beslutninger om nødvendige miljøinvesteringer både inden for den </P>  \r\n\r\n<P>private og den offentlige sektor. </P>  \r\n\r\n<P>Det er forslagsstillernes ønske, at det nu af folketinget fastslås, </P>  \r\n\r\n<P>at det primært er miljøhensynet, der skal varetages, når der ved </P>  \r\n\r\n<P>en vurdering af, hvordan en virksomheds forurening imødegås, </P>  \r\n\r\n<P>tillige indgår hensynet til virksomhedens produktion og </P>  \r\n\r\n<P>omkostninger m.v. </P>  \r\n\r\n<P>For det andet ønsker socialdemokratiet en ophævelse af </P>  \r\n\r\n<P>miljøbeskyttelseslovens bestemmelser om ankeadgang til </P>  \r\n\r\n<P>miljøankenævnet. Dette er primært en konsekvens af forslaget om en </P>  \r\n\r\n<P>opstramning af formålsbestemmelsen, som på forhånd vil indebære en </P>  \r\n\r\n<P>opprioritering af miljøhensynet og dermed mindske nødvendigheden </P>  \r\n\r\n<P>af den afvejning af hensyn til henholdsvis miljøet og </P>  \r\n\r\n<P>virksomhedens omkostninger m.v., som i dag foregår i </P>  \r\n\r\n<P>miljøankenævnet. Forslaget skal endvidere ses i sammenhæng med den </P>  \r\n\r\n<P>foreslåede ændring af bestemmelserne om klage over et påbud eller </P>  \r\n\r\n<P>et forbud, så klager fremtidigt som hovedregel ikke bør have </P>  \r\n\r\n<P>opsættende virkning. </P>  \r\n\r\n<P>Miljøankenævnet er foruden i forhold til miljøbeskyttelsesloven </P>  \r\n\r\n<P>endvidere ankeinstans for afgørelser truffet i henhold til anden </P>  \r\n\r\n<P>lovgivning. Forslagsstillerne har ikke med dette lovforslag taget </P>  \r\n\r\n<P>stilling til, hvorvidt bestemmelserne om eksistensen af en </P>  \r\n\r\n<P>uafhængig klageinstans for så vidt angår den øvrige lovgivning </P>  \r\n\r\n<P>skal opretholdes, men finder, at dette spørgsmål må afklares </P>  \r\n\r\n<P>nærmere i forbindelse med den videre behandling af lovforslaget. </P>  \r\n\r\n<P>For det tredje finder socialdemokratiet, at der bør ske en ændring af </P>  \r\n\r\n<P>de gældende bestemmelser, hvorefter en klage som hovedregel har </P>  \r\n\r\n<P>opsættende virkning for et forbud eller et påbud, indtil </P>  \r\n\r\n<P>klagemyndighedens afgørelse foreligger. Forslagsstillerne finder, </P>  \r\n\r\n<P>at det er nødvendigt med en opstramning af denne bestemmelse, </P>  \r\n\r\n<P>således at klagemyndigheden, alene hvor særlige forhold gør sig </P>  \r\n\r\n<P>gældende, skal have mulighed for at tillægge en klage over et </P>  \r\n\r\n<P>forbud eller et påbud opsættende virkning. Efter </P>  \r\n\r\n<P>forslagsstillernes opfattelse bør hovedreglen således være, at en </P>  \r\n\r\n<P>klage ikke har opsættende virkning vedrørende et påbud eller et </P>  \r\n\r\n<P>forbud, så længe klagemyndighedens afgørelse ikke foreligger. </P>  \r\n\r\n<P>Endelig foreslår socialdemokratiet, at forbud eller påbud i relation </P>  \r\n\r\n<P>til en godkendt forurenende virksomhed m.v. skal kunne meddeles, </P>  \r\n\r\n<P>uanset om virksomhedens forurening går væsentligt ud over det, der </P>  \r\n\r\n<P>er lagt til grund ved godkendelsen. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Formålet med ændringen er at sikre en praksis, hvorefter det </P>  \r\n\r\n<P>afgørende hensyn ved administrationen af bemyndigelserne efter </P>  \r\n\r\n<P>loven er hensynet til miljøet, således at der ved bedømmelse af </P>  \r\n\r\n<P>forurening lægges vægt på omgivelsernes sårbarhed og den </P>  \r\n\r\n<P>beskyttelsesinteresse, samfundet må knytte til disse omgivelser, </P>  \r\n\r\n<P>samt på forureningens indgribende karakter. </P>  \r\n\r\n<P>Efter ændringen kan der alene lægges vægt på omkostningerne ved </P>  \r\n\r\n<P>beskyttelsesforanstaltninger efter loven inden for rammerne af det </P>  \r\n\r\n<P>almindelige forvaltningsretlige proportionalitetsprincip, således </P>  \r\n\r\n<P>at der skal være et rimeligt forhold mellem de mål, der søges </P>  \r\n\r\n<P>opnået med hensyn til miljøbeskyttelse, og de midler i form af </P>  \r\n\r\n<P>forureningsbegrænsende foranstaltninger, der bringes i anvendelse. </P>  \r\n\r\n<P>Til nr. 2 </P>  \r\n\r\n<P>Efter den gældende formulering i § 44, stk. 4, er det en </P>  \r\n\r\n<P>forudsætning, at forureningen går væsentligt ud over, hvad der </P>  \r\n\r\n<P>blev lagt til grund ved godkendelsen. Efter forslaget kan der </P>  \r\n\r\n<P>meddeles påbud eller forbud, når der foreligger en overtrædelse af </P>  \r\n\r\n<P>de i godkendelsen nævnte vilkår, uden at det, i modsætning til den </P>  \r\n\r\n<P>gældende lov, kræves, at overtrædelsen skal være &#187;væsentlig&#171;.  \r\n\r\n</P>  \r\n\r\n<P>Til nr. 3 </P>  \r\n\r\n<P>Ændringen er alene af redaktionel karakter som følge af ophævelsen af </P>  \r\n\r\n<P>bestemmelserne om ankeadgang til miljøankenævnet, jfr. nr. 6 </P>  \r\n\r\n<P>Til nr. 4 og 5 </P>  \r\n\r\n<P>Efter forslaget er det, i modsætning til gældende ret, hovedreglen, </P>  \r\n\r\n<P>at en klage over et påbud eller et forbud ikke har indvirkning på </P>  \r\n\r\n<P>retsvirkningen af forbudet/ påbudet, så længe klagen behandles af </P>  \r\n\r\n<P>klagemyndigheden. </P>  \r\n\r\n<P>Til nr. 6 </P>  \r\n\r\n<P>Ændringen indebærer, at lovens bestemmelser om adgang til at anke </P>  \r\n\r\n<P>beslutninger, som er truffet i henhold til miljøloven, til </P>  \r\n\r\n<P>miljøankenævnet ophæves. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00177"
        },
        {
            "displayName": "Entydig dokumentidentifikation",
            "displayValue": "CL006162"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "177"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}