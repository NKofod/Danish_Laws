{
    "id": 121419,
    "title": "Vejledning om behandling af anmodninger om opkrævning og inddrivelse af børnebidrag og ægtefællebidrag i udlandet på grundlag af en udenlandsk afgørelse om underholdsbidrag",
    "documentTypeId": "180",
    "isSagsforlobPeriodValid": true,
    "shortName": "VEJ nr 9664 af 25/09/2008",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om behandling af anmodninger om opkrævning og inddrivelse af børnebidrag og ægtefællebidrag i udlandet på grundlag af en udenlandsk afgørelse om underholdsbidrag</p>\r\n      <p class=\"Tekstoverskrift\">1. Indledning</p>\r\n      <p class=\"TekstV\">Bekendtgørelse nr. 1286 af 8. december 2006 om opkrævning og inddrivelse af børnebidrag og ægtefællebidrag i Danmark (Bidragsinddrivelsesbekendtgørelsen) indeholder regler om opkrævning og inddrivelse i Danmark på grundlag af danske afgørelser om underholdsbidrag og udenlandske bidragsafgørelser, som er omfattet af Den Nordiske Inddrivelseskonvention<a class=\"FodnoteHenvisning\" name=\"Henvisning_Not1\" href=\"#Not1\">1)</a>, Haagerkonventionen af 1973<a class=\"FodnoteHenvisning\" name=\"Henvisning_Not2\" href=\"#Not2\">2)</a>, Haagerkonventionen af 1958<a class=\"FodnoteHenvisning\" name=\"Henvisning_Not3\" href=\"#Not3\">3)</a>og FN-Konventionen af 1956<a class=\"FodnoteHenvisning\" name=\"Henvisning_Not4\" href=\"#Not4\">4)</a>. Vejledning nr. 10108 af 21. december 2006 om opkrævning og inddrivelse af børnebidrag og ægtefællebidrag (Bidragsinddrivelsesvejledningen) indeholder en nærmere beskrivelse af, hvordan disse sager skal behandles.</p>\r\n      <p class=\"TekstV\">Disse regelsæt tager imidlertid ikke højde for situationer, hvor en herboende bidragsmodtager søger om inddrivelse mod en bidragsbetaler i et Haagerkonventionsland på grundlag af en afgørelse om underholdsbidrag, der er truffet i det pågældende land eller i et andet Haagerkonventionsland.</p>\r\n      <p class=\"TekstV\">Denne vejledning beskriver proceduren for behandlingen af sager om opkrævning og inddrivelse af børnebidrag og ægtefællebidrag, når</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> afgørelsen om underholdsbidrag er truffet i et land, der har tiltrådt en af Haagerkonventionerne,</p>\r\n        <p class=\"Liste1\"><span class=\"Liste1Nr\" id=\"\">–</span> bidragsmodtageren bor i Danmark, og</p>\r\n        <p class=\"Liste1\"><span class=\"Liste1Nr\" id=\"\">–</span> bidragsbetaleren enten bor i det land, hvor afgørelsen er truffet, eller i et andet land, der har tiltrådt en af Haagerkonventionerne.</p>\r\n      </p>\r\n      <p class=\"Tekstoverskrift\">2. Opkrævning</p>\r\n      <p class=\"TekstV\">Når bidragsbetaleren bor i et andet Haagerkonventionsland, indgives anmodning om opkrævning og inddrivelse af bidrag til den kommune, hvor bidragsmodtageren bor eller opholder sig.</p>\r\n      <p class=\"TekstV\">Kommunen kan kræve, at følgende dokumenter og oplysninger fremlægges sammen med anmodningen:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> Afgørelsen eller forliget om underholdsbidrag – enten den originale afgørelse eller en genpart af afgørelsen, der er bekræftet af den myndighed, der har truffet den.</p>\r\n        <p class=\"Liste1\"><span class=\"Liste1Nr\" id=\"\">–</span> Bidragsmodtagerens navn, adresse og personnummer.</p>\r\n        <p class=\"Liste1\"><span class=\"Liste1Nr\" id=\"\">–</span> Bidragsbetalerens navn, adresse, fødselsdato og eventuelt socialnummer eller lignende i bopælslandet.</p>\r\n        <p class=\"Liste1\"><span class=\"Liste1Nr\" id=\"\">–</span> Barnets (børnenes) navn(e), adresse og personnummer.</p>\r\n        <p class=\"Liste1\"><span class=\"Liste1Nr\" id=\"\">–</span> Opgørelse af bidragsrestancens størrelse og hvilket tidsrum, den vedrører, samt oplysning om størrelsen af eventuelle månedlige bidrag, herunder indeksering.</p>\r\n      </p>\r\n      <p class=\"TekstV\">Kommunen kan herudover anmode bidragsmodtageren om andre oplysninger af betydning for opkrævningen og inddrivelsen af bidraget.</p>\r\n      <p class=\"TekstV\">Kommunen opkræver herefter bidraget hos bidragsbetaleren i udlandet. Se om opkrævningen af bidraget punkt 2.5.4. i Bidragsinddrivelsesvejledningen.</p>\r\n      <p class=\"Tekstoverskrift\">3. Inddrivelse</p>\r\n      <p class=\"TekstV\">Når mulighederne for opkrævning er udtømt, overdrager kommunen sagen til restanceinddrivelsesmyndigheden (det regionale skattecenter), der videresender sagen til Skattecenter Tønder.</p>\r\n      <p class=\"TekstV\">Skattecenter Tønder anmoder den kompetente udenlandske myndighed om at inddrive bidraget i henhold til den udenlandske afgørelse. Denne anmodning fremsendes til centralmyndigheden i det Haagerkonventionsland, hvor bidragsbetaleren bor. Anmodningen fremsættes under henvisning til FN-Konventionen af 1956. Det er således Skattecenter Tønder, der varetager kontakten til udlandet.</p>\r\n      <p class=\"TekstV\">Når sagen fremsendes til udlandet, skal der sondres mellem inddrivelse i afgørelseslandet og inddrivelse i et andet konventionsland.</p>\r\n      <p class=\"TekstV\">A. Når sagen fremsendes til inddrivelse i det Haagerkonventionsland, hvor afgørelsen er truffet, bør følgende dokumenter eller oplysninger normalt være vedlagt anmodningen:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> Afgørelsen eller forliget om underholdsbidrag – enten den originale afgørelse eller en genpart af afgørelsen, der er bekræftet af den myndighed, der har truffet den.</p>\r\n        <p class=\"Liste1\"><span class=\"Liste1Nr\" id=\"\">–</span> Opgørelse af bidragsrestancens størrelse og hvilket tidsrum, den vedrører, samt oplysning om størrelsen af eventuelle månedlige bidrag, herunder indeksering.</p>\r\n      </p>\r\n      <p class=\"TekstV\">Den udenlandske myndighed kan bede om supplerende oplysninger. Der henvises til Bidragsinddrivelsesvejledningen, punkt 8, jf. punkt 7.5.</p>\r\n      <p class=\"TekstV\">B. Når sagen fremsendes til inddrivelse i et andet Haagerkonventionsland end det land, hvor afgørelsen er truffet, skal der principielt fremlægges de samme dokumenter m.v. som ved fremsendelse af en dansk afgørelse til inddrivelse i et andet Haagerkonventionsland. Der henvises til Bidragsinddrivelsesvejledningen, punkt 5.9 og 6.8. Inden fremsendelsen bør Skattecenter Tønder overveje at kontakte centralmyndigheden i det land, hvor afgørelsen søges inddrevet for at få oplyst, hvilke dokumenter der skal fremlægges. I det omfang danske myndigheder ikke er i besiddelse af disse dokumenter, bør Skattecenter Tønder overveje behovet for at indhente oplysningerne via centralmyndigheden i det land, hvor afgørelsen er truffet.</p>\r\n      <p class=\"Tekstoverskrift\">4. Familiestyrelsen</p>\r\n      <p class=\"TekstV\">Kommunerne og Skattecenter Tønder kan forelægge tvivlsspørgsmål om behandlingen af sager, der er omfattet af denne vejledning, for Familiestyrelsen.</p>\r\n      <p class=\"TekstV\">De ovennævnte konventioner og vejledninger findes på www.familiestyrelsen.dk.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Justitsministeriet, den 25. september 2008</I></P><P CLASS=SIGN1 ALIGN=\"CENTER\">Lars Thøgersen</P><P CLASS=SIGN2 ALIGN=\"RIGHT\">/ Julie Sinkbæk Juuel</P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\">1)</a> Konvention af 23. marts 1962 mellem Danmark, Finland, Island, Norge og Sverige om inddrivelse af underholdsbidrag.</p>\r\n      <p class=\"Fodnote\"><a class=\"FodnoteNr\" name=\"Not2\" href=\"#Henvisning_Not2\">2)</a> Haagerkonventionen af 2. oktober 1973 om anerkendelse og fuldbyrdelse af afgørelser om underholdspligt.</p>\r\n      <p class=\"Fodnote\"><a class=\"FodnoteNr\" name=\"Not3\" href=\"#Henvisning_Not3\">3)</a> Haagerkonventionen af 15. april 1958 om anerkendelse og fuldbyrdelse af afgørelser vedrørende underholdspligt overfor børn.</p>\r\n      <p class=\"Fodnote\"><a class=\"FodnoteNr\" name=\"Not4\" href=\"#Henvisning_Not4\">4)</a> Den af de Forenede Nationer vedtagne konvention af 20. juni 1956 om inddrivelse af underholdsbidrag i udlandet.</p>",
    "isHistorical": true,
    "editorialNotes": [
        "Vejledningen er bortfaldet på grund af efterfølgende lovændring på inddrivelsesområdet."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/09/2008"
        },
        {
            "displayName": "Accession",
            "displayValue": "C20080966460"
        },
        {
            "displayName": "Entydig dokumentidentifikation",
            "displayValue": "AA004514"
        },
        {
            "displayName": "Dato for førstegangsindlæggelse",
            "displayValue": "26/09/2008"
        },
        {
            "displayName": "Dato for indlæggelse",
            "displayValue": "07/01/2009"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9664"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "25/09/2008"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Familiestyrelsen"
        },
        {
            "displayName": "Ressortministeriets journalnummer",
            "displayValue": "Justitsmin,<br />Familiestyrelsen, j.nr. 2008-5011-00007"
        },
        {
            "displayName": "Stikord",
            "displayValue": "børnebidrag, inddrivelse, opkrævning, ægtefællebidrag"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}