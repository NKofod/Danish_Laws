{
    "id": 34368,
    "title": "Sygebehandling - alkoholmisbrug - behandlingsinstitution uden for det offentlige behandlingssystem (* 2) ",
    "documentTypeId": "240",
    "isSagsforlobPeriodValid": false,
    "shortName": "KEN nr 51602 af 03/11/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>M, som havde været alkoholmisbruger i mange år, var i perioden 9. </I>  \r\n\r\n</P>  \r\n\r\n<P> <I>december 1986 til 21. januar 1987 blevet behandlet på en  \r\n\r\n behandlingsinstitution uden for det offentlige behandlingssystem. Den 2.  \r\n\r\n februar 1987 søgte han om kontanthjælp til betaling af behandlingsudgiften.  \r\n\r\n</I> </P>  \r\n\r\n<P> <I>Ankestyrelsen fandt ikke tilstrækkeligt grundlag for at pålægge  \r\n\r\n kommunen at yde hjælp. </I> </P>  \r\n\r\n<P> <I>Ankestyrelsen lagde vægt på, at M først søgte støtte ca. 14 dage efter  \r\n\r\n opholdets afslutning. Ankestyrelsen fandt ikke nogen grund til, at der ikke  \r\n\r\n var søgt om støtte på et meget tidligere tidspunkt. </I> </P>  \r\n\r\n<P> <I>Ankestyrelsen bemærkede sig desuden, at M efter opholdet havde haft  \r\n\r\n arbejde i ca. 8 måneder til normal løn og derefter havde modtaget  \r\n\r\n sygedagpenge i ca. 6 måneder uden at afdrage på gælden. (* 1) </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Sygebehandling - alkoholmisbrug -  \r\n\r\n behandlingsinstitution uden for det offentlige behandlingssystem (* 2) </H1>  \r\n\r\n<P></P>  \r\n\r\n<P>REDEGØRELSE FOR SAGEN: </P>  \r\n\r\n<P>M havde i mange år haft et betydeligt alkoholforbrug og havde i perioder  \r\n\r\n også været bruger af forskellige former for narkotika. </P>  \r\n\r\n<P>Han var forsøgt behandlet i et stort antal af de bestående offentlige  \r\n\r\n behandlingsinstitutioner uden resultat. </P>  \r\n\r\n<P>M henvendte sig den 9. december 1986 til en behandlingsinstitution uden  \r\n\r\n for det offentlige behandlingssystem, hvor han blev behandlet frem til den  \r\n\r\n 21. januar 1987. </P>  \r\n\r\n<P>Den 2. februar 1987 søgte han om kontanthjælp til betaling af  \r\n\r\n behandlingsudgiften. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Kommunen afslog at yde hjælp og anførte, at det er en forudsætning for at  \r\n\r\n yde hjælp, at behandlingen ikke kan foregå inden for det offentlige  \r\n\r\n behandlingssystem uden udgift for patienten. Denne betingelse ansås ikke for  \r\n\r\n opfyldt i M's tilfælde. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Afgørelsen blev anket af M, der nærmere redegjorde for, hvorfor han ikke  \r\n\r\n mente, at det offentlige behandlingssystem kunne hjælpe ham. </P>  \r\n\r\n<P>SUPPLERENDE OPLYSNINGER EFTER ANKEN: </P>  \r\n\r\n<P>Det oplystes efterfølgende, at M i 1987 arbejdede som sygehjælper i  \r\n\r\n perioden 1. marts til 31. oktober til en bruttoløn på 13.432 kr. pr. måned.  \r\n\r\n Derefter fik han sygedagpenge. Fra 1. maj 1988 modtog han forskud på  \r\n\r\n førtidspension, som han senere fik tilkendt med virkning fra den 1. januar  \r\n\r\n 1988. </P>  \r\n\r\n<P>LOVGRUNDLAG: </P>  \r\n\r\n<P>Bistandslovens § 46 a. </P>  \r\n\r\n<P>Socialministeriets vejledning af 5. marts 1987 om kontanthjælp efter </P>  \r\n\r\n<P>bistandsloven, pkt. 25. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen finder, at der ikke er tilstrækkeligt grundlag til at  \r\n\r\n pålægge kommunen at yde M hjælp til betaling af opholdet på institutionen.  \r\n\r\n</P>  \r\n\r\n<P>Ankestyrelsen har lagt vægt på, at M først indgav ansøgning om støtte ca.  \r\n\r\n 14 dage efter opholdets afslutning. Ankestyrelsen har ikke fundet nogen grund  \r\n\r\n til, at M ikke har ansøgt om økonomisk støtte på et meget tidligere  \r\n\r\n tidspunkt. </P>  \r\n\r\n<P>Desuden har styrelsen bemærket sig, at M efter opholdet har haft arbejde i  \r\n\r\n ca. 8 måneder til normal løn og derefter har modtaget sygedagpenge i ca. 6  \r\n\r\n måneder, uden at have afdraget på gælden. </P>  \r\n\r\n<P>Ankestyrelsen tiltræder kommunens afgørelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Se endvidere SM O-027-88 </P>  \r\n\r\n</DIV>",
    "isHistorical": true,
    "editorialNotes": [
        "(* 2) Offentliggjort af Socialstyrelsen i SM O-004-89 16/01/1989.",
        "(* 3) Overført til historisk base ved saneringsrunden juni 1998."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19885160225"
        },
        {
            "displayName": "Entydig dokumentidentifikation",
            "displayValue": "CA002296"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "51602"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "03/11/1988"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "15317-87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}