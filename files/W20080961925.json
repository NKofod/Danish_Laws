{
    "id": 121294,
    "title": "Pressenævnets kendelse i sag 2008-6-703",
    "documentTypeId": "240",
    "isSagsforlobPeriodValid": true,
    "shortName": "KEN nr 9619 af 09/09/2008",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag 2008-6-703</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>2 klagere – personer – klagede over en artikel og en berigtigelse i Politiken.</div>\r\n        </p>\r\n        <p class=\"Tekst2\">\r\n          <div><span class=\"Bold\">Pressenævnets begrundelse og afgørelse:</span></div>\r\n        </p>\r\n        <p class=\"Tekst2\">\r\n          <div><span class=\"Bold\">Pressenævnet lægger til grund, at Politiken fejlagtigt oplyste [K1]s stillingsbetegnelse i tilslutning til angivelsen af [K2]s navn i debatindlægget den 18. juni 2008.</span></div>\r\n        </p>\r\n        <p class=\"Tekst2\">\r\n          <div><span class=\"Bold\">Det følger af de vejledende regler for god presseskik, at berigtigelse af urigtige meddelelser skal finde sted på redaktørens eget initiativ, hvis og så snart kendskab til fejl af betydning i de bragte meddelelser indgår.</span> <span class=\"Bold\">Berigtigelsen skal foretages i en sådan form, at læserne får mulighed for at blive opmærksom på berigtigelsen, jf. punkt A.7.</span></div>\r\n        </p>\r\n        <p class=\"Tekst2\">\r\n          <div>Pressenævnet finder, at den berigtigelse, som Politiken bragte den 24. juni 2008, havde en sådan form og et sådant indhold, at den opfylder betingelserne i de vejledende regler for god presseskik. Nævnet finder endvidere, at Politiken heller ikke ved formuleringen ”en organisation, der kalder sig KulturBornholm” har tilsidesat god presseskik. Nævnet udtaler derfor ikke kritik af Politiken.</div>\r\n        </p>\r\n        <p class=\"Tekst2\">\r\n          <div><span class=\"Bold\">Som sagen foreligger oplyst, har nævnet ikke mulighed for at tage stilling til, om Politiken burde have bragt en rettelse tidligere end sket.</span></div>\r\n        </p>\r\n      </div>\r\n      <p class=\"Tekst\">[K1] og [K2] har klaget til Pressenævnet over en artikel af 18. juni og 24. juni 2008, idet de mener, at god presseskik er tilsidesat.</p>\r\n      <p class=\"Tekst\"><span class=\"BoldUnderline\">1 Sagsfremstilling</span></p>\r\n      <p class=\"Tekst\">[K2] fremsendte ved e-mail af 14. juni 2008 et debatindlæg til Politiken. Indlægget blev sendt fra [K1]s</p>\r\n      <p class=\"Tekst\">mailadresse ([K1]@get2net.dk). Efter debatindlæggets tekst var følgende udstederbetegnelse anført i mailen:</p>\r\n      <p class=\"Tekst\">”[K2]</p>\r\n      <p class=\"Tekst\">[Adresse]</p>\r\n      <p class=\"Tekst\">tlf [nummer]</p>\r\n      <p class=\"Tekst\">[K2]@kulturbornholm.dk</p>\r\n      <p class=\"Tekst\">www.kulturbornholm.dk”</p>\r\n      <p class=\"Tekst\">Politiken bragte debatindlægget den 18. juni 2008 under overskriften <span class=\"Italic\">”Lær af Victor Borge”.</span> Indlægget var angivet skrevet af ”[K2]. Cand.phil., lektor.”</p>\r\n      <p class=\"Tekst\">Politiken bragte den 24. juni 2008 under ”<span class=\"Italic\">Fejl og Fakta”</span> følgende:</p>\r\n      <p class=\"Tekst\">”Kommentaren ’Lær af Victor Borge’ i onsdagsavisen 18.6. om Danmarks Radios klassiske kanal er forfattet af [K2]. Han præsenteres i teksten som cand.phil. og lektor. Den holder bare ikke. [K2] er lærer emeritus (og i øvrigt præsident for en organisation, der kalder sig KulturBornholm).”</p>\r\n      <p class=\"Tekst\">Samme dag anmodede [K1] Politiken om at bringe et indlæg under overskriften <span class=\"Italic\">”Fejl og fakta”.</span> Avisen afviste ved e-mail af 26. juni 2008 at bringe [K1]s indlæg. Af svaret fremgik følgende:</p>\r\n      <p class=\"Tekst\">”På grund af den store tilgang af stof til debatsiderne har jeg desværre ikke haft mulighed for at placere dit indlæg, hvorfor jeg med beklagelse må sige nej tak i denne omgang. Når det er svært at få optaget læserbreve/debatindlæg i Politiken, skyldes det, at vi modtager langt flere, end vi har plads til at trykke. Vi må derfor dagligt skuffe mange læsere. Men i udvælgelsen af indlæg til trykning bestræber vi os på, at hele paletten af dagsaktuelle emner så vidt muligt kommer til udtryk i spalterne.”</p>\r\n      <p class=\"Tekst\"><span class=\"BoldUnderline\">2 Parternes synspunkter</span></p>\r\n      <p class=\"Tekst\"><span class=\"Bold\">2.1 [K1] og [K2]s synspunkter</span></p>\r\n      <p class=\"Tekst\">Klagerne har anført, at [K2] fejlagtigt blev nævnt med [K1]s titel cand.phil., lektor. [K2] er overlærer på efterløn og præsident for KulturBornholm. Han ønskede ikke at benytte nogen titel og måtte to gange anmode Politiken om en rettelse. Personer, der udtaler sig med stillingsbetegnelse, bliver ansvarlig for indholdet af det sagte på en anden måde, end når de udtaler sig som privatpersoner. I berigtigelsen antydede avisen, at det var [K2] selv, der havde pyntet sig med lånte fejr og nedgjorde ham ved at skrive ”og i øvrigt præsident for en organisation, der kalder sig KulturBornholm”.</p>\r\n      <p class=\"Tekst\"><span class=\"Bold\">2.2 Politikens synspunkter</span></p>\r\n      <p class=\"Tekst\">Politiken har anført, at avisen begik en fejl, da man den 18. juni 2008 i forbindelse med debatindlægget ”Lær af Victor Borge” præsenterede [K2] som cand.phil. og lektor. Fejlen opstod formentlig, fordi [K2] brugte [K1]s mailadresse, da han sendte debatindlægget til Politiken. Fejlen blev efterfølgende rettet i avisens faste rubrik for rettelser og præciseringer ”Fejl og Fakta” den 24. juni 2008.</p>\r\n      <p class=\"Tekst\">Avisen har videre anført, at rettelsen er helt faktuel, og at den ikke antyder, at [K2] prydede sig med lånte fjer. Med vendingen ”Politiken beklager fejlen” er det umisforståeligt, at avisen retter fejlen.</p>\r\n      <p class=\"Tekst\"><span class=\"BoldUnderline\">3 Pressenævnets begrundelse og afgørelse:</span></p>\r\n      <p class=\"Tekst\">I sagens behandling har følgende nævnsmedlemmer deltaget:</p>\r\n      <p class=\"Tekst\">Thomas Rørdam, Hans Peter Blicher, Ulrik Holmstrup og Bodil Mørkøv Ullerup.</p>\r\n      <p class=\"Tekst\">Pressenævnet lægger til grund, at Politiken fejlagtigt oplyste [K1]s stillingsbetegnelse i tilslutning til angivelsen af [K2]s navn i debatindlægget den 18. juni 2008.</p>\r\n      <p class=\"Tekst\">Det følger af de vejledende regler for god presseskik, at berigtigelse af urigtige meddelelser skal finde sted på redaktørens eget initiativ, hvis og så snart kendskab til fejl af betydning i de bragte meddelelser indgår. Berigtigelsen skal foretages i en sådan form, at læserne får mulighed for at blive opmærksom på berigtigelsen, jf. punkt A.7.</p>\r\n      <p class=\"Tekst\">Pressenævnet finder, at den berigtigelse, som Politiken bragte den 24. juni 2008, havde en sådan form og et sådant indhold, at den opfylder betingelserne i de vejledende regler for god presseskik. Nævnet finder endvidere, at Politiken heller ikke ved formuleringen ”en organisation, der kalder sig KulturBornholm” har tilsidesat god presseskik. Nævnet udtaler derfor ikke kritik af Politiken.</p>\r\n      <p class=\"Tekst\">Som sagen foreligger oplyst, har nævnet ikke mulighed for at tage stilling til, om Politiken burde have bragt en rettelse tidligere end sket.</p>\r\n      <p class=\"Tekst\">Afgjort den 9. september 2008</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/09/2008"
        },
        {
            "displayName": "Accession",
            "displayValue": "W20080961925"
        },
        {
            "displayName": "Entydig dokumentidentifikation",
            "displayValue": "AA004491"
        },
        {
            "displayName": "Dato for indlæggelse",
            "displayValue": "11/09/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9619"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "09/09/2008"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2008-6-703"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}