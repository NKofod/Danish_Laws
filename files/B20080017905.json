{
    "id": 114657,
    "title": "Bekendtgørelse om kompensation til handicappede i erhverv m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 179 af 13/03/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Formål og personkreds</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Fortrinsadgang</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Personlig assistance til handicappede i erhverv m.v.</p>\r\n      <p class=\"Indholdsfortegnelse\"><a href=\"#Kap4\">Kapitel 4</a>   Personlig assistance under efter- og videreuddannelse</p>\r\n      <p class=\"Indholdsfortegnelse\"><a href=\"#Kap5\">Kapitel 5</a>   Løntilskud ved ansættelse af nyuddannede personer (isbryderordningen)</p>\r\n      <p class=\"Indholdsfortegnelse\"><a href=\"#Kap6\">Kapitel 6</a>   Andre bestemmelser</p><div class=\"bjelke\">Den fulde tekst</div><p class=\"Titel2\">Bekendtgørelse om kompensation til handicappede i erhverv m.v.</p>\r\n      <p class=\"Indledning2\">I medfør af § 3, stk. 2, § 7, stk. 5, § 11, § 14 a, stk. 5, § 16 a, stk. 4 og § 17, stk. 4 i lov om kompensation til handicappede i erhverv m.v., jf. lovbekendtgørelse nr. 71 af 8. februar 2008, fastsættes:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Formål og personkreds</p>\r\n      <p class=\"Paragraf\"><span class=\"ParagrafNr\">§ 1.</span> Formålet med reglerne om kompensation til handicappede i erhverv m.v. er at give personer med handicap kompensation for handicappet, således at disse personer bliver ligestillet med personer uden handicap og dermed får samme muligheder for erhvervsudøvelse.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Fortrinsadgang</p>\r\n      <p class=\"ParagrafGruppeOverskrift\">Fortrinsadgang ved ansættelse hos offentlige arbejdsgivere, bevilling til stadepladser m.v. og taxikørsel</p>\r\n      <p class=\"Paragraf\"><span class=\"ParagrafNr\">§ 2.</span> Ved besættelse af en ledig stilling er offentlige arbejdsgivere forpligtet til at give en person, der på grund af handicap har vanskeligt ved at få beskæftigelse på det almindelige arbejdsmarked, fortrinsadgang til den ledige stilling, hvis personen med handicap efter arbejdsgiverens vurdering er lige så kvalificeret som de øvrige ansøgere.</p>\r\n      <p class=\"Stk2\"><span class=\"StkNr\">Stk. 2.</span> Tilsvarende gælder for offentlige myndigheder ved bevilling til ledige stadepladser, avis- og bladkiosker, chokolade- og tobaksudsalg eller andre tilladelser, forpagtninger og lignende af tilsvarende art samt bevilling til taxikørsel, jf. dog § 9.</p>\r\n      <p class=\"Stk2\"><span class=\"StkNr\">Stk. 3.</span> Bestemmelsen i stk. 1 finder dog ikke anvendelse, såfremt der til det pågældende arbejde antages en person, der allerede er ansat i virksomheden eller institutionen.</p>\r\n      <p class=\"Paragraf\"><span class=\"ParagrafNr\">§ 3.</span> Fortrinsadgangen sikres ved retten til en ansættelsessamtale, jf. § 6, stk. 2, og § 8, stk. 2, samt ved forhandlingspligten, jf. § 6, stk. 3, og § 8, stk. 3.</p>\r\n      <p class=\"Stk2\"><span class=\"StkNr\">Stk. 2.</span> Afslag på ansættelse eller tildeling af bevilling skal opfylde forvaltningslovens regler, bl.a. kapitel 6 om begrundelse.</p>\r\n      <p class=\"ParagrafGruppeOverskrift\">Ansættelse hos offentlige arbejdsgivere</p>\r\n      <p class=\"Paragraf\"><span class=\"ParagrafNr\">§ 4.</span> Ved offentlige arbejdsgivere forstås:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> statslige myndigheder, virksomheder og institutioner,</p>\r\n          <p class=\"Liste1\"><span class=\"Liste1Nr\">2)</span> kommunale og regionale myndigheder, virksomheder og institutioner,</p>\r\n          <p class=\"Liste1\"><span class=\"Liste1Nr\">3)</span> kommunale og regionale fællesskaber,</p>\r\n          <p class=\"Liste1\"><span class=\"Liste1Nr\">4)</span> virksomheder hvor det offentlige ejer mere end 50 % af aktiekapitalen og</p>\r\n          <p class=\"Liste1\"><span class=\"Liste1Nr\">5)</span> organisationer, foreninger, selskaber, institutioner og lignende, hvor mindst 50 % af udgifterne dækkes af offentlige tilskud.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 5.</span> Når staten i jobcenteret modtager henvendelse fra en person, som på grund af handicap har vanskeligt ved at få beskæftigelse på det almindelige arbejdsmarked, og som efter staten i jobcenterets skøn vil kunne bestride en arbejdsopgave, skal staten i jobcenteret registrere alle relevante oplysninger om den pågældende, herunder uddannelse og andre kvalifikationer samt handicappets art og omfang.</p>\r\n      <p class=\"Paragraf\"><span class=\"ParagrafNr\">§ 6.</span> Det er staten i jobcenteret, der afgør, om en person med handicap har vanskeligt ved at få beskæftigelse på det almindelige arbejdsmarked. Hvis staten i jobcenteret skønner, at en person med handicap vil kunne bestride en ledig stilling, som staten i jobcenteret har fået kendskab til hos en offentlig arbejdsgiver, skal staten i jobcenteret rette henvendelse til den pågældende arbejdsgiver om ansættelse.</p>\r\n      <p class=\"Stk2\"><span class=\"StkNr\">Stk. 2.</span> Den offentlige arbejdsgiver er forpligtet til at indkalde en ansøger med handicap, der er omfattet af stk. 1, til en personlig ansættelsessamtale, før en ledig stilling besættes. Dette gælder også, hvis en ansøger med handicap selv retter henvendelse til arbejdsgiveren om ansættelse og har gjort opmærksom på, at fortrinsadgangen ønskes anvendt, medmindre ansøgeren ikke opfylder de formelle uddannelseskrav til den ledige stilling. Pligten til at indkalde til ansættelsessamtale gælder, hver gang en ledig stilling skal besættes, selv om der er tale om samme stillingstype.</p>\r\n      <p class=\"Stk2\"><span class=\"StkNr\">Stk. 3.</span> Hvis ansøgeren med handicap ikke ansættes i den ledige stilling, skal arbejdsgiveren vente med at besætte stillingen, indtil arbejdsgiveren</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> har givet staten i jobcenteret en skriftlig redegørelse for, hvorfor ansøgeren ikke ønskes ansat og</p>\r\n          <p class=\"Liste1\"><span class=\"Liste1Nr\">2)</span> på baggrund af redegørelsen har forhandlet med staten i jobcenteret om, hvorvidt ansøgeren alligevel vil kunne ansættes i stillingen. Staten i jobcenteret skal udarbejde et skriftligt referat af forhandlingen.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 7.</span> Når en ansøger med handicap søger fortrinsadgang til en ledig stilling hos staten eller kommunen i jobcenteret, skal staten i jobcenteret i nabokommunen behandle ansøgningen i henhold til § 6 efter en af Arbejdsmarkedsstyrelsen udarbejdet oversigt.</p>\r\n      <p class=\"ParagrafGruppeOverskrift\">Bevilling af stadepladser m.v. og bevilling til taxikørsel</p>\r\n      <p class=\"Paragraf\"><span class=\"ParagrafNr\">§ 8.</span> Offentlige myndigheder skal orientere staten i jobcenteret om bevillinger til ledige stadepladser, avis- og bladkiosker, chokolade- og tobaksudsalg eller andre tilladelser, forpagtninger og lignende af tilsvarende art samt om ledige bevillinger til taxikørsel.</p>\r\n      <p class=\"Stk2\"><span class=\"StkNr\">Stk. 2.</span> Den pågældende myndighed er forpligtet til at indkalde en ansøger med handicap, der er indstillet af staten i jobcenteret til en bevilling efter stk. 1, til en personlig samtale, før bevillingen tildeles. Dette gælder også, hvis en ansøger med handicap selv har søgt en ledig bevilling og har gjort opmærksom på, at fortrinsadgangen ønskes anvendt, medmindre ansøgeren med handicap er åbenbart ringere kvalificeret end de øvrige ansøgere.</p>\r\n      <p class=\"Stk2\"><span class=\"StkNr\">Stk. 3.</span> Hvis ansøgeren med handicap ikke tildeles den ledige bevilling, efter at staten i jobcenteret har indstillet til en bevilling, skal den offentlige myndighed vente med at tildele bevillingen, indtil myndigheden</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> har givet staten i jobcenteret en skriftlig redegørelse for, hvorfor den offentlige myndighed ikke ønsker at tildele bevillingen til ansøgeren og</p>\r\n          <p class=\"Liste1\"><span class=\"Liste1Nr\">2)</span> på baggrund af redegørelsen har forhandlet med staten i jobcenteret om, hvorvidt ansøgeren alligevel vil kunne tildeles bevillingen. Staten i jobcenteret skal udarbejde et skriftligt referat af forhandlingen.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 9.</span> Den pågældende myndighed kan undlade at tildele bevilling til taxikørsel til en ansøger med handicap, hvis ansøgeren ikke opfylder betingelserne i §§ 3-7 i Trafikministeriets bekendtgørelse nr. 220 af 31. marts 2000 om taxikørsel m.v., eller hvis ansøgeren ikke er i stand til at udføre de arbejdsfunktioner, som normalt påhviler føreren af en taxi.</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Personlig assistance til handicappede i erhverv m.v.</p>\r\n      <p class=\"ParagrafGruppeOverskrift\">Personkreds</p>\r\n      <p class=\"Paragraf\"><span class=\"ParagrafNr\">§ 10.</span> Der kan ydes personlig assistance til ledige, lønmodtagere og selvstændige erhvervsdrivende, der på grund af en varig og betydelig fysisk eller psykisk funktionsnedsættelse har behov for særlig personlig bistand.</p>\r\n      <p class=\"ParagrafGruppeOverskrift\">Stillingskategorier m.v.</p>\r\n      <p class=\"Paragraf\"><span class=\"ParagrafNr\">§ 11.</span> Personlig assistance kan søges af personer med funktionsnedsættelse, som</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> søger ansættelse eller er ansat i en stilling på ordinære løn- og ansættelsesvilkår,</p>\r\n          <p class=\"Liste1\"><span class=\"Liste1Nr\">2)</span> søger ansættelse eller er ansat i job med løntilskud efter lov om en aktiv beskæftigelsesindsats,</p>\r\n          <p class=\"Liste1\"><span class=\"Liste1Nr\">3)</span> søger ansættelse eller er ansat i fleksjob efter lov om en aktiv beskæftigelsesindsats,</p>\r\n          <p class=\"Liste1\"><span class=\"Liste1Nr\">4)</span> deltager i tilbud om virksomhedspraktik efter lov om en aktiv beskæftigelsesindsats,</p>\r\n          <p class=\"Liste1\"><span class=\"Liste1Nr\">5)</span> søger ansættelse eller er ansat i seniorjob efter lov om seniorjob eller</p>\r\n          <p class=\"Liste1\"><span class=\"Liste1Nr\">6)</span> påtænker at etablere selvstændig virksomhed eller er selvstændig erhvervsdrivende på det almindelige arbejdsmarked.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Tilskuddet til personlig assistance kan først ydes, når den pågældende er i erhverv.</p>\r\n      <p class=\"ParagrafGruppeOverskrift\">Ansættelsesbetingelser for assistenten</p>\r\n      <p class=\"Paragraf\"><span class=\"ParagrafNr\">§ 12.</span> Tilskud til personlig assistance ydes til en virksomhed til aflønning af en personlig assistent for en ansat eller for en, der skal ansættes i virksomheden, eller for virksomhedens indehaver, jf. dog stk. 6.</p>\r\n      <p class=\"Stk2\"><span class=\"StkNr\">Stk. 2.</span> Den personlige assistent ansættes i virksomheden på normale ansættelsesvilkår.</p>\r\n      <p class=\"Stk2\"><span class=\"StkNr\">Stk. 3.</span> Den personlige assistent kan efter aftale med virksomheden rekvireres hos et vikarbureau.</p>\r\n      <p class=\"Stk2\"><span class=\"StkNr\">Stk. 4.</span> I stedet for personlig assistance efter stk. 2 og 3, kan assistance efter aftale med virksomheden rekvireres som tegnsprogstolk eller mundhåndsystemtolk (MHS) efter bekendtgørelse om uddannelsen til tegnsprogs- og mundhåndsystemtolk eller som skrivetolk.</p>\r\n      <p class=\"Stk2\"><span class=\"StkNr\">Stk. 5.</span> Personen med handicap skal forud for ansættelse eller rekvirering af en assistent godkende denne.</p>\r\n      <p class=\"Stk2\"><span class=\"StkNr\">Stk. 6.</span> Når der ydes personlig assistance til en ledig, der deltager i virksomhedspraktik, jf. § 11, stk. 1, nr. 4, ansættes assistenten af staten i jobcenteret eller rekvireres efter stk. 3 eller 4.</p>\r\n      <p class=\"ParagrafGruppeOverskrift\">Bevilling og omfang af tilskud</p>\r\n      <p class=\"Paragraf\"><span class=\"ParagrafNr\">§ 13.</span> Den personlige assistent skal bistå personen med praktiske arbejdsfunktioner og funktioner, som følger af beskæftigelsen, og som den pågældende på grund af funktionsnedsættelsen har behov for særlig assistance til.</p>\r\n      <p class=\"Stk2\"><span class=\"StkNr\">Stk. 2.</span> Assistancen kan fordeles på flere assistenter. Den samlede assistance må ikke overstige det maksimale timeantal, der kan bevilges, jf. § 15.</p>\r\n      <p class=\"Paragraf\"><span class=\"ParagrafNr\">§ 14.</span> Der kan ikke ydes tilskud til personlig assistance, hvis erhvervet er uforeneligt med funktionsnedsættelsen. Personen med funktionsnedsættelsen skal selv kunne udføre de indholdsmæssige arbejdsopgaver.</p>\r\n      <p class=\"Stk2\"><span class=\"StkNr\">Stk. 2.</span> Ansættelsen af den personlige assistent må ikke have karakter af vikardækning eller almindelig medhjælp.</p>\r\n      <p class=\"Paragraf\"><span class=\"ParagrafNr\">§ 15.</span> Der kan bevilges tilskud op til 20 timer pr. uge i gennemsnit pr. kvartal for lønmodtagere og selvstændige erhvervsdrivende, der arbejder 37 timer om ugen. Ved færre arbejdstimer beregnes tilskuddet forholdsmæssigt.</p>\r\n      <p class=\"Stk2\"><span class=\"StkNr\">Stk. 2.</span> En person, der har mere end én funktionsnedsættelse eller har en meget betydelig funktionsnedsættelse, kan efter en konkret vurdering få tilskud op til fuld tid (d.v.s. op til 37 timer om ugen). Efter en konkret vurdering kan personer med funktionsnedsættelse, f.eks. døvblinde, få tilskud udover 37 timer pr. uge.</p>\r\n      <p class=\"Stk2\"><span class=\"StkNr\">Stk. 3.</span> I forbindelse med efteruddannelse forud for et kon­kret ansættelsesforhold, jf. § 16, stk. 1, kan der ydes tilskud op til fuld tid. Tilskud kan gives til undervisningstimer samt til forberedelse, hvis personen med handicap har behov for assistance til forberedelsen.</p>\r\n      <p class=\"Stk2\"><span class=\"StkNr\">Stk. 4.</span> Bevilling kan gives for en bestemt periode eller indtil videre.</p>\r\n      <p class=\"ParagrafGruppeOverskrift\">Assistance under efteruddannelse</p>\r\n      <p class=\"Paragraf\"><span class=\"ParagrafNr\">§ 16.</span> Ledige personer med en varig og betydelig fysisk eller psykisk funktionsnedsættelse kan få tilskud til personlig assistance under efteruddannelse forud for påbegyndelse af et konkret ansættelsesforhold. Tilskuddet kan først ydes, når den pågældende er i uddannelse. Den personlige assistent ansættes i virksomheden.</p>\r\n      <p class=\"Stk2\"><span class=\"StkNr\">Stk. 2.</span> Lønmodtagere med en varig og betydelig fysisk eller psykisk funktionsnedsættelse kan få tilskud til personlig assistance under deltagelse i kurser, der er et led i arbejdet, betales af arbejdsgiveren og afvikles i arbejdstiden. Det samme gælder for lønmodtagere, der deltager i AMU-uddannelser, der er et led i arbejdet og afvikles i arbejdstiden.</p>\r\n      <p class=\"Stk2\"><span class=\"StkNr\">Stk. 3.</span> Selvstændige erhvervsdrivende med en varig og betydelig fysisk eller psykisk funktionsnedsættelse kan få tilskud til personlig assistance under deltagelse i kurser, der er et almindeligt led i efter- og videreuddannelsen i den pågældende branche.</p>\r\n      <p class=\"ParagrafGruppeOverskrift\">Assistance under sygdom m.v.</p>\r\n      <p class=\"Paragraf\"><span class=\"ParagrafNr\">§ 17.</span> Staten i jobcenteret kan udbetale tilskud til virksomheden under sygefravær hos personer med funktionsnedsættelse. Det er en betingelse, at arbejdsgiveren er forpligtet til at betale løn til assistenten i fraværsperioden.</p>\r\n      <p class=\"Stk2\"><span class=\"StkNr\">Stk. 2.</span> Før tilskud kan udbetales, skal arbejdsgiveren erklære på tro og love, at arbejdsgiveren er forpligtet til at udbetale løn til assistenten i den periode, hvor personen med funktionsnedsættelse er fraværende.</p>\r\n      <p class=\"Paragraf\"><span class=\"ParagrafNr\">§ 18.</span> Staten i jobcenteret kan udbetale tilskud til virksomheden, når den personlige assistent er fraværende fra sit arbejde på grund af sygdom. Det er en betingelse, at arbejdsgiveren er forpligtet til at udbetale løn til assistenten under fraværet, og at arbejdsgiveren ikke samtidigt modtager refusion fra det offentlige efter lov om sygedagpenge eller lov om ret til orlov og dagpenge ved barsel.</p>\r\n      <p class=\"Stk2\"><span class=\"StkNr\">Stk. 2.</span> Staten i jobcenteret skal ved sygdom af mere end 14 dages varighed tage stilling til, om tilskud fortsat skal udbetales.</p>\r\n      <p class=\"Stk2\"><span class=\"StkNr\">Stk. 3.</span> Før tilskud kan udbetales, skal arbejdsgiveren erklære på tro og love</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> at arbejdsgiveren er forpligtet til at udbetale løn til assistenten i perioder, hvor denne er fraværende og</p>\r\n          <p class=\"Liste1\"><span class=\"Liste1Nr\">2)</span> om arbejdsgiveren samtidig modtager refusion efter reglerne i lov om sygedagpenge og lov om ret til orlov og dagpenge ved barsel.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 19.</span> Hvis den personlige assistent forventes at være fraværende på grund af længerevarende sygdom og lignende, kan der ydes tilskud til ansættelse af en vikar for den personlige assistent.</p>\r\n      <p class=\"ParagrafGruppeOverskrift\">Tilskud til assistance under arbejdsbetingede rejser</p>\r\n      <p class=\"Paragraf\"><span class=\"ParagrafNr\">§ 20.</span> En virksomhed eller selvstændig erhvervsdrivende kan få refunderet dokumenterede rimelige rejseudgifter for den personlige assistent, hvis assistenten har ledsaget den handicappede person i forbindelse med arbejdsbetingede rejser, herunder til udlandet.</p>\r\n      <p class=\"Stk2\"><span class=\"StkNr\">Stk. 2.</span> Ud over direkte rejseudgifter kan der ydes refusion af andre udgifter til den personlige assistent, f.eks. time-dagpenge, som arbejdsgiveren ifølge overenskomst, ansættelsesaftale eller ansættelsesretlige regler i øvrigt er forpligtet til at betale.</p>\r\n      <p class=\"Stk2\"><span class=\"StkNr\">Stk. 3.</span> Arbejdsgiveren skal erklære på tro og love, at denne er forpligtet til at udbetale de i stk. 2, nævnte udgifter, før tilskuddet udbetales.</p>\r\n      <p class=\"ParagrafGruppeOverskrift\">Ansøgning om personlig assistance</p>\r\n      <p class=\"Paragraf\"><span class=\"ParagrafNr\">§ 21.</span> Ansøgning om personlig assistance indgives af personen med funktionsnedsættelse til staten i jobcenteret i den kommune, hvor personen med funktionsnedsættelsen er bosat.</p>\r\n      <p class=\"Stk2\"><span class=\"StkNr\">Stk. 2.</span> Ansøgningen skal indeholde oplysning om</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> navn, adresse, CPR-nr. og stilling,</p>\r\n          <p class=\"Liste1\"><span class=\"Liste1Nr\">2)</span> personen er ansat som lønmodtager eller er selvstændig erhvervsdrivende,</p>\r\n          <p class=\"Liste1\"><span class=\"Liste1Nr\">3)</span> funktionsnedsættelsens art,</p>\r\n          <p class=\"Liste1\"><span class=\"Liste1Nr\">4)</span> de bestemte arbejdsfunktioner eller funktioner i forbindelse med deltagelse i uddannelse/kurser, der ønskes assistance til,</p>\r\n          <p class=\"Liste1\"><span class=\"Liste1Nr\">5)</span> antal timer, hvortil der ønskes assistance og</p>\r\n          <p class=\"Liste1\"><span class=\"Liste1Nr\">6)</span> den periode, hvortil der ønskes assistance.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Lønmodtagere, der søger om personlig assistance, skal endvidere oplyse navn og adresse på arbejdsgiver, samt om vedkommende er ansat i ordinær beskæftigelse, i job med løntilskud, i fleksjob eller seniorjob.</p>\r\n      <p class=\"Stk2\"><span class=\"StkNr\">Stk. 4.</span> Staten i jobcenteret afgør, om en ansøgning kan imødekommes.</p>\r\n      <p class=\"ParagrafGruppeOverskrift\">Tilskuddets størrelse</p>\r\n      <p class=\"Paragraf\"><span class=\"ParagrafNr\">§ 22.</span> Tilskuddets størrelse til løn eller til udgift til vikarbureau svarer til den studentertimelønssats, der er fastlagt i overenskomst mellem HK og staten, jf. dog § 24. Tilskuddets størrelse fastsættes af staten i jobcenteret ud fra den personlige assistents anciennitet i tilskudsordningen.</p>\r\n      <p class=\"Stk2\"><span class=\"StkNr\">Stk. 2.</span> I tilfælde, hvor der er behov for særlige kvalifikationer hos den personlige assistent, kan staten i jobcenteret efter en konkret vurdering, yde et tilskud, der svarer til den ordinære sats for det pågældende arbejde.</p>\r\n      <p class=\"Stk2\"><span class=\"StkNr\">Stk. 3.</span> Tilskuddet kan ikke overstige den faktiske lønudgift til den personlige assistent.</p>\r\n      <p class=\"Paragraf\"><span class=\"ParagrafNr\">§ 23.</span> Ud over tilskud til løn kan tilskud ydes til feriegodtgørelse, ferietillæg samt til sygedagpenge, der ikke refunderes af anden offentlig myndighed, ATP, AER, pensionsbidrag, 1. og 2. ledighedsdag, den generelle arbejdsmiljøafgift, eventuelle bidrag fra virksomheden til Arbejdsmarkedets UddannelsesFinansiering (AUF) efter særskilt lov m.v.</p>\r\n      <p class=\"Stk2\"><span class=\"StkNr\">Stk. 2.</span> Det i stk. 1, nævnte tilskud kan ikke ydes til udgift til vikarbureau.</p>\r\n      <p class=\"Paragraf\"><span class=\"ParagrafNr\">§ 24.</span> Til assistance i form af tegnsprogstolkning, mund-hånd-system tolkning og skrivetolkning, jf. § 12, stk. 4, ydes et tilskud svarende til den ordinære sats for tegnsprogstolkning. Tilskuddet kan ikke overstige satsen fastsat af Center for Døve.</p>\r\n      <p class=\"ParagrafGruppeOverskrift\">Udbetaling af tilskud</p>\r\n      <p class=\"Paragraf\"><span class=\"ParagrafNr\">§ 25.</span> Staten i jobcenteret udbetaler efter anmodning tilskud til assistentens løn eller refunderer assistentens rejseudgifter. Tilskuddet udbetales til virksomheden eller den selvstændigt erhvervsdrivende. Tilskud til løn og refusion af rejseudgifter udbetales senest efter udløbet af hvert kvartal på baggrund af regnskab over de dokumenterede udgifter til assistenten.</p>\r\n      <p class=\"Stk2\"><span class=\"StkNr\">Stk. 2.</span> Staten i jobcenteret kan udbetale tilskud til tegnsprogstolkning m.v. efter § 12, stk. 4, direkte til den organisation m.v., hvorfra bistand er rekvireret. Der kan kun udbetales tilskud til organisationer m.v., der har forretningsadresse eller bankforbindelse i Danmark.</p>\r\n      <p class=\"Stk2\"><span class=\"StkNr\">Stk. 3.</span> Staten i jobcenteret kan ikke udbetale tilskud for perioder, der ligger mere end 3 måneder, før ansøgningen efter § 21, stk. 1, er modtaget hos staten i jobcenteret.</p>\r\n      <p class=\"Paragraf\"><span class=\"ParagrafNr\">§ 26.</span> Anmodning om udbetaling af tilskud skal indeholde oplysning om virksomhedens navn, SE-nr./CVR-nr., adresse og telefonnummer samt registrerings- og bankkontonummer, den handicappede persons navn, CPR-nr. og adresse samt det antal arbejdstimer for hvilke, der er udbetalt løn til personlig assistance eller udbetalt vederlag til et vikarbureau eller til tolkning efter § 12, stk. 4, i det pågældende kvartal.</p>\r\n      <p class=\"Stk2\"><span class=\"StkNr\">Stk. 2.</span> Tilskudsmodtageren underskriver på tro og love, at de afgivne oplysninger er rigtige.</p>\r\n      <p class=\"Paragraf\"><span class=\"ParagrafNr\">§ 27.</span> Anmodning om udbetaling skal sendes til staten i jobcenteret senest efter udløbet af hvert kvartal. Staten i jobcenteret udbetaler tilskuddet eller refunderer rejseudgifterne inden 14 dage efter, at staten i jobcenteret har modtaget anmodningen.</p>\r\n      <p class=\"ParagrafGruppeOverskrift\">Oplysningspligt og tilbagebetaling</p>\r\n      <p class=\"Paragraf\"><span class=\"ParagrafNr\">§ 28.</span> Det påhviler personen med handicap og virksomheden at give de nødvendige oplysninger til brug for staten i jobcenterets behandling af ansøgningen.</p>\r\n      <p class=\"Stk2\"><span class=\"StkNr\">Stk. 2.</span> Staten i jobcenteret kan med samtykke fra ansøger indhente nødvendige oplysninger fra ansøgerens bopælskommune samt fra andre myndigheder eller institutioner.</p>\r\n      <p class=\"Paragraf\"><span class=\"ParagrafNr\">§ 29.</span> Tilskud m.v., som er modtaget med urette, skal tilbagebetales, hvis personen med handicap eller virksomheden har givet urigtige erklæringer eller forsætligt har fortiet omstændigheder af betydning for udbetaling af tilskud.</p>\r\n      <p class=\"Paragraf\"><span class=\"ParagrafNr\">§ 30.</span> Personen med handicap og virksomheden skal give staten i jobcenteret oplysning om ændringer i arbejdsforhold, i uddannelsen eller i handicappets omfang af betydning for udbetaling af tilskud.</p>\r\n      <p class=\"Kapitel\"><a name=\"Kap4\">Kapitel 4</a></p>\r\n      <p class=\"KapitelOverskrift2\">Personlig assistance under efter- og videreuddannelse</p>\r\n      <p class=\"Paragraf\"><span class=\"ParagrafNr\">§ 31.</span> Udover støtte til personlig assistance efter § 16, kan der ydes assistance til de i § 10 nævnte personer, der deltager i efter- og videreuddannelse. Det er en betingelse, at personen med handicap ikke er berettiget til specialpædagogisk støtte i form af personlig assistance i henhold til lovgivningen om den pågældende uddannelse eller specialpædagogisk støtte til deltagelse i den pågældende uddannelse.</p>\r\n      <p class=\"Paragraf\"><span class=\"ParagrafNr\">§ 32.</span> Der kan ydes personlig assistance til:</p>\r\n      <p class=\"Tekst2\">\r\n        <div>Lønmodtagere og selvstændige erhvervsdrivende, der uden for normal arbejdstid deltager i almindelig efter- og videreuddannelse inden for det pågældende erhverv.</div>\r\n      </p>\r\n      <p class=\"Tekst2\">\r\n        <div>Ledige, der deltager i</div>\r\n      </p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> tilbud om vejledning og opkvalificering efter lov om en aktiv beskæftigelsesindsats,</p>\r\n          <p class=\"Liste1\"><span class=\"Liste1Nr\">2)</span> uddannelse med godtgørelse efter lov om godtgørelse ved deltagelse i erhvervsrettet voksen- og efteruddannelse, jf. samme lovs § 2, stk. 1, nr. 3,</p>\r\n          <p class=\"Liste1\"><span class=\"Liste1Nr\">3)</span> uddannelse med støtte efter lov om statens voksenuddannelsesstøtte (SVU), eller</p>\r\n          <p class=\"Liste1\"><span class=\"Liste1Nr\">4)</span> uddannelse med bevarelse af dagpengeretten efter § 62 a i lov om arbejdsløshedsforsikring m.v.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 33.</span> Når der ydes personlig assistance til en ledig, ansættes assistenten af staten i jobcenteret eller rekvireres efter § 12, stk. 3 eller 4.</p>\r\n      <p class=\"Paragraf\"><span class=\"ParagrafNr\">§ 34.</span> Tilskud kan gives til undervisningstimer samt til forberedelse, hvis personen med handicap har behov for assistance til forberedelsen. Tilskud kan ydes op til 20 timer pr. uge i gennemsnit pr. kvartal. Der kan i særlige tilfælde ydes tilskud op til fuld tid (d.v.s. op til 37 timer om ugen).</p>\r\n      <p class=\"Stk2\"><span class=\"StkNr\">Stk. 2.</span> Bevilling skal gives for en bestemt periode og til en bestemt uddannelse.</p>\r\n      <p class=\"Paragraf\"><span class=\"ParagrafNr\">§ 35.</span> Reglerne i kapitel 3 finder i øvrigt anvendelse ved personlig assistance under efter- og videreuddannelse.</p>\r\n      <p class=\"Kapitel\"><a name=\"Kap5\">Kapitel 5</a></p>\r\n      <p class=\"KapitelOverskrift2\">Løntilskud ved ansættelse af nyuddannede personer (isbryderordningen)</p>\r\n      <p class=\"Paragraf\"><span class=\"ParagrafNr\">§ 36.</span> Der kan ydes løntilskud til nyuddannede, der på grund af et handicap har vanskeligt ved at få ordinær beskæftigelse. Nyuddannede personer med handicap kan få tilbud om ansættelse med løntilskud efter reglerne i § 51 og § 52, nr. 3, i lov om en aktiv beskæftigelsesindsats.</p>\r\n      <p class=\"Kapitel\"><a name=\"Kap6\">Kapitel 6</a></p>\r\n      <p class=\"KapitelOverskrift2\">Andre bestemmelser</p>\r\n      <p class=\"ParagrafGruppeOverskrift\">Det Regionale Beskæftigelsesråd</p>\r\n      <p class=\"Paragraf\"><span class=\"ParagrafNr\">§ 37.</span> Det Regionale Beskæftigelsesråd skal regelmæssigt, og mindst 1 gang årligt afholde møder med repræsentanter for Danske Handicaporganisationer, offentlige arbejdsgivere m.v. og drøfte den arbejdsmarkedspolitiske situation i regionen for personer med handicap.</p>\r\n      <p class=\"Paragraf\"><span class=\"ParagrafNr\">§ 38.</span> Det Regionale Beskæftigelsesråd udarbejder en årlig beretning vedrørende administrationen af loven og denne bekendtgørelse for perioden 1. januar - 31. december. Det Regionale Beskæftigelsesråd skal indsende beretningen til Arbejdsmarkedsstyrelsen senest den 1. maj det følgende år.</p>\r\n      <p class=\"Stk2\"><span class=\"StkNr\">Stk. 2.</span> Det Regionale Beskæftigelsesråds beretning skal bl.a. indeholde oplysning om:</p>\r\n      <p class=\"Tekst2\">\r\n        <div>Brugen af fortrinsadgangen, jf. kapitel 2, herunder</div>\r\n      </p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> antallet af ansøgninger, som staten i jobcenteret har modtaget om anvendelse af reglerne om fortrinsadgang,</p>\r\n          <p class=\"Liste1\"><span class=\"Liste1Nr\">2)</span> hvor mange gange staten i jobcenteret har fundet, at fortrinsadgangen har kunnet gøres gældende,</p>\r\n          <p class=\"Liste1\"><span class=\"Liste1Nr\">3)</span> udfaldet af staten i jobcenterets henvendelser til offentlige arbejdsgivere, der har haft ledige stillinger og</p>\r\n          <p class=\"Liste1\"><span class=\"Liste1Nr\">4)</span> eventuelle vanskeligheder med anvendelsen af reglerne om fortrinsadgang.</p>\r\n        </div>\r\n      </p>\r\n      <p class=\"Tekst2\">\r\n        <div>Tildelingen af personlig assistance, jf. kapitel 3.</div>\r\n      </p>\r\n      <p class=\"Tekst2\">\r\n        <div>Tildelingen af personlig assistance til handicappede under efter- og videreuddannelse, jf. kapitel 4, herunder antal bevillinger fordelt på grupperne nævnt i § 32.</div>\r\n      </p>\r\n      <p class=\"Tekst2\">\r\n        <div>Anvendelsen af ordningen for nyuddannede personer med et handicap, jf. kapitel 5, herunder oplysninger om antal ansøgere og antal afslag.</div>\r\n      </p>\r\n      <p class=\"Tekst2\">\r\n        <div>Andre initiativer, som staten i jobcenteret har iværksat for at lette adgangen til arbejdsmarkedet for personer med handicap.</div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Hvis Arbejdsmarkedsstyrelsen skønner det nødvendigt, kan styrelsen bede Det Regionale Beskæftigelsesråd om yderligere oplysninger om de i stk. 2 nævnte områder.</p>\r\n      <p class=\"ParagrafGruppeOverskrift\">Klageadgang</p>\r\n      <p class=\"Paragraf\"><span class=\"ParagrafNr\">§ 39.</span> Klage over staten i jobcenterets afgørelser om tilskud til personlig assistance efter kapitel 3 og tilskud til personlig assistance under efter- og videreuddannelse efter kapitel 4, kan inden 4 uger efter afgørelsens dato indbringes for beskæftigelsesankenævnet af den, som afgørelsen vedrører. Beskæftigelsesankenævnet kan se bort fra overskridelse af klagefristen, når der er særlige grunde til dette.</p>\r\n      <p class=\"Stk2\"><span class=\"StkNr\">Stk. 2.</span> Beskæftigelsesankenævnets afgørelse kan ikke indbringes for anden administrativ myndighed. Ankestyrelsen kan dog på baggrund af en klage optage en sag til behandling, når Ankestyrelsen skønner, at sagen har principiel eller generel betydning, jf. § 50 a og § 63, stk. 2, i lov om retssikkerhed og administration på det sociale område.</p>\r\n      <p class=\"ParagrafGruppeOverskrift\">Anmodning om udtalelse</p>\r\n      <p class=\"Paragraf\"><span class=\"ParagrafNr\">§ 40.</span> En person med handicap, der har fået afslag på ansættelse eller tildeling af bevilling efter kapitel 2, kan inden 4 uger fra den dato, hvor afslaget er modtaget, anmode beskæftigelsesankenævnet om en udtalelse om, hvorvidt den offentlige arbejdsgiver eller myndighed har overholdt samtale- eller forhandlingspligten i § 6, stk. 2 og 3, eller § 8, stk. 2 og 3.</p>\r\n      <p class=\"Stk2\"><span class=\"StkNr\">Stk. 2.</span> Beskæftigelsesankenævnet sender en kopi af udtalelsen til den øverste administrative ansvarlige for arbejdsgiveren eller myndigheden, hvis beskæftigelsesankenævnet finder, at reglerne om samtale- eller forhandlingspligten ikke er overholdt.</p>\r\n      <p class=\"ParagrafGruppeOverskrift\">Ikrafttrædelse og overgangsbestemmelse</p>\r\n      <p class=\"Paragraf\"><span class=\"ParagrafNr\">§ 41.</span> Bekendtgørelsen træder i kraft den 15. marts 2008. Bekendtgørelsens § 11, stk. 1, nr. 5, har virkning fra 1. januar 2008.</p>\r\n      <p class=\"Stk2\"><span class=\"StkNr\">Stk. 2.</span> Bekendtgørelse nr. 692 af 21. juni 2007 om kompensation til handicappede i erhverv m.v. ophæves.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Arbejdsmarkedsstyrelsen, den 13. marts 2008</I></P><P CLASS=SIGN1 ALIGN=\"CENTER\">E.B.<BR>Erik Hansen</P><P CLASS=SIGN2 ALIGN=\"RIGHT\">/ Karen Ryder</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/03/2008"
        },
        {
            "displayName": "Accession",
            "displayValue": "B20080017905"
        },
        {
            "displayName": "Entydig dokumentidentifikation",
            "displayValue": "BE002692"
        },
        {
            "displayName": "Dato for førstegangsindlæggelse",
            "displayValue": "14/03/2008"
        },
        {
            "displayName": "Dato for indlæggelse",
            "displayValue": "14/03/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "179"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "13/03/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedsstyrelsen, j.nr. 08-202-173"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}