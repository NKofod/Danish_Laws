{
    "id": 16899,
    "title": "Skattefri ombytning af aktier i Rentokil Initial Plc. med aktier i nystiftet selskab",
    "documentTypeId": "230",
    "isSagsforlobPeriodValid": true,
    "shortName": "AFG nr 9365 af 22/02/2005",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n Told- og  \r\n\r\n Skattestyrelsen har givet tilladelse til skattefri aktieombytning i henhold  \r\n\r\n til  \r\n\r\n aktieavancebeskatningslovens § 13, stk. 1 og 2, for så vidt angår  \r\n\r\n aktionærerne  \r\n\r\n i Rentokil Initial Plc. ved ombytning af aktier i Rentokil Initial Plc. med  \r\n\r\n aktier  \r\n\r\n i et nystiftet selskab, kaldet NewCo. Der er tale om en generel tilladelse,  \r\n\r\n som  \r\n\r\n kan benyttes af alle aktionærer i Rentokil Initial Plc., der er  \r\n\r\n skattepligtige  \r\n\r\n til Danmark.  \r\n\r\n<B>  \r\n\r\n<BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n<SPAN style='font-family:Arial'>Skattefri ombytning af aktier i Rentokil  \r\n\r\n Initial Plc. med aktier i nystiftetselskab  \r\n\r\n</SPAN>  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P>  \r\n\r\n Told- og Skattestyrelsen har meddelt tilladelse  \r\n\r\n til, at en påtænkt ombytning af aktierne i Rentokil Initial Plc. med aktier i  \r\n\r\n et nystiftet selskab, kaldet NewCo, kan gennemføres skattefrit i medfør af  \r\n\r\n aktieavancebeskatningslovens § 13, stk. 1 og 2.  \r\n\r\n</P>  \r\n\r\n<P>  \r\n\r\n Rentokil Initial Plc. er børsnoteret i  \r\n\r\n Storbritannien på London Stock Exchange. Selskabet er stiftet 1. oktober 1927  \r\n\r\n og er registreret hos selskabsmyndighederne i Storbritannien under  \r\n\r\n registreringsnummer  \r\n\r\n 224814 og med adressen Felcourt, East Grinstead, West Sussex, RH19 2JY,  \r\n\r\n Storbritannien.  \r\n\r\n</P>  \r\n\r\n<P>  \r\n\r\n Told- og Skattestyrelsen gav i 2000 tilladelse  \r\n\r\n til, at de danske aktionærer i Ratin A/S skattefrit kunne ombytte deres  \r\n\r\n aktier  \r\n\r\n i Ratin A/S til aktier i Rentokil.  \r\n\r\n</P>  \r\n\r\n<P>  \r\n\r\n Det er planlagt, at alle eksisterende aktier i  \r\n\r\n Rentokil ombyttes med aktier i et nystiftet selskab (NewCo). Navnet på det  \r\n\r\n nystiftede selskab er ikke fastlagt endnu.  \r\n\r\n</P>  \r\n\r\n<P>  \r\n\r\n For hver aktie i Rentokil udstedes en aktie i  \r\n\r\n NewCo. Der vil blive udstedt aktier i NewCo nøjagtigt svarende til antallet  \r\n\r\n af  \r\n\r\n aktier i Rentokil og størrelsen af aktiekapitalen i Rentokil. Det  \r\n\r\n eksisterende  \r\n\r\n selskab Rentokil bliver ved ombytningen et 100% ejet datterselskab af NewCo.  \r\n\r\n</P>  \r\n\r\n<P>  \r\n\r\n Aktieombytningen gennemføres således, at der  \r\n\r\n udelukkende udstedes aktier i NewCo som vederlag for aktierne i det  \r\n\r\n eksisterende selskab. Der vil således ikke blive udbetalt noget kontantbeløb  \r\n\r\n til nogen aktionær i forbindelse med aktieombytningen.  \r\n\r\n</P>  \r\n\r\n<P>  \r\n\r\n Det foreslås, at samtlige udstedte aktier i  \r\n\r\n Rentokil mortificeres i overensstemmelse med § 425 i den engelske  \r\n\r\n aktieselskabslov  \r\n\r\n af 1985, hvor NewCo til gengæld vil udstede egne aktier til de tidligere  \r\n\r\n aktionærer i Rentokil i forhold til deres aktiebeholdning i Rentokil i  \r\n\r\n forholdet 1:1.  \r\n\r\n</P>  \r\n\r\n<P>  \r\n\r\n Rentokil kapitaliserer den reservebeholdning, der  \r\n\r\n opstår i forbindelse med mortificeringen, og udsteder nye aktier, der  \r\n\r\n krediteres som fuldt indbetalte, til NewCo. Som følge heraf bliver Rentokil  \r\n\r\n et  \r\n\r\n 100% ejet datterselskab af NewCo, der bliver et selskab, der ejes af de  \r\n\r\n tidligere aktionærer i Rentokil. NewCo noteres på London Stock Exchange.  \r\n\r\n</P>  \r\n\r\n<P>  \r\n\r\n Det foreslås, at NewCo derefter gennemfører en af  \r\n\r\n retten godkendt kapitalnedsættelse (i henhold til §§ 135-137 i den engelske  \r\n\r\n aktieselskabslov af 1985) ved at reducere den nominelle værdi af selskabets  \r\n\r\n aktier.  \r\n\r\n</P>  \r\n\r\n<P>  \r\n\r\n Etableringen af NewCo er begrundet i, at  \r\n\r\n gennemførelsen af visse ændringer i de internationale regnskabsstandarder  \r\n\r\n (International Accounting Standards (IAS)), som har virkning fra og med 1.  \r\n\r\n januar 2005, indebærer en væsentlig reduktion i de reserver, som Rentokil har  \r\n\r\n til rådighed til udlodning. Indførslen af internationale regnskabsstandarder  \r\n\r\n (IAS), i særdeleshed IAS 19 (medarbejdergoder) og IAS 39 (finansielle  \r\n\r\n instrumenter: anerkendelse og opgørelse) og visse umiddelbart  \r\n\r\n forestående/nylige  \r\n\r\n ændringer i UK GAAP, især indførslen af FRS 17 (pensioner) og UITF Abstract  \r\n\r\n 38  \r\n\r\n (regnskabsmæssig opgørelse af medarbejderaktieordninger) vil sandsynligvis  \r\n\r\n have  \r\n\r\n indflydelse på Rentokils frie reserver og således, at Rentokils evne til at  \r\n\r\n udlodde dividende (og købe egne aktier) i fremtiden vil blive reduceret. Hvis  \r\n\r\n Rentokil-koncernen forøger de frie reserver, vil denne indflydelse blive  \r\n\r\n mindre.  \r\n\r\n</P>  \r\n\r\n<P>  \r\n\r\n Det er af væsentlig betydning for Rentokil, at  \r\n\r\n selskabet til enhver tid har reserver til rådighed til anvendelse til  \r\n\r\n udlodning. Etableringen af NewCo vil muliggøre, at der kan tilvejebringes  \r\n\r\n reserver,  \r\n\r\n som kan anvendes til udlodning af NewCo.  \r\n\r\n</P>  \r\n\r\n<P>  \r\n\r\n Efter at NewCo er etableret og aktieombytningen er  \r\n\r\n gennemført, vil NewCo gennemføre kapitalnedsættelse med henblik på at  \r\n\r\n tilvejebringe reserver i det nye selskab, hvilke reserver kan anvendes til  \r\n\r\n udlodning.  \r\n\r\n</P>  \r\n\r\n<P>  \r\n\r\n Årsagen til, at det er nødvendigt at oprette NewCo  \r\n\r\n (og årsagen til, at det er NewCo og ikke Rentokil, der skal nedsætte  \r\n\r\n aktiekapitalen) er, at retten ikke vil godkende en kapitalnedsættelse,  \r\n\r\n medmindre  \r\n\r\n det godtgøres, at bl.a. selskabets kreditorer ikke stilles ringere eller at  \r\n\r\n der  \r\n\r\n sker en passende beskyttelse af kreditorerne ved kapitalnedsættelsen.  \r\n\r\n</P>  \r\n\r\n<P>  \r\n\r\n I denne henseende opnår retten sædvanligvis  \r\n\r\n sikkerhed ved som betingelse for godkendelse af kapitalnedsættelsen at  \r\n\r\n afkræve  \r\n\r\n selskabet et tilsagn om, at det ikke foretager udlodning i forbindelse med  \r\n\r\n kapitalnedsættelsen, før de kreditorer, som selskabet har på tidspunktet for  \r\n\r\n kapitalnedsættelsen,  \r\n\r\n har fået fuld dækning af deres krav eller har givet samtykke til udlodningen.  \r\n\r\n Rentokil har og vil på tidspunktet for den påtænkte kapitalnedsættelse have  \r\n\r\n et  \r\n\r\n antal kreditorer. NewCo har sandsynligvis ingen kreditorer på tidspunktet for  \r\n\r\n kapitalnedsættelsen. Det er derfor lettere at gennemføre kapitalnedsættelsen  \r\n\r\n og  \r\n\r\n opnå formålet med den, hvis kapitalnedsættelsen sker i NewCo og ikke  \r\n\r\n Rentokil.  \r\n\r\n</P>  \r\n\r\n<P>  \r\n\r\n I henhold til aktieavancebeskatningsloven § 13 har  \r\n\r\n aktionærerne i det erhvervede selskab ved ombytning af aktier adgang til  \r\n\r\n beskatning efter reglerne i §§ 9 og 11 i fusionsskatteloven, når det  \r\n\r\n erhvervende  \r\n\r\n og det erhvervede selskab er omfattet af begrebet selskab i en medlemsstat i  \r\n\r\n artikel 3 i direktiv 90/434/EØF.  \r\n\r\n</P>  \r\n\r\n<P>  \r\n\r\n I den foreliggende sag er såvel det erhvervede  \r\n\r\n selskab som det erhvervende selskab omfattet af begrebet selskab i en  \r\n\r\n medlemsstat i artikel 3 i direktiv 90/434/EØF.  \r\n\r\n</P>  \r\n\r\n<P>  \r\n\r\n Baggrunden for, at skattemyndighedernes tilladelse  \r\n\r\n skal indhentes, er, at det skal sikres, at hovedformålet eller et af  \r\n\r\n hovedformålene med aktieombytningen ikke er skatteunddragelse eller  \r\n\r\n -undgåelse.  \r\n\r\n</P>  \r\n\r\n<P>  \r\n\r\n Told- og Skattestyrelsen finder det på baggrund af  \r\n\r\n ovenstående sandsynliggjort, at hovedformålet ikke er skatteunddragelse eller  \r\n\r\n -undgåelse.  \r\n\r\n</P>  \r\n\r\n<P>  \r\n\r\n Told- og Skattestyrelsen meddeler derfor herved  \r\n\r\n sin tilladelse til den ansøgte aktieombytning.  \r\n\r\n</P>  \r\n\r\n<P>  \r\n\r\n Aktieombytningen skal foretages senest 6 måneder  \r\n\r\n fra denne afgørelse.  \r\n\r\n</P>  \r\n\r\n<P>  \r\n\r\n Ved tilladelsen er der ikke taget stilling til  \r\n\r\n aktiernes overdragelseskurs, idet spørgsmålet herom henhører under den  \r\n\r\n lignende  \r\n\r\n myndighed.  \r\n\r\n</P>  \r\n\r\n<P>  \r\n\r\n Det bemærkes, at aktieombytning i skattemæssig  \r\n\r\n henseende ikke kan ske med tilbagevirkende kraft.  \r\n\r\n</P>  \r\n\r\n<P>  \r\n\r\n Afgørelsen er generel og kan benyttes af alle  \r\n\r\n aktionærer i Rentokil Initial Plc., der er skattepligtige til Danmark.  \r\n\r\n</P>  \r\n\r\n<P>  \r\n\r\n Det er efterfølgende oplyst, at navnet på det nye  \r\n\r\n selskab, der ovenfor er benævnt NewCo, efter aktieombytningen vil være  \r\n\r\n Rentokil  \r\n\r\n Initial Plc, mens det nuværende Rentokil Initial Plc vil ændre navn til  \r\n\r\n Rentokil Initial 1927 Plc.  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/06/2005"
        },
        {
            "displayName": "Accession",
            "displayValue": "X20050936501"
        },
        {
            "displayName": "Entydig dokumentidentifikation",
            "displayValue": "AN004745"
        },
        {
            "displayName": "Dato for indlæggelse",
            "displayValue": "01/12/2006"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "9365"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Dato for underskrift",
            "displayValue": "22/02/2005"
        },
        {
            "displayName": "Administrerende myndighed",
            "displayValue": "Told- og Skattestyrelsen"
        },
        {
            "displayName": "Ressortministeriets journalnummer",
            "displayValue": "Skattemin.,<br />Told- og Skattestyrelsen, j.nr. 99/05-4357-01248"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}