{
    "id": 47162,
    "title": "Anordning om anvendelsen af ophavsretsloven og fotografiloven i forhold til andre lande m.v. (* 1) ",
    "documentTypeId": "100",
    "isSagsforlobPeriodValid": false,
    "shortName": "AND nr 452 af 18/06/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Anordning om anvendelsen af ophavsretsloven og  \r\n\r\n fotografiloven i forhold til andre lande m.v. (* 1) </H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: </P>  \r\n\r\n<BR>  \r\n\r\n<P>Da Danmark har tiltrådt </P>  \r\n\r\n<P>- den i Paris den 24. juli 1971 reviderede Bernerkonvention til værn for  \r\n\r\n litterære og kunstneriske værker, </P>  \r\n\r\n<P>- den i Paris samme dag reviderede Verdenskonvention om ophavsret, </P>  \r\n\r\n<P>- den europæiske overenskomst af 22. juni 1960 om beskyttelse af  \r\n\r\n fjernsynsudsendelser og </P>  \r\n\r\n<P>- den internationale konvention af 26. oktober 1961 om beskyttelse af  \r\n\r\n udøvende kunstnere, fremstillere af fonogrammer samt radio- og  \r\n\r\n fjernsynsforetagender (Romkonventionen), </P>  \r\n\r\n<P>fastsættes i medfør af § 60 og § 58, stk. 5, i ophavsretsloven, jf.  \r\n\r\n lovbekendtgørelse nr. 453 af 23. juni 1989, og § 20, stk. 2 og 3, i  \r\n\r\n fotografiloven, jf. lovbekendtgørelse nr. 454 af 23. juni 1989, herved  \r\n\r\n følgende om anvendelsen af bestemmelserne i ophavsretsloven og fotografiloven  \r\n\r\n i forhold til lande, der er tilsluttet de nævnte overenskomster: </P>  \r\n\r\n<P>Bernerkonventionen </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Bestemmelserne i ophavsretslovens kapitler 1-4  \r\n\r\n og 6-8 anvendes med de afvigelser, som følger af §§ 2-4, på </P>  \r\n\r\n<UL CLASS=PLAIN-LIST>  \r\n\r\n<LI>1) værker af udlændinge, der er statsborgere eller bosat i lande, som er  \r\n\r\n tilsluttet den internationale union til værn for litterære og kunstneriske  \r\n\r\n værker (Bernerunionen), </LI>  \r\n\r\n<LI>2) andre udlændinges værker, som er udgivet første gang i et fremmed  \r\n\r\n unionsland eller er udgivet i et unionsland samtidig med eller inden for 30  \r\n\r\n dage efter deres første udgivelse i et uden for unionen stående land, </LI>  \r\n\r\n<LI>3) filmværker, hvis producent har sit hovedsæde eller er bosat i et  \r\n\r\n fremmed unionsland, </LI>  \r\n\r\n<LI>4) bygningsværker, beliggende i et fremmed unionsland, </LI>  \r\n\r\n<LI>5) kunstværker, der er indføjet i bygninger eller anlæg i et fremmed  \r\n\r\n unionsland. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Når beskyttelsestiden for et værk er udløbet  \r\n\r\n efter den lovgivning, der gælder i værkets hjemland, nyder værket ikke  \r\n\r\n beskyttelse efter ophavsretslovens bestemmelser med undtagelse af §§ 51-53,  \r\n\r\n medmindre anden særlig aftale er truffet med dette land. </P>  \r\n\r\n<P CLASS=STK> <I>Stk. 2. </I> For værker, der først udgives inden for  \r\n\r\n Bernerunionen, anses som hjemland det unionsland, hvor udgivelsen fandt sted.  \r\n\r\n For værker, der er udgivet samtidig eller inden for 30 dage i to eller flere  \r\n\r\n unionslande med forskellig beskyttelsestid, anses som hjemland det land, der  \r\n\r\n har den korteste beskyttelsestid. For værker, der er udgivet i et unionsland  \r\n\r\n samtidig med eller inden for 30 dage efter deres første udgivelse i et uden  \r\n\r\n for unionen stående land, anses unionslandet som hjemland. </P>  \r\n\r\n<P CLASS=STK> <I>Stk. 3. </I> For værker, der ikke er udgivet, eller som ikke  \r\n\r\n er omfattet af reglerne i stk. 2, anses som hjemland det unionsland, hvor  \r\n\r\n ophavsmanden er statsborger eller bosat. For bygningsværker, der er  \r\n\r\n beliggende i et unionsland, og kunstværker, der er indføjet i bygninger eller  \r\n\r\n anlæg beliggende i et unionsland, anses dog dette land som hjemland. For  \r\n\r\n filmværker, hvis fremstiller har hovedsæde eller er bosat i et unionsland,  \r\n\r\n anses dog dette som hjemland. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> For sådanne værker af brugskunst samt  \r\n\r\n industrielle mønstre og modeller, der i hjemlandet udelukkende beskyttes som  \r\n\r\n mønstre og modeller, ydes der alene beskyttelse efter den danske lovgivning  \r\n\r\n om mønstre. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Bestemmelsen i ophavsretslovens § 25 a  \r\n\r\n (følgeret) finder kun anvendelse på værker af udlændinge, der er statsborgere  \r\n\r\n eller bosat i unionslande, som har gennemført en følgeretsordning som  \r\n\r\n omhandlet i konventionens art. 14 ter. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Med hensyn til anvendelsen af bestemmelserne i  \r\n\r\n fotografiloven i forhold til lande, der er tilsluttet Bernerunionen, finder  \r\n\r\n reglerne i §§ 1-3 tilsvarende anvendelse. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Aftaler om at medvirke ved indspilning af  \r\n\r\n filmværker skal indebære, at ophavsmændene, såfremt andet ikke følger af  \r\n\r\n aftalen, ikke kan modsætte sig, at eksemplarer af værket fremstilles eller  \r\n\r\n spredes til almenheden, at værket fremføres offentligt, eller at værkets  \r\n\r\n tekst indtales eller på anden måde gengives på et andet sprog. </P>  \r\n\r\n<P CLASS=STK> <I>Stk. 2. </I> Spørgsmålet om, hvorvidt de i stk. 1 nævnte  \r\n\r\n aftaler for at have virkning efter denne bestemmelse skal være affattet  \r\n\r\n skriftligt, afgøres efter lovgivningen i det land, hvor producenten har sit  \r\n\r\n hovedsæde eller er bosat. </P>  \r\n\r\n<P CLASS=STK> <I>Stk. 3. </I> Bestemmelserne i stk. 1 og 2 gælder også  \r\n\r\n aftaler om medvirken ved indspilning af filmværker, der omfattes af  \r\n\r\n ophavsretslovens § 58, stk. 1, hvis værket efter reglerne i § 2 i denne  \r\n\r\n anordning har hjemland i et andet unionsland end Danmark. </P>  \r\n\r\n<P>Verdenskonventionen </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Bestemmelserne i ophavsretslovens kapitler 1-4  \r\n\r\n og 6-8 anvendes med de afvigelser, som følger af §§ 8-11, på </P>  \r\n\r\n<UL CLASS=PLAIN-LIST>  \r\n\r\n<LI>1) værker af udlændinge, der er statsborgere i lande, som er tilsluttet  \r\n\r\n Verdenskonventionen om ophavsret af 1952 eller den i Paris den 24. juli 1971  \r\n\r\n reviderede konventionstekst, </LI>  \r\n\r\n<LI>2) udlændinges værker, som er udgivet første omfang i et fremmed  \r\n\r\n konventionsland, </LI>  \r\n\r\n<LI>3) værker af udlændinge, der er bosat i et fremmed konventionsland, under  \r\n\r\n forudsætning af, at dette land i sin lovgivning har ligestillet sådanne  \r\n\r\n personer med sine egne statsborgere i henseende til anvendelsen af  \r\n\r\n Verdenskonventionen, </LI>  \r\n\r\n<LI>4) værker af statsløse og flygtninge, som er bosat i lande tilsluttet  \r\n\r\n tilllægsprotokol 1 til Verdenskonventionen. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Når beskyttelsestiden for et værk er udløbet  \r\n\r\n efter den i værkets hjemland gældende lovgivning, nyder værket ikke  \r\n\r\n beskyttelse efter ophavsretslovens bestemmelser med undtagelse af §§ 51-53.  \r\n\r\n</P>  \r\n\r\n<P CLASS=STK> <I>Stk. 2. </I> Når et værk er udgivet første gang i et  \r\n\r\n konventionsland, anses dette land som værkets hjemland. I tilfælde af værkets  \r\n\r\n udgivelse samtidig eller inden for 30 dage i to eller flere konventionslande  \r\n\r\n med forskellig beskyttelsestid, anses dog som værkets hjemland det land, der  \r\n\r\n har den korteste beskyttelsestid. </P>  \r\n\r\n<P CLASS=STK> <I>Stk. 3. </I> Når et værk er udgivet første gang i et uden  \r\n\r\n for konventionen stående land, anses som værkets hjemland det land, i hvilket  \r\n\r\n værkets ophavsmand er statsborger. </P>  \r\n\r\n<P CLASS=STK> <I>Stk. 4. </I> For et ikke-udgivet værk anses som hjemland det  \r\n\r\n land, i hvilket værkets ophavsmand er statsborger. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Bestemmelsen i § 7 gælder ikke for værker, som  \r\n\r\n er frembragt før konventionen trådte i kraft for vedkommende fremmede stat,  \r\n\r\n medmindre denne stat beskytter danske værker, som er frembragt før dette  \r\n\r\n tidspunkt. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Bestemmelserne i §§ 7-9 gælder ikke for </P>  \r\n\r\n<UL CLASS=PLAIN-LIST>  \r\n\r\n<LI>1) værker, hvis hjemland efter bestemmelserne i § 2 er et af  \r\n\r\n Bernerunionens lande, </LI>  \r\n\r\n<LI>2) værker fra et land, som efter 1. januar 1951 er udtrådt af  \r\n\r\n Bernerunionen, medmindre dette land efter pkt. b) i tillægsdeklarationen til  \r\n\r\n art. XVII i den i Paris i 1971 reviderede konventionstekst er at anse for  \r\n\r\n udviklingsland og ved udtrædelsen af Bernerunionen hos UNESCO's  \r\n\r\n generaldirektør har deponeret meddelelse om, at landet betragter sig som et  \r\n\r\n udviklingsland. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Bestemmelsen i § 7 gælder ikke for retten til  \r\n\r\n vederlag i henhold til ophavsretslovens § 25 a (følgeret). </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Bestemmelserne i ophavsretslovens kapitler 1-4  \r\n\r\n og 6-8 finder anvendelse på værker, som først er udgivet af De forenede  \r\n\r\n Nationer (FN), af de specielle organisationer knyttet til FN eller af  \r\n\r\n Organisationen af amerikanske stater, samt på ikke-udgivne værker, som nævnte  \r\n\r\n organisationer har ret til at udgive. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Med hensyn til anvendelsen af bestemmelserne i  \r\n\r\n fotografiloven i forhold til Verdenskonventionens lande m.m. finder reglerne  \r\n\r\n i §§ 7-10 tilsvarende anvendelse. </P>  \r\n\r\n<P>Europæisk overenskomst om beskyttelse af fjernsynsudsendelser </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Bestemmelsen i § 48 i ophavsretsloven og de  \r\n\r\n dertil hørende bestemmelser i loven finder med de i stk. 2-3 angivne  \r\n\r\n modifikationer også anvendelse på fjernsynsudsendelser, som finder sted i  \r\n\r\n fremmede lande tilsluttet den europæiske overenskomst af 22. juni 1960 om  \r\n\r\n beskyttelse af fjernsynsudsendelser. </P>  \r\n\r\n<P CLASS=STK> <I>Stk. 2. </I> Når beskyttelsestiden for en udsendelse er  \r\n\r\n udløbet i det land, hvori udsendelsen fandt sted, nyder udsendelsen ikke  \r\n\r\n beskyttelse efter ophavsretslovens bestemmelser. </P>  \r\n\r\n<P CLASS=STK> <I>Stk. 3. </I> For så vidt angår optagelser ved fotografering  \r\n\r\n af enkeltbilleder fra udsendelser og reproduktion af sådanne optagelser  \r\n\r\n finder de i ophavsretslovens § 48 herom givne regler ikke anvendelse på  \r\n\r\n udsendelser fra lande, der har taget forbehold i henhold til overenskomstens  \r\n\r\n art. 3, stk. 1, litra d. </P>  \r\n\r\n<P>International konvention om beskyttelse af udøvende kunstnere,  \r\n\r\n fremstillere af fonogrammer samt radio- og fjernsynsforetagender </P>  \r\n\r\n<UL CLASS=PLAIN-LIST>  \r\n\r\n<LI>(Romkonventionen) </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Bestemmelserne i §§ 45-48 i ophavsretsloven  \r\n\r\n finder med de i stk. 2-3 angivne modifikationer også anvendelse på  \r\n\r\n fremførelser, lydoptagelser samt radio- og fjernsynsudsendelser, som finder  \r\n\r\n sted i fremmede lande tilsluttet den internationale konvention af 26. oktober  \r\n\r\n 1961 om beskyttelse af udøvende kunstnere, fremstillere af fonogrammer samt  \r\n\r\n radio- og fjernsynsforetagender (Romkonventionen). </P>  \r\n\r\n<P CLASS=STK> <I>Stk. 2. </I> Bestemmelsen i § 47 om ydelse af vederlag til  \r\n\r\n fremstillere af fonogrammer og udøvende kunstnere i tilfælde af fonogrammets  \r\n\r\n anvendelse til radio- og fjernsynsudsendelser eller dets anvendelse i  \r\n\r\n erhvervsmæssigt øjemed ved andre offentlige fremførelser gælder kun for  \r\n\r\n lydoptagelser, som er foretaget første gang i et fremmed konventionsland, og  \r\n\r\n finder alene anvendelse i det omfang og for det tidsrum tilsvarende  \r\n\r\n beskyttelse af vedkommende konventionsland ydes med hensyn til lydoptagelser  \r\n\r\n foretaget første gang i Danmark. </P>  \r\n\r\n<P CLASS=STK> <I>Stk. 3. </I> Bestemmelsen i § 47 gælder ikke for  \r\n\r\n lydoptagelser, der er foretaget første gang i et fremmed konventionsland, som  \r\n\r\n har taget forbehold i henhold til konventionens art. 16, stk. 1, litra a, nr.  \r\n\r\n 1, og således ikke yder den i § 47 omhandlede beskyttelse af nogen af de to  \r\n\r\n rettighedsgrupper ved offentlig fremførelse af fonogrammer. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Anordningen træder i kraft den 1. juli 1990.  \r\n\r\n</P>  \r\n\r\n<P CLASS=STK> <I>Stk. 2. </I> Anordning nr. 449 af 21. september 1979 om  \r\n\r\n anvendelsen af lov om ophavsretten til litterære og kunstneriske værker og  \r\n\r\n lov om retten til fotografiske billeder i forhold til andre lande m.v.  \r\n\r\n ophæves. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Christiansborg Slot, den 18.  \r\n\r\n juni 1990 </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P CLASS=MINISTER ALIGN=RIGHT>/Ole Vig Jensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Oversat til engelsk. Oversættelsen kan fås ved henvendelse til </P>  \r\n\r\n<P>Kulturministeriet. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/06/1990"
        },
        {
            "displayName": "Accession",
            "displayValue": "B19900045203"
        },
        {
            "displayName": "Entydig dokumentidentifikation",
            "displayValue": "CM005950"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "18/12/2002"
        },
        {
            "displayName": "Dokumenttype",
            "displayValue": "Anordning"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "452"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "18/06/1990"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Kulturmin., j.nr. 0300-2-90"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}