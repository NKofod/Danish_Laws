{
    "id": 51358,
    "title": "Lov om GiroBank A/S (* 1) ",
    "documentTypeId": "10",
    "isSagsforlobPeriodValid": false,
    "shortName": "LOV nr 322 af 31/05/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lov om GiroBank A/S (* 1) </H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Kommunikationsministeren stifter et aktieselskab  \r\n\r\n med en aktiekapital på 500 mio. kr., der tegnes af staten ved det i § 2  \r\n\r\n nævnte indskud. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Kommunikationsministeren bemyndiges til ved  \r\n\r\n stiftelsen af det i § 1 nævnte aktieselskab at indskyde den af  \r\n\r\n statsvirksomheden Postgiro hidtil drevne virksomhed som betaling for de  \r\n\r\n aktier, der tegnes efter § 1. </P>  \r\n\r\n<P CLASS=STK> <I>Stk. 2. </I> Selskabet overtager samtlige aktiver og  \r\n\r\n passiver i statsvirksomheden Postgiro. </P>  \r\n\r\n<P CLASS=STK> <I>Stk. 3. </I> Selskabet indtræder i samtlige  \r\n\r\n statsvirksomheden Postgiros rettigheder og forpligtelser. </P>  \r\n\r\n<P CLASS=STK> <I>Stk. 4. </I> Tinglysning af selskabets rettigheder i medfør  \r\n\r\n af stk. 3 kan ske på grundlag af denne lov. </P>  \r\n\r\n<P CLASS=STK> <I>Stk. 5. </I> Selskabets rettigheder i medfør af stk. 3 over  \r\n\r\n aktiver, der er registreret i Værdipapircentralen, anses for registreret i  \r\n\r\n denne. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Aktieselskabets navn er GiroBank A/S. </P>  \r\n\r\n<P CLASS=STK> <I>Stk. 2. </I> For selskabet gælder aktieselskabsloven og lov  \r\n\r\n om banker og sparekasser m.v. med de ændringer, der følger af denne lov. </P>  \r\n\r\n<P CLASS=STK> <I>Stk. 3. </I> Aktiekapitalen kan senere udvides efter  \r\n\r\n aktieselskabslovens almindelige bestemmelser. </P>  \r\n\r\n<P CLASS=STK> <I>Stk. 4. </I> Selskabet kan drive virksomhed i helt eller  \r\n\r\n delvis ejede datterselskaber. </P>  \r\n\r\n<P CLASS=STK> <I>Stk. 5. </I> Selskabets vedtægter skal godkendes af  \r\n\r\n kommunikationsministeren. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Kommunikationsministeren bemyndiges til på  \r\n\r\n statens vegne at afhænde 25 pct. af aktierne i selskabet. GiroBank A/S kan  \r\n\r\n tilbyde medarbejderne at købe aktier i selskabet. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> GiroBank A/S er berettiget til at anvende det  \r\n\r\n kronede posthorn som kendetegn. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Selskabet har pligt til at anvende postvæsenets  \r\n\r\n posthuse til udførelse af finansielle serviceydelser. </P>  \r\n\r\n<P CLASS=STK> <I>Stk. 2. </I> Selskabet er uanset det i stk. 1 anførte  \r\n\r\n berettiget til selv at udføre finansielle serviceydelser samt til  \r\n\r\n undtagelsesvis at lade disse udføre ved tredjemand. </P>  \r\n\r\n<P CLASS=STK> <I>Stk. 3. </I> Til postvæsenet og dets ansatte er GiroBank A/S  \r\n\r\n berettiget til at videregive de oplysninger, der findes nødvendige i  \r\n\r\n forbindelse med postvæsenets udførelse af opgaver for GiroBank A/S.  \r\n\r\n Postvæsenet har adgang til selskabets edb-systemer, i det omfang det er  \r\n\r\n nødvendigt for, at postvæsenet kan udføre opgaver for selskabet. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> For statstjenestemænd i statsvirksomheden  \r\n\r\n Postgiro, som ved stiftelsen af aktieselskabet eller på et tidspunkt indtil 2  \r\n\r\n år derefter overgår fra staten til ansættelse hos GiroBank A/S, såvel som for  \r\n\r\n statstjenestemænd, der frivilligt lader sig udlåne til GiroBank A/S, afholder  \r\n\r\n staten udgifter til pension efter tjenestemandspensionsloven. Selskabet  \r\n\r\n indbetaler løbende pensionsbidrag til staten for det tidsrum, hvor den  \r\n\r\n ansatte optjener pensionsalder i selskabet. </P>  \r\n\r\n<P CLASS=STK> <I>Stk. 2. </I> Pensionsbidragets størrelse fastsættes af  \r\n\r\n finansministeren. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Sagsakterne vedrørende omdannelsen af  \r\n\r\n statsvirksomheden Postgiro til aktieselskab samt bortsalg af aktier er  \r\n\r\n undtaget fra aktindsigt efter lov om offentlighed i forvaltningen. </P>  \r\n\r\n<P CLASS=STK> <I>Stk. 2. </I> Aftaler og vedtagelser indgået af GiroBank A/S,  \r\n\r\n der omfattes af konkurrenceloven, er uanset konkurrencelovens § 10 undtaget  \r\n\r\n fra aktindsigt og offentliggørelse, i den udstrækning de vedrører samarbejde  \r\n\r\n med andre om opgaver, der normalt udføres inden for et pengeinstituts egne  \r\n\r\n rammer. Sådanne oplysninger meddeles kun til Konkurrencerådets medlemmer, i  \r\n\r\n den udstrækning udøvelse af rådets beføjelser efter konkurrencelovens kapitel  \r\n\r\n 4 gør det nødvendigt, jf. konkurrencelovens § 10, stk. 3, 2. punktum. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Loven træder i kraft dagen efter bekendtgørelsen  \r\n\r\n i Lovtidende. Kommunikationsministeren fastsætter dog tidspunktet for  \r\n\r\n ikrafttræden af §§ 1-2. </P>  \r\n\r\n<P CLASS=STK> <I>Stk. 2. </I> Bestemmelserne i § 10, stk. 3, har virkning for  \r\n\r\n alle lejeaftaler, hvor lejen ikke er forfaldet inden den 1. juni 1991. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> I lov om tinglysning, jf. lovbekendtgørelse nr.  \r\n\r\n 622 af 15. september 1986, som ændret senest ved § 59 i lov nr. 398 af 13.  \r\n\r\n juni 1990, ændres i <I>§ 42 a, stk. 1,</I> &#187;postvæsenet eller til et  \r\n\r\n pengeinstitut&#171; til: &#187;et pengeinstitut&#171;. </P>  \r\n\r\n<P CLASS=STK> <I>Stk. 2. </I> I lov nr. 398 af 13. juni 1990 om kreditaftaler  \r\n\r\n ændres afsnitsbetegnelsen i <I>kapitel 7</I> &#187;Indbetaling til  \r\n\r\n postvæsenet og pengeinstitutter&#171; til: &#187;Indbetaling til  \r\n\r\n pengeinstitutter&#171;, og i <I>§ 25</I> udgår &#187;til postvæsenet  \r\n\r\n eller&#171;. </P>  \r\n\r\n<P CLASS=STK> <I>Stk. 3. </I> I lov om leje, jf. lovbekendtgørelse nr. 524 af  \r\n\r\n 11. august 1986, som senest ændret ved § 1 i lov nr. 234 af 16. april 1991,  \r\n\r\n ændres i <I>§ 32, 3. pkt.,</I> &#187;postvæsenet&#171; til: &#187;et  \r\n\r\n pengeinstitut&#171;. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Amalienborg, den 31. maj 1991  \r\n\r\n</I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P CLASS=MINISTER ALIGN=RIGHT>/ Torben Rechendorff </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "(* 1) §§ 1 - 2 er sat i kraft den 1. juni 1991, jf. BEK nr 682 af 14/10/1991"
    ],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "01/06/1991"
        },
        {
            "displayName": "Accession",
            "displayValue": "A19910032230"
        },
        {
            "displayName": "Entydig dokumentidentifikation",
            "displayValue": "CM010184"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "28/02/2009"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "322"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "31/05/1991"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Generaldirektoratet for P & T"
        },
        {
            "displayName": "Ressortministeriets journalnummer",
            "displayValue": "Kommunikationsmin., Generaldirektoratet for P&amp;T, J. nr. 3. Afd. 51"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}