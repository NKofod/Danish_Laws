{
    "id": 117538,
    "title": "Forslag til Lov om en terrorforsikringsordning på skadesforsikringsområdet",
    "documentTypeId": "410",
    "isSagsforlobPeriodValid": true,
    "shortName": "2007/2 LSV 123",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Lovens anvendelsesområde</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Medlemskab, bidragspligt og terrorforsikringsråd</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Dækningsomfang for den statslige genforsikringsgaranti og anmeldelse af krav</p>\r\n      <p class=\"Indholdsfortegnelse\"><a href=\"#Kap4\">Kapitel 4</a>   Tilbagebetaling</p>\r\n      <p class=\"Indholdsfortegnelse\"><a href=\"#Kap5\">Kapitel 5</a>   Ikrafttrædelsesbestemmelser m.v.</p><div class=\"bjelke\">Den fulde tekst</div><p class=\"DokumentHoved\">Vedtaget af Folketinget ved 3. behandling den 3. juni 2008</p>\r\n      <p class=\"TitelPrefiks1\">Forslag</p>\r\n      <p class=\"TitelPrefiks2\">til</p>\r\n      <p class=\"Titel2\">Lov om en terrorforsikringsordning på skadesforsikringsområdet</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Lovens anvendelsesområde</p>\r\n      <p class=\"Paragraf\"><span class=\"ParagrafNr\">§ 1. </span> Der etableres en terrorforsikringsordning.</p>\r\n      <p class=\"Paragraf\"><span class=\"ParagrafNr\">§ 2.</span> Loven finder anvendelse på alle direkte tegnende skadesforsikringsselskaber, der har fået tilladelse af Finanstilsynet til at drive forsikringsvirksomhed, og som tegner forsikringer for de risici, der nævnes i § 3.</p>\r\n      <p class=\"Stk2\"><span class=\"StkNr\">Stk. 2.</span> Filialer beliggende i Danmark af skadesforsikringsselskaber med hjemsted i andre lande inden for Den Europæiske Union eller lande, som Fællesskabet har indgået aftale med, som er anmeldt til at tegne forsikringer i Danmark for de risici, der nævnes i § 3, kan tilslutte sig terrorforsikringsordningen.</p>\r\n      <p class=\"Stk2\"><span class=\"StkNr\">Stk. 3.</span> Skadesforsikringsselskaber med hjemsted i andre lande inden for Den Europæiske Union eller lande, som Fællesskabet har indgået aftale med, som er anmeldt til at tegne forsikringer i Danmark for de risici, der nævnes i § 3, kan tilslutte sig terrorforsikringsordningen.</p>\r\n      <p class=\"Paragraf\"><span class=\"ParagrafNr\">§ 3.</span> Terrorforsikringsordningen omfatter forsikringer, der dækker nukleare, biologiske, kemiske og radioaktive (kaldet NBCR) terrorrisici på bygninger og løsøre, herunder driftstab, samt på jernbanekøretøjer (jernbanekasko), motorkøretøjer (motorkasko) og på skibe (søkasko) i Danmark.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Medlemskab, bidragspligt og terrorforsikringsråd</p>\r\n      <p class=\"Paragraf\"><span class=\"ParagrafNr\">§ 4.</span> De forsikringsselskaber, der nævnes i § 2, stk. 1, er forpligtede til at være medlemmer af terrorforsikringsordningen og skal betale en årlig risikopræmie til den danske stat for at få stillet genforsikringsgarantien til rådighed.</p>\r\n      <p class=\"Stk2\"><span class=\"StkNr\">Stk. 2.</span> De udenlandske skadesforsikringsselskaber, der nævnes i § 2, stk. 2 og 3, og som har tilsluttet sig ordningen, skal ligeledes betale en årlig risikopræmie til den danske stat for at få stillet genforsikringsgarantien til rådighed.</p>\r\n      <p class=\"Paragraf\"><span class=\"ParagrafNr\">§ 5.</span> Grænsen for, hvornår genforsikringsgarantien træder i kraft, fastsættes årligt af økonomi- og erhvervsministeren efter indstilling fra Terrorforsikringsrådet, jf. § 7.</p>\r\n      <p class=\"Stk2\"><span class=\"StkNr\">Stk. 2.</span> Størrelsen af den årlige risikopræmie til den danske stat, jf. § 4, stk. 1 og 2, udgør ved ordningens ikrafttræden 0,15 pct. af genforsikringsgarantien.</p>\r\n      <p class=\"Stk2\"><span class=\"StkNr\">Stk. 3.</span> Økonomi- og erhvervsministeren kan ændre størrelsen af den årlige risikopræmie til den danske stat, hvis Kommissionen vurderer, at der skal lægges en anden risikopræmie til grund.</p>\r\n      <p class=\"Paragraf\"><span class=\"ParagrafNr\">§ 6.</span> De skadesforsikringsselskaber, som er medlemmer af terrorforsikringsordningen, jf. § 4, stk. 1 og 2, skal etablere en fælles juridisk enhed. Den juridiske enhed skal administrere præmiebetaling til den danske stat, skadeudbetalinger til medlemmerne samt tilbagebetaling til den danske stat, jf. kapitel 4. Til brug for sin virksomhed kan den juridiske enhed kræve alle relevante oplysninger af medlemmerne af ordningen.</p>\r\n      <p class=\"Stk2\"><span class=\"StkNr\">Stk. 2.</span> Økonomi- og erhvervsministeren fastsætter nærmere regler for den juridiske enheds administration, aflæggelse af regnskab og re­vi­sion af præmiebetalingerne til staten og den statslige forsikringsgaranti.</p>\r\n      <p class=\"Stk2\"><span class=\"StkNr\">Stk. 3.</span> Den juridiske enhed kan organisere sig i en skadefordelingspool, hvor udgifterne til de dækningsberettigede skader, som det enkelte selskab rammes af, fordeles på alle deltagende selskaber, der dækker de risici, der nævnes i § 3.</p>\r\n      <p class=\"Paragraf\"><span class=\"ParagrafNr\">§ 7.</span> Økonomi- og erhvervsministeren nedsætter Terrorforsikringsrådet, som består af repræsentanter fra Finansministeriet, Økonomi- og Erhvervsministeriet, Finanstilsynet samt den juridiske enhed, jf. § 6, stk. 1.</p>\r\n      <p class=\"Stk2\"><span class=\"StkNr\">Stk. 2.</span> Økonomi- og erhvervsministeren fastsætter nærmere regler for Terrorforsikringsrådets sammensætning, arbejde og udnævnelsen af medlemmer.</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Dækningsomfang for den statslige genforsikringsgaranti og anmeldelse af krav</p>\r\n      <p class=\"Paragraf\"><span class=\"ParagrafNr\">§ 8.</span> Når erstatningskravene mod de selskaber, der er omfattet af terrorforsikringsordningen, overstiger den årligt fastsatte grænse, jf. § 5, stk. 1, træder den statslige genforsikringsgaranti i kraft.</p>\r\n      <p class=\"Stk2\"><span class=\"StkNr\">Stk. 2.</span> Genforsikringsgarantien udgør 15 mia. kr. årligt.</p>\r\n      <p class=\"Paragraf\"><span class=\"ParagrafNr\">§ 9.</span> Erstatningskrav, der overstiger den grænse, der fastsættes efter § 5, stk. 1, anmeldes til økonomi- og erhvervsministeren af den juridiske enhed, jf. § 6, stk. 1.</p>\r\n      <p class=\"Stk2\"><span class=\"StkNr\">Stk. 2.</span> Udbetaling fra den statslige genforsikringsgaranti sker til den juridiske enhed.</p>\r\n      <p class=\"Kapitel\"><a name=\"Kap4\">Kapitel 4</a></p>\r\n      <p class=\"KapitelOverskrift2\">Tilbagebetaling</p>\r\n      <p class=\"Paragraf\"><span class=\"ParagrafNr\">§ 10.</span> Tilbagebetaling til den danske stat af beløb udbetalt fra den statslige genforsikringsgaranti sker i overensstemmelse med § 11.</p>\r\n      <p class=\"Stk2\"><span class=\"StkNr\">Stk. 2.</span> Det beløb, der skal tilbagebetales til staten, fradrages summen af de årlige risikopræmier, som den juridiske enhed, jf. § 6, stk. 1, har betalt til den danske stat, tillagt den gennemsnitlige statsrente. Renten tilskrives ved hvert kalenderårs udløb.</p>\r\n      <p class=\"Stk2\"><span class=\"StkNr\">Stk. 3.</span> Tilbagebetalingen sker med en forrentning svarende til den gennemsnitlige statsrente. Renten tilskrives ved hvert kalenderårs udløb.</p>\r\n      <p class=\"Paragraf\"><span class=\"ParagrafNr\">§ 11.</span> Forsikringstagere, som har forsikringer, der dækker bygninger, løsøre, herunder drifts­tab, jernbanekasko, motorkasko eller søkasko i Danmark, skal medvirke til tilbagebetaling af udbetalte beløb fra den statslige genforsikringsgaranti.</p>\r\n      <p class=\"Stk2\"><span class=\"StkNr\">Stk. 2.</span> Denne tilbagebetaling sker ved en årlig opkrævning på policen, der udgør 5 pct. af forsikringspræmiens størrelse.</p>\r\n      <p class=\"Kapitel\"><a name=\"Kap5\">Kapitel 5</a></p>\r\n      <p class=\"KapitelOverskrift2\">Ikrafttrædelsesbestemmelser m.v.</p>\r\n      <p class=\"Paragraf\"><span class=\"ParagrafNr\">§ 12.</span> Økonomi- og erhvervsministeren fastsætter tidspunktet for lovens ikrafttræden.</p>\r\n      <p class=\"Paragraf\"><span class=\"ParagrafNr\">§ 13.</span> Loven gælder ikke for Færøerne og Grønland.</p>\r\n      <p class=\"Stk2\"><span class=\"StkNr\">Stk. 2.</span> Loven kan ved kongelig anordning helt eller delvis sættes i kraft for Grønland med de afvigelser, som de særlige grønlandske forhold tilsiger.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>, den 3. juni 2008</I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2007/2 LF 123",
            "stateLabel": "Vedtaget",
            "references": [
                {
                    "shortName": "2007/2 SF.L L 123",
                    "title": "Skriftlig fremsættelse (27. marts 2008) - L 123",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 115948,
                    "eliUri": "/eli/ft/20072XX00160",
                    "externalLink": ""
                },
                {
                    "shortName": "2007/2 LSF 123",
                    "title": "Forslag til Lov om en terrorforsikringsordning på skadesforsikringsområdet",
                    "presentationName": "Lovforslag som fremsat",
                    "documentTypeId": 400,
                    "documentId": 115822,
                    "eliUri": "/eli/ft/200722L00123",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20072/lovforslag/l123/index.htm"
                },
                {
                    "shortName": "2007/2 BTL 123",
                    "title": "Betænkning over Forslag til lov om en terrorforsikringsordning på skadesforsikringsområdet",
                    "presentationName": "Betænkning  over lovforslag",
                    "documentTypeId": 420,
                    "documentId": 117412,
                    "eliUri": "/eli/ft/200724L00322",
                    "externalLink": ""
                },
                {
                    "shortName": "2007/2 LSV 123",
                    "title": "Forslag til Lov om en terrorforsikringsordning på skadesforsikringsområdet",
                    "presentationName": "Lovforslag som vedtaget",
                    "documentTypeId": 410,
                    "documentId": 117538,
                    "eliUri": "/eli/ft/200723L00123",
                    "externalLink": ""
                },
                {
                    "shortName": "LOV nr 469 af 17/06/2008",
                    "title": "Lov om en terrorforsikringsordning på skadesforsikringsområdet",
                    "presentationName": "Lov",
                    "documentTypeId": 10,
                    "documentId": 117637,
                    "eliUri": "/eli/lta/2008/469",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "04/06/2008"
        },
        {
            "displayName": "Accession",
            "displayValue": "200723L00123"
        },
        {
            "displayName": "Entydig dokumentidentifikation",
            "displayValue": "AX010314"
        },
        {
            "displayName": "Dato for førstegangsindlæggelse",
            "displayValue": "04/06/2008"
        },
        {
            "displayName": "Dato for indlæggelse",
            "displayValue": "04/06/2008"
        },
        {
            "displayName": "Dokumenttype",
            "displayValue": "Lovforslag som vedtaget"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "123"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}