{
    "id": 164160,
    "title": "Bekendtgørelse om tilskud til offentlig skovrejsning",
    "documentTypeId": "60",
    "isSagsforlobPeriodValid": true,
    "shortName": "BEK nr 1124 af 16/10/2014",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Tilskud</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Modtagere af tilskud</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Økonomi</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Ansøgning, indberetning og udbetaling af tilskud</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Tilsyn, sanktioner, klage og ikrafttræden</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om tilskud til offentlig skovrejsning<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n<p class=\"Indledning2\">I medfør af § 29, § 29 a, § 57, § 59 og § 61, stk. 2, i lov om skove, jf. lovbekendtgørelse nr. 678 af 14. juni 2013, fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Tilskud</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Naturstyrelsen kan yde tilskud efter reglerne i denne bekendtgørelse til forøgelse af det offentlige skovareal i Danmark.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Tilskud kan ydes til:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> Anlæg af skove på offentligt ejede landbrugsarealer, herunder forberedende jordbehandling, køb af planter, selve plantningen samt hegning.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> Lokalitetskortlægning og udarbejdelse af tilplantningsplan samt endeligt skovkort i tilknytning til ydelse af tilskud efter nr. 1.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Der kan ikke ydes tilskud efter § 2, hvis</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num1\">1)</span> arealet allerede er fredskov, eller der i øvrigt er pligt til at etablere skoven i henhold til skovloven eller tinglyste servitutter,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num2\">2)</span> arealet allerede er skovbevokset,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num3\">3)</span> der er givet tilskud til skovrejsningen efter anden lovgivning,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num4\">4)</span> tilplantning, kortlægning osv. er betalt inden der er givet tilsagn om tilskud hertil,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num5\">5)</span> skovens formål er etablering af prydvækster, frugtplantager, pyntegrønt, juletræer, energiafgrøder og lignende bevoksning, der ikke kan betragtes som egentlig skov, eller</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num6\">6)</span> skoven eller dele af skoven anlægges som en monokultur af en ikke-hjemmehørende nåletræart.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Det er en betingelse for, at der kan ydes tilskud efter § 2, at arealet</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num1\">1)</span> er på mindst 5 ha, i særlige tilfælde dog ned til 2 ha,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num2\">2)</span> tilplantes eller tilsås med egnede træarter inden en frist, som Naturstyrelsen fastsætter, jf. § 9,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num3\">3)</span> bliver fredskovspligtigt efter skovlovens § 3 eller § 4 (fordi arealet ejes af en offentlig virksomhed, som ikke nævnes i skovlovens § 3) og</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num4\">4)</span> har været i erhvervsmæssig landbrugsdrift i dyrkningssæsonen forud for ansøgningstidspunktet, eller har været udtaget af drift med tilskud til miljøvenlige jordbrugsforanstaltninger eller efter enkeltbetalingsordningen, jf. Fødevareministeriets lovgivning herom.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Til arealer, der ligger i et område, hvor skovrejsning efter kommuneplanen er uønsket, kan der dog kun ydes tilskud efter § 2, hvis der er opnået dispensation til skovrejsningen efter bekendtgørelse nr. 637 af 10. juni 2010 om jordressourcens anvendelse til dyrkning og natur.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Modtagere af tilskud</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Tilskud efter § 2 kan alene ydes til offentlige ejere af landbrugsarealer. En offentlig ejer kan være ministerier, kommuner eller offentlige virksomheder.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Offentlige virksomheder kan f.eks. være vandselskaber og menighedsråd, hvis de</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk2_Num1\">1)</span> er oprettet specielt med henblik på at imødekomme almenhedens behov, dog ikke behov af industriel eller kommerciel karakter,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk2_Num2\">2)</span> er en juridisk person, og</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk2_Num3\">3)</span> hvis drift enten for størstedelens vedkommende finansieres af staten, regionale eller kommunale myndigheder eller andre offentligretlige organer, eller hvis drift er underlagt disses kontrol, eller hvortil staten, regionale eller lokale myndigheder udpeger mere end halvdelen af medlemmerne i administrations-, ledelses- eller tilsynsorganet.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Ved ejerskifte falder fremtidige ydelser ifølge et tilsagn om tilskud for arealet bort. En ny offentlig ejer har dog ret til at overtage rettigheder og pligter ifølge tilsagnet.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Økonomi</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Tilskud ydes inden for et beløb, der fastsættes på finansloven.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Ansøgning, indberetning og udbetaling af tilskud</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Ansøgning om tilskud skal være modtaget af Naturstyrelsen inden en frist, der fastsættes af styrelsen.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Ansøgning om tilskud indsendes elektronisk til Naturstyrelsen.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Særligt mangelfulde ansøgninger kan returneres til ansøgeren uden nærmere behandling.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Tilskuddet udbetales i to rater. Første rate udgør ca. 75 % af det samlede tilskudsbeløb. Anden rate udgør ca. 25 % af det samlede tilskudsbeløb.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Første rate udbetales efter, at anmodning fra ansøgeren er modtaget, og ansøgeren oplyser, at arealet er tilplantet eller tilsået. Anden rate udbetales op til 5 år efter udbetaling af første rate efter anmodning fra ansøger, og når Naturstyrelsen vurderer, at plantningen lever op til kravene for tilskuddets udbetaling. Det gælder især krav om en bestemt plantehøjde og antallet af levende træer pr. ha.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Udbetaling sker til en af ansøger angivet bankkonto eller tilsvarende.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Naturstyrelsen fastsætter regler om</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num1\">1)</span> ansøgninger og indberetningers form og indhold,</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num2\">2)</span> prioritering af tilskudsmidlerne og tilskudssatser og</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num3\">3)</span> vilkår for tilsagn og udbetaling heraf samt tilsyn.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Naturstyrelsen offentliggør tidspunkter for ansøgningsrunder, frister og gyldighedsperioder for tilsagn og rateudbetalinger, jf. § 8. Offentliggørelse sker på www.naturstyrelsen.dk.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Tilsyn, sanktioner, klage og ikrafttræden</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Tilsynet med overholdelse af bekendtgørelsens bestemmelser føres af Naturstyrelsen efter reglerne i skovlovens kapitel 8.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> For tilbagebetaling af tilskud gælder EU-reglerne, jf. note 1.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> I de tilfælde, der er nævnt i skovlovens § 57, kan udbetalte tilskud kræves helt eller delvist tilbagebetalt med tillæg af renter.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Træffes afgørelse om tilbagebetaling, anses det krævede beløb som forfaldent på brevdatoen for underretning om afgørelsen. Fra denne dag forrentes beløbet i overensstemmelse med renteloven.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Afgørelser truffet efter denne bekendtgørelse kan ikke indbringes for anden administrativ myndighed.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Bekendtgørelsen træder i kraft den 25. oktober 2014.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Bekendtgørelse nr. 1027 af 2. november 2012 om tilskud til offentlig skovrejsning ophæves.</p>\r\n<p class=\"Stk2\">\r\n   <span class=\"StkNr\" id=\"Par13_Stk3\">Stk. 3.</span> Tilsagn om tilskud, der er givet efter den i stk. 2 nævnte bekendtgørelse om tilskud til offentlig skovrejsning, opretholdes og behandles færdig efter de tidligere regler.</p><div class=\"Givet\" id=\"Givet\"><p class=\"Givet\" align=\"center\">Miljøministeriet, den 16. oktober 2014</p><p class=\"Sign1\" align=\"center\">Kirsten Brosbøl</p><p class=\"Sign2\" align=\"right\">/ David Fjord Nielsen</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"Not1\" href=\"#Henvisning_Not1\">1)</a> Tilskudsordningen er en del af det danske landdistriktsprogram, der gennemføres i overensstemmelse med Europa-Parlamentets og Rådets forordning (EU) Nr. 1310/2013 af 17. december 2013 om fastsættelse af overgangsforanstaltninger vedrørende støtte til landdistriktsudvikling fra Den Europæiske Landbrugsfond for Udvikling af Landdistrikterne (ELFUL), Rådets forordning (EF) nr. 1698/2005 af 20. september 2005 om støtte til udvikling af landdistrikterne fra den Europæiske Landbrugsfond for Udvikling af Landdistrikterne (ELFUL), EF-Tidende 2005, L 277 side 1, og dertil knyttede gennemførelsesbestemmelser i forordningerne: Kommissionens forordning 1974/2006 af 15. december 2006 om gennemførelsesbestemmelser til Rådets forordning (EF) nr. 1698/2005 af 20. september 2005 om støtte til udvikling af landdistrikterne fra den Europæiske Landbrugsfond for Udvikling af Landdistrikterne (ELFUL), Kommissionens forordning 65/2011 om gennemførelsesbestemmelser til Rådets forordning (EF) nr. 1698/2005 for så  vidt angår kontrol og krydsoverensstemmelse i forbindelse med støtteforanstaltninger til udvikling af landdistrikterne samt EF-rammebestemmelser for statsstøtte til landbrug og skovbrug 2006/C 319/01.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/10/2014"
        },
        {
            "displayName": "Accession",
            "displayValue": "B20140112405"
        },
        {
            "displayName": "Entydig dokumentidentifikation",
            "displayValue": "AL003012"
        },
        {
            "displayName": "Dato for førstegangsindlæggelse",
            "displayValue": "17/10/2014"
        },
        {
            "displayName": "Dato for indlæggelse",
            "displayValue": "17/10/2014"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1124"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "16/10/2014"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Naturstyrelsen"
        },
        {
            "displayName": "Ressortministeriets journalnummer",
            "displayValue": "Miljømin.,<br />Naturstyrelsen, j.nr. NST-930-00011"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}