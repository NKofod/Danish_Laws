{
    "id": 37972,
    "title": "1. Finanstilsynet havde været berettiget til at kræve, at banken - inden for en fastsat frist - enten måtte skaffe ny ansvarlig kapital, eller at banken måtte fusionere med et andet pengeinstitut. 2. Klagevejledning. 3. Skønsmænd. ",
    "documentTypeId": "240",
    "isSagsforlobPeriodValid": false,
    "shortName": "KEN nr 60387 af 25/03/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>1. Finanstilsynet havde været berettiget til at kræve, at banken -  \r\n\r\n inden for en fastsat frist - enten måtte skaffe ny ansvarlig kapital, eller  \r\n\r\n at banken måtte fusionere med et andet pengeinstitut foranlediget af de krav  \r\n\r\n til hensættelser, Finanstilsynet havde stillet, og som ankenævnet godkendte.  \r\n\r\n</I> </P>  \r\n\r\n<P> <I>2. Det var en fejl, at Finanstilsynet ikke havde givet klagevejledning  \r\n\r\n i den skriftlige afgørelse af 14. februar 1992. </I> </P>  \r\n\r\n<P> <I>Spørgsmål om klagefrist. </I> </P>  \r\n\r\n<P> <I>3. Ikke hjemmel til at udpege skønsmænd. </I> </P>  \r\n\r\n<P> <I>Bank- og sparekasseloven § 49, jfr. § 43, § 21, § 52b. </I> </P>  \r\n\r\n<P> <I>(Ellen Andersen, Holger Dock, Morten Iversen, Kjelde Mors og Niels  \r\n\r\n Larsen) </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>1. Finanstilsynet havde været berettiget til at  \r\n\r\n kræve, at banken - inden for en fastsat frist - enten måtte skaffe ny  \r\n\r\n ansvarlig kapital, eller at banken måtte fusionere med et andet  \r\n\r\n pengeinstitut. 2. Klagevejledning. 3. Skønsmænd. </H1>  \r\n\r\n<P></P>  \r\n\r\n<BR>  \r\n\r\n<P>(Kendelsen gengives i sin fulde ordlyd. Dog er de i kendelsen angivne  \r\n\r\n beløb udeladt.) </P>  \r\n\r\n<P>I skrivelse af 16. marts 1992 har K-Bank A/S klaget over Finanstilsynets  \r\n\r\n afgørelse af 14. februar og 6. marts 1992 (j.nr. 6420), hvorefter tilsynet  \r\n\r\n har skønnet, at der er behov for hensættelse af yderligere ca. ..... mill.  \r\n\r\n kr. eller med ialt ca. ..... mill. kr., til årsregnskabet for 1991, således  \r\n\r\n at der som minimum skulle tilføres banken ..... mill. kr. i ny ansvarlig  \r\n\r\n kapital, for at opfylde solvenskravet i bank- og sparekasseloven.  \r\n\r\n Finanstilsynet pålagde samtidig banken at fremlægge dokumentation for, at der  \r\n\r\n forelå bindende tilsagn om fusion eller tilførsel af ny kapital senest søndag  \r\n\r\n den 16. februar 1992 kl. 18.00. I skrivelsen af 6. marts 1992 har  \r\n\r\n Finanstilsynet fastholdt afgørelsen. </P>  \r\n\r\n<P>Det fremgår af sagen, at det af Finanstilsynet fastsatte samlede  \r\n\r\n yderligere hensættelsesbehov på ca. ..... mill. kr. fordeler sig med ca.  \r\n\r\n ..... mill. kr. på mindre engagementer, medens resten ca. ..... mill. kr.  \r\n\r\n vedrører større engagementer. </P>  \r\n\r\n<P>K-Bank A/S har gjort følgende gældende: </P>  \r\n\r\n<P>1. at det krævede yderligere hensættelsesbeløb på ..... mill. kr.  \r\n\r\n nedsættes med ..... mill. kr. til ..... mill. kr. fordelt med ..... mill. kr.  \r\n\r\n på 6 større enkeltengagementer, hvis forhold banken anser for forbedret efter  \r\n\r\n undersøgelsen i februar måned, og med ..... mill. kr. på mindre engagementer,  \r\n\r\n</P>  \r\n\r\n<P>2. at den tidsfrist fra den 14. februar 1992 til den 16. februar 1992, som  \r\n\r\n Finanstilsynet gav banken til at tilvejebringe ny ansvarlig kapital på  \r\n\r\n .....mill. kr., var urimelig og unødvendig kort, idet banken ikke havde eller  \r\n\r\n har fået likviditetsproblemer og </P>  \r\n\r\n<P>3. at Finanstilsynet ikke i skrivelse af 14. februar 1992 har oplyst om  \r\n\r\n klagemuligheden til Industriministeriets Erhvervsankenævn. </P>  \r\n\r\n<P>Finanstilsynet har gjort følgende gældende: </P>  \r\n\r\n<P>1. at bankens klage af 16. marts 1992 til Industriministeriets  \r\n\r\n Erhvervsankenævn ikke er indgivet inden for den i bank- og sparekasselovens §  \r\n\r\n 52 b fastsatte frist på 4 uger efter afgørelsen, der blev truffet den 14.  \r\n\r\n februar 1992, </P>  \r\n\r\n<P>2. at der blev givet mundtlig ankevejledning under mødet mellem  \r\n\r\n Finanstilsynet og bankens ledelse den 14. februar 1992, </P>  \r\n\r\n<P>3. at Finanstilsynets bedømmelse af hensættelsesbehovet, der har direkte  \r\n\r\n konsekvens for rekonstruktionsgrundlaget og for Finanstilsynets overholdelse  \r\n\r\n af bank- og sparekasselovens § 49, jf. § 43, § 47 d og § 46, er sket og må  \r\n\r\n ske dels på grundlag af en undersøgelse af en række enkeltengagementer i  \r\n\r\n pengeinstituttet, dels en vurdering af pengeinstituttets organisation,  \r\n\r\n ledelse m.v., og endeligt ud fra en samlet vurdering af boniteten i  \r\n\r\n udlånsmassen, hvorfor det bl.a. ikke er muligt efterfølgende at tage  \r\n\r\n enkeltengagementer ud til isoleret omvurdering. </P>  \r\n\r\n<P>4. at der, såfremt ankenævnet ikke afviser klagen, jf. pkt. 3, af udvalgte  \r\n\r\n skønsmænd sker en fornyet gennemgang af bankens samlede udlån og garantier,  \r\n\r\n</P>  \r\n\r\n<P>5. at der ikke, jf. pkt. 3, er grundlag for at ændre den vurdering, som  \r\n\r\n Finanstilsynet har udmøntet i afgørelsen af 14. februar 1992 (6. marts 1992)  \r\n\r\n og </P>  \r\n\r\n<P>6. at en vurdering af forsvarligheden af den fastsatte tidsfrist ikke er  \r\n\r\n omfattet af Erhvervsankenævnets kompetence. Baggrunden for fristen var, at  \r\n\r\n Finanstilsynet vurderede, at kun en meget lille del af bankens egenkapital  \r\n\r\n var intakt, og at uroen ... skønnedes at kunne medføre &#187;run&#171; på  \r\n\r\n banken, såfremt en ordning ikke var på plads inden weekendens slutning. Det  \r\n\r\n er Finanstilsynets opfattelse, at den efterfølgende ro omkring banken må ses  \r\n\r\n på baggrund af den fusionsaftale, som bankens bestyrelse indstiller til  \r\n\r\n generalforsamlingens godkendelse den 26. marts 1992. </P>  \r\n\r\n<P>Industriministeriets Erhvervsankenævn har modtaget klagen af 16. marts  \r\n\r\n 1992, der indgik i Erhvervs- og Selskabsstyrelsen den 17. marts 1992, den 18.  \r\n\r\n marts 1992. Med klageskrivelsen fulgte endvidere Finanstilsynets afgørelser  \r\n\r\n af 14. februar 1992 og 6. marts 1992, et af banken udfærdiget referat af et  \r\n\r\n møde i Finanstilsynet den 4. marts 1992 mellem Finanstilsynet, ledende  \r\n\r\n medarbejdere i banken og dennes revisor, &#187;Redegørelse for K-Bank A/S af  \r\n\r\n mindre erhvervskunder, med engagementer under 800.000 kr, samt  \r\n\r\n risikovurdering&#171; af 27. februar 1992, &#187;Redegørelse for K-Bank's  \r\n\r\n styring af privatkunder&#171; af 26. februar 1992 samt en af banken  \r\n\r\n udarbejdet budgetprognose for 1992 omfattende nøgletallene fra regnskaberne  \r\n\r\n for 1988, 89, 90 og 91. Ankenævnet har endvidere den 23. marts 1992 modtaget  \r\n\r\n Finanstilsynets redegørelse over sagens faktiske og retlige forhold, tillige  \r\n\r\n omfattende bilagene 1 - 11, (Finanstilsynets redegørelse af 12. marts 1992  \r\n\r\n vedrørende K-Bank, Beretning over Finanstilsynets ekstraordinære undersøgelse  \r\n\r\n af K-Bank den 10. og 11. februar 1992, industriministerens skriftlige  \r\n\r\n besvarelse af 17. marts 1992 af et af Folketingets Erhvervsudvalg stillet  \r\n\r\n spørgsmål (spm. 34) om Finanstilsynets opgaver over for banker (i forbindelse  \r\n\r\n med L-Banks konkurs), telefax fra K-Bank over 5 udvalgte enkeltengagementer  \r\n\r\n til mødet den 4. marts 1992 i Finanstilsynet, materiale fra Finanstilsynet  \r\n\r\n vedrørende 6 enkeltengagementer, samt et af Finanstilsynet udarbejdet notat  \r\n\r\n af 23. marts 1992 vedrørende hensættelser på engagementer mindre end 1 mill.  \r\n\r\n kr. i K-Bank). Finanstilsynets redegørelse med bilag er samtidig sendt til  \r\n\r\n K-Bank i telefax. I skrivelse af 24. marts 1992 har Erhvervsankenævnet  \r\n\r\n endvidere fra K-Bank A/S modtaget de bemærkninger, som Finanstilsynets  \r\n\r\n redegørelse med bilag har givet banken i anledning til, en oversigt over  \r\n\r\n engagementer med hensættelsen i K-Bank A/S af 13. februar 1992 samt  \r\n\r\n revisionsprotokolbemærkninger til det foreløbige regnskab for 1991.  \r\n\r\n Ankenævnet har endvidere fra Finanstilsynet rekvireret foreløbigt og endeligt  \r\n\r\n årsregnskab for K-Bank 1990, og foreløbigt regnskab fra samme 1991. </P>  \r\n\r\n<P>K-Bank A/S har i klageskrivelsen af 16. marts 1992 oplyst, at banken  \r\n\r\n afholder generalforsamling den 26. marts 1992, hvor eventuel fusion med et  \r\n\r\n andet pengeinstitut skal vurderes. Såfremt aktionærerne skal kunne vurdere,  \r\n\r\n om det er muligt, i stedet for en fusion, at bevare banken som et  \r\n\r\n selvstændigt pengeinstitut ved en kapitaltilførsel, vil det være nødvendig,  \r\n\r\n at svar fra ankenævnet foreligger senest den 25. marts 1992. </P>  \r\n\r\n<P>Som følge heraf har ankenævnet afholdt møde den 24. marts 1992 med henblik  \r\n\r\n på at tage stilling til, om der vil kunne træffes afgørelse helt eller  \r\n\r\n delvist på det foreliggende grundlag. Ankenævnet har besluttet at træffe  \r\n\r\n endelig afgørelse i sagen. </P>  \r\n\r\n<P>Ankenævnet udtalte: </P>  \r\n\r\n<P>Det er en fejl, at Finanstilsynet ikke har givet ankevejledning i den  \r\n\r\n skriftlige afgørelse af 14. februar 1992, uanset at tilsynet mundtligt samme  \r\n\r\n dag, ubestridt af bankens ledelse, har nævnt i hvert fald muligheden for at  \r\n\r\n indbringe afgørelsen for ankenævnet. Blandt andet under hensyn hertil anser  \r\n\r\n ankenævnet klagen, der er modtaget den 18. marts 1992 og således inden for 4  \r\n\r\n uger efter den endelige afgørelse af 6. marts 1992, for rettidig, jf. § 52 b  \r\n\r\n i bank- og sparekasseloven. Da ankenævnet herefter kan omgøre Finanstilsynets  \r\n\r\n afgørelse, finder ankenævnet ikke anledning til at tilsidesætte afgørelsen på  \r\n\r\n grund af mangelfuld ankevejledning som anført. </P>  \r\n\r\n<P>Der er ikke, som Finanstilsynet har gjort gældende, grundlag for at  \r\n\r\n antage, at ankenævnet ikke har hjemmel til at påkende klagen over den  \r\n\r\n fastsatte frist for tilvejebringelse af ny ansvarlig kapital. Dette spørgsmål  \r\n\r\n må ses i sammenhæng med og indgå i en samlet vurdering af afgørelsen angående  \r\n\r\n yderligere hensættelser. </P>  \r\n\r\n<P>Det følger af lov nr. 858 af 23. december 1987 om Industriministeriets  \r\n\r\n Erhvervsankenævn, som et fundamentalt grundlag for nævnet, at det skal  \r\n\r\n indeholde den særlige sagkundskab, som er nødvendig bl.a. for at bedømme de  \r\n\r\n afgørelser, der træffes af Finanstilsynet inden for bank- og sparekasseloven.  \r\n\r\n Da ankenævnet også er i besiddelse af sådan særlig sagkundskab, er der intet  \r\n\r\n grundlag eller hjemmel for, som foreslået af Finanstilsynet, at udpege  \r\n\r\n &#187;udvalgte skønsmænd&#171; til eventuelt at foretage en fornyet  \r\n\r\n gennemgang af bankens samlede udlån og garantier. </P>  \r\n\r\n<P>Det fremgår af klagen, at banken alene gør gældende, at det samlede  \r\n\r\n hensættelsesbeløb på ..... mill. kr. burde have været forhøjet. Banken må  \r\n\r\n herefter have indset, at der skulle tilføres ny ansvarlig kapital for at  \r\n\r\n opfylde kravene hertil efter bank- og sparekasseloven. Efter en gennemgang af  \r\n\r\n det for ankenævnet forelagte materiale tiltrædes det, at Finanstilsynets  \r\n\r\n vurdering må sammenfattes i en samlet bedømmelse af bankens forhold, dels  \r\n\r\n omfattende en konkret gennemgang af et bredere afsnit af enkeltengagementer,  \r\n\r\n dels forholdene i banken iøvrigt og i bankens forretningsområde, og at der  \r\n\r\n ikke isoleret til de af banken efterfølgende fremhævede enkeltengagementer er  \r\n\r\n grundlag for at tilsidesætte tilsynets vurdering af behovet for yderligere  \r\n\r\n hensættelser. </P>  \r\n\r\n<P>Da Finanstilsynets afgørelse vedrørende øgede hensættelser medførte et  \r\n\r\n efter bankens størrelse og forhold betydeligt krav om tilførsel af ny  \r\n\r\n ansvarlig kapital på ..... mill. kr. eller bindende tilsagn om fusion, har  \r\n\r\n det været berettiget, at Finanstilsynet fastsatte fristen herfor som sket,  \r\n\r\n for at sikre mod uro, bl.a. fra indskydere i området, som i forvejen var  \r\n\r\n berørte af problemer omkring L-Bank. </P>  \r\n\r\n<P>Med disse bemærkninger stadfæster ankenævnet den påklagede afgørelse i  \r\n\r\n Finanstilsynets skrivelser af 14. februar 1992 og 6. marts 1992. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19926038725"
        },
        {
            "displayName": "Entydig dokumentidentifikation",
            "displayValue": "CA005907"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60387"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "25/03/1992"
        },
        {
            "displayName": "Administrerende myndighed",
            "displayValue": "Industriministeriets Erhvervsankenævn"
        },
        {
            "displayName": "Ressortministeriets journalnummer",
            "displayValue": "92-16.754"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}