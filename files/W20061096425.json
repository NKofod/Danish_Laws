{
    "id": 155024,
    "title": "Ankestyrelsens principafgørelse N-1-06 om fleksjob - selvstændig virksomhed - tilskud - beregning - weekend tillæg - pensionsbidrag",
    "documentTypeId": "240",
    "isSagsforlobPeriodValid": true,
    "shortName": "KEN nr 10964 af 03/02/2006",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse N-1-06 om fleksjob - selvstændig virksomhed - tilskud - beregning - weekend tillæg - pensionsbidrag</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Beregning af tilskud til en selvstændig landmand var ikke knyttet til ansættelse af arbejdskraft på den enkelte ejendom. Tilskuddet skulle beregnes i forhold til, hvad en nyansat på overenskomstområdet generelt skulle have i løn. Der skulle derfor i beregningsgrundlaget indgå weekend-tillæg og pensionsbidrag i det omfang, sådanne ydelser skulle betales på grundlag af overenskomsten.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om en aktiv beskæftigelsesindsats - lovbekendtgørelse nr. 685 af 29. juni 2005 - § 75, stk. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En selvstændig landmand med dyrehold var godkendt til at få tilskud efter reglerne om fleksjob til selvstændigt erhvervsdrivende.</p>\r\n<p>Ifølge den overenskomst, der skulle danne grundlag for beregningen af tilskuddet, indgik der på ejendomme med dyr tillæg for weekender og søgne-helligdage.</p>\r\n<p>Det fremgik endvidere af overenskomsten, at en arbejdsgiver skulle indbetale pensionsbidrag, når ansættelsen havde varet 6 måneder.</p>\r\n<p>Kommunen stillede som betingelse for at lade weekend-tillæg m.v. indgå i beregningsgrundlaget, at landmanden kunne dokumentere, at han havde afholdt sådanne udgifter. Pensionsbidraget kunne først indgå i beregningsgrundlaget efter 6 måneder.</p>\r\n<p>Dansk Landbrugsrådgivning gjorde bl.a. gældende, at det var kutyme, at en medarbejder skulle arbejde 26 weekender om året, og at et tilsvarende beløb derfor skulle indgå i beregningsgrundlaget.</p>\r\n<p>I sagen forelå en udtalelse fra en arbejdsgiverforening på området om beregning af løn efter overenskomsten. Heri indgik betaling for lørdage, søndage og søgne-helligdage i et nærmere angivet omfang.</p>\r\n<p>Det sociale nævn tiltrådte kommunens afgørelse. Afgørelsen var begrundet med, at betaling for arbejde i weekender ikke var en del af overenskomsten på området, men en ydelse, der kunne udbetales i forbindelse med fremmøde. Nævnet henviste endvidere til § 5, stk. 2, i Arbejdsmarkedsstyrelsens bekendtgørelse om fleksjob.</p>\r\n<p>For så vidt angik spørgsmålet om pensionsbidrag, henviste nævnet til overenskomstens bestemmelse herom.</p>\r\n<p>Sagen blev behandlet i principielt møde med henblik på afklaring af, om der kunne ydes tilskud for weekend-arbejde og pensionsbidrag, uden at dette var modsvaret af udgifter.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at beregningsgrundlaget ikke var knyttet til ansættelse af arbejdskraft på den enkelte virksomhed. Kommunen skulle tage stilling til, hvad en nyansat generelt ville have krav på i løn efter den relevante overenskomst og beregne tilskuddet på grundlag af dette.</p>\r\n<p>Der skulle derfor i beregningsgrundlaget indgå weekend-tillæg svarende til det normale i forhold til overenskomsten.</p>\r\n<p>Da det var oplyst, at en arbejdsgiver ikke skulle indbetale pensionsbidrag før efter 6 måneders ansættelse, skulle pensionsbidraget ikke indgå i beregningsgrundlaget før 6 måneder efter fleksjobbets etablering.</p>\r\n<p>Ankestyrelsen ændrede således afgørelsen om weekend-tillæg, men tiltrådte afgørelsen for så vidt angik spørgsmålet om medregning af pensionsbidrag i beregningsgrundlaget.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20061096425"
        },
        {
            "displayName": "Entydig dokumentidentifikation",
            "displayValue": "BS007819"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10964"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "03/02/2006"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2000387-05"
        },
        {
            "displayName": "Stikord",
            "displayValue": "N-1-06"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}