{
    "id": 184771,
    "title": "Forslag til folketingsbeslutning om dansk tilslutning til det forstærkede samarbejde i EU om en afgift på finansielle transaktioner",
    "documentTypeId": "480",
    "isSagsforlobPeriodValid": true,
    "shortName": "2016/1 BSF 24",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 16. november 2016 af Lisbeth Bech Poulsen (SF), Pia Olsen Dyhr (SF) og Jacob Mark (SF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om dansk tilslutning til det forstærkede samarbejde i EU om en afgift på finansielle transaktioner</p>\r\n<p class=\"Tekst1Sp\">Folketinget pålægger regeringen at meddele Europa-Kommissionen, at Danmark tilslutter sig det forstærkede samarbejde i EU, der sigter på at indføre en afgift på finansielle transaktioner.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Ti EU-medlemsstater er i gang med at etablere et forstærket samarbejde om at indføre en afgift på finansielle transaktioner, den såkaldte Financial Transaction Tax (FTT). Disse bestræbelser har fået ny fremdrift i EU, og en aftale mellem de ti medlemsstater kan være på vej sidst på året.</p>\r\n<p class=\"NormalInd\">Forslaget fra Europa-Kommissionen går i hovedtræk ud på at indføre en afgift på finansielle transaktioner med generelt alle værdipapirer og andre finansielle instrumenter. Det gælder f.eks. transaktioner med aktier, obligationer, investeringsbeviser og derivater. Ifølge forslaget skal afgiften efter to beskatningsprincipper – etableringsprincippet og udstedelsesprincippet – pålægges finansielle transaktioner, hvor mindst én af deltagerne i transaktionen er en finansiel institution m.v., der anses for etableret i et land, der deltager i det forstærkede samarbejde (Europa-Kommissionens forslag KOM (2013) 0071 af 14. februar 2013). Der er dog endnu ikke opnået enighed om den endelige model.</p>\r\n<p class=\"NormalInd\">Danmark har ikke tilsluttet sig det forstærkede samarbejde. Det vil imidlertid være en klar fordel for Danmark at tilslutte sig, mens der vil være omkostninger ved at stå udenfor. Derfor foreslås det med beslutningsforslaget, at Danmark tilslutter sig samarbejdet.</p>\r\n<p class=\"NormalInd\">Hvis alle EU-medlemsstater indfører FTT’en, vil det ud fra Europa-Kommissionens tidligere skøn kunne antages, at det vil indbringe ca. 7 mia. kr. årligt i ekstra indtægter til den danske statskasse. Dette beløb kan anvendes til vækstfremmende investeringer, mere og bedre uddannelse, skattelettelser eller andet. Afhængigt af hvordan pengene bruges, vil der være en lille positiv eller lille negativ effekt på BNP, når der benyttes traditionelle regnemetoder (folketingsåret 2011-12, Europaudvalget, EU-note 33).</p>\r\n<p class=\"NormalInd\">Hvis Danmark derimod ikke indfører FTT’en, vil danske virksomheder og borgere alligevel skulle bidrage til FTT’en i det omfang, der er tale om transaktioner med de lande, der deltager. Eftersom Danmark ikke får del i dette provenu, vil det belaste de offentlige finanser.</p>\r\n<p class=\"NormalInd\">Indførelsen af FTT vil have flere fordele:</p>\r\n<p class=\"NormalInd\">For det første vil det dæmpe omfanget af rent spekulative, kortsigtede kapitalbevægelser. Der argumenteres undertiden med, at en høj omsætning på kapitalmarkedet sikrer en høj grad af likviditet. Det er rigtigt, men kun til et vist punkt, som for længst er nået og overskredet. Handelen med værdipapirer har i dag et omfang, som risikerer at destabilisere fremfor at stabilisere markederne.</p>\r\n<p class=\"NormalInd\">For det andet vil afgiften øge ligheden i samfundet. Det er de rigeste, der ejer langt de fleste værdipapirer og også dem, der oftest handler dem. Dermed kommer de til at betale en stor del af afgiften. Der vil også være almindelige mennesker, der kommer til at betale, f.eks. i forbindelse med boligfinansiering eller gennem deres pensionsopsparing, men det vil være mindre beløb, som vil kunne kompenseres gennem lettelser af indkomstskatten el.lign. Kortsigtede spekulative handler er desuden dårlige for stabiliteten på markedet, og det påvirker også mennesker med almindelige indkomster, som det i ekstrem grad sås ved den seneste finanskrise. Det vil endvidere kunne give anledning til et paradigmeskifte hos f.eks. bankerne, der i dag i alt for høj grad lægger op til, at private skal handle værdipapirer hyppigt – ganske enkelt fordi bankerne tjener godt på det.</p>\r\n<p class=\"NormalInd\">For det tredje vil afgiften som et biprodukt sikre registrering af finansielle transaktioner, som vil kunne bruges til at begrænse en række forskellige former for skatteunddragelse. Det er f.eks. meget tænkeligt, at milliardskandalen om uretmæssig refusion af udbytteskat kunne have været undgået, hvis disse oplysninger havde været til rådighed.</p>\r\n<p class=\"NormalInd\">Der er kort sagt en række gode grund til, at Danmark tilslutter sig EU’s forstærkede samarbejde om at indføre en afgift på finansielle transaktioner.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Lisbeth Bech Poulsen </span>(SF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om dansk tilslutning til det forstærkede samarbejde i EU om en afgift på finansielle transaktioner.</p>\r\n<p class=\"ForslagsNummer\">(Beslutningsforslag nr. B 24)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2016/1 BF 24",
            "stateLabel": "Forkastet",
            "references": [
                {
                    "shortName": "2016/1 BSF 24",
                    "title": "Forslag til folketingsbeslutning om dansk tilslutning til det forstærkede samarbejde i EU om en afgift på finansielle transaktioner",
                    "presentationName": "Beslutningsforslag som fremsat",
                    "documentTypeId": 480,
                    "documentId": 184771,
                    "eliUri": "/eli/ft/20161BB00024",
                    "externalLink": ""
                },
                {
                    "shortName": "2016/1 BTB 24",
                    "title": "Betænkning over Forslag til folketingsbeslutning om dansk tilslutning til det forstærkede samarbejde i EU om en afgift på finansielle transaktioner",
                    "presentationName": "Betænkning over beslutningsforslag",
                    "documentTypeId": 500,
                    "documentId": 186584,
                    "eliUri": "/eli/ft/20161DB00492",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20161/beslutningsforslag/b24/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "17/11/2016"
        },
        {
            "displayName": "Accession",
            "displayValue": "20161BB00024"
        },
        {
            "displayName": "Entydig dokumentidentifikation",
            "displayValue": "AX019187"
        },
        {
            "displayName": "Dato for førstegangsindlæggelse",
            "displayValue": "17/11/2016"
        },
        {
            "displayName": "Dato for indlæggelse",
            "displayValue": "17/11/2016"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "24"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}