{
    "id": 48897,
    "title": "Bekendtgørelse af protokol af 9. juli 1985 til konventionen af 13. november 1979 om grænseoverskridende luftforurening over store afstande, angående reduktion af svovludsendelser eller disses grænseoverskridende strømme ",
    "documentTypeId": "220",
    "isSagsforlobPeriodValid": false,
    "shortName": "BKI nr 107 af 15/12/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af protokol af 9. juli 1985 til  \r\n\r\n konventionen af 13. november 1979 om grænseoverskridende luftforurening over  \r\n\r\n store afstande, angående reduktion af svovludsendelser eller disses  \r\n\r\n grænseoverskridende strømme </H1>  \r\n\r\n<P></P>  \r\n\r\n<BR>  \r\n\r\n<P>I henhold til kgl. resolution af 18. april 1986 har Danmark ratificeret en  \r\n\r\n i Helsingfors den 9. juli 1985 underskrevet protokol til konventionen om  \r\n\r\n grænseoverskridende luftforurening over store afstande, angående en reduktion  \r\n\r\n af svovludsendelser eller disses grænseoverskridende strømme med mindst 30  \r\n\r\n procent - jf. Udenrigsministeriets bekendtgørelse nr. 70 af 23. august 1984,  \r\n\r\n Lovtidende C. </P>  \r\n\r\n<P>Protokollen har følgende ordlyd: </P>  \r\n\r\n<P> <B>Oversættelse </B></P>  \r\n\r\n<P>Protokol til konventionen af 1979 vedrørende grænseoverskridende  \r\n\r\n luftforurening over store afstande, angående reduktion af svovludsendelser  \r\n\r\n eller disses grænseoverskridende strømme med mindst 30 procent. </P>  \r\n\r\n<P> <I>Parterne, </I></P>  \r\n\r\n<P>som er fast besluttede på at gennemføre konventionen om  \r\n\r\n grænseoverskridende luftforurening over store afstande, </P>  \r\n\r\n<P> <I>som frygter,</I> at de nuværende udsendelser af luftforurenende  \r\n\r\n stoffer forårsager udbredte skader i udsatte dele af Europa og Nordamerika på  \r\n\r\n naturressourcer af vital miljømæssig og økonomisk vigtighed, såsom skove,  \r\n\r\n jord- og vandområder, samt på materiale (herunder historiske monumenter) og  \r\n\r\n under visse omstændigheder har skadelig indvirkning på den menneskelige  \r\n\r\n sundhed, </P>  \r\n\r\n<P> <I>som er opmærksomme</I> på den kendsgerning, at de kilder til  \r\n\r\n luftforurening, som bidrager væsentligt til forsuring af miljøet, er  \r\n\r\n forbrændingen af fossile brændsler i forbindelse med energiproduktion og de  \r\n\r\n vigtigste teknologiske processer i forskellige industrisektorer, såvel som  \r\n\r\n transport, der fører til udsendelse af svovldioxid, kvælstofdioxider og andre  \r\n\r\n luftforurenende stoffer, </P>  \r\n\r\n<P> <I>som tager i betragtning,</I> at der bør gives høj prioritet til en  \r\n\r\n reduktion af svovludsendelser, der vil have en positiv indvirkning på  \r\n\r\n miljøet, på den overordnede økonomiske situation og på den menneskelige  \r\n\r\n sundhed, </P>  \r\n\r\n<P> <I>som erindrer sig</I> beslutningen i De Forenede Nationers Økonomiske  \r\n\r\n Kommission for Europa (ECE) på dens niogtredivte møde, som understreger  \r\n\r\n vigtigheden af intensiverede bestræbelser for at nå til koordinerede  \r\n\r\n nationale strategier og politikker i ECE-regionen, med henblik på at reducere  \r\n\r\n svovludsendelser effektivt på nationalt niveau, </P>  \r\n\r\n<P> <I>som erindrer sig,</I> at forvaltningsorganet for konventionen på sit  \r\n\r\n første møde har erkendt nødvendigheden af effektivt at nedbringe de samlede  \r\n\r\n årlige udsendelser af svovlforbindelser eller deres grænseoverskridende  \r\n\r\n strømme inden 1993-1995, idet 1980-niveauerne anvendes som basis for  \r\n\r\n reduktionsberegningerne, </P>  \r\n\r\n<P> <I>som erindrer sig,</I> at den multilaterale konference vedrørende  \r\n\r\n årsager til og forhindring af skader på skove og vandområder som følge af  \r\n\r\n luftforurening i Europa (Munchen 24.-27. juni 1984) har anmodet  \r\n\r\n forvaltningsorganet for konventionen om, som en sag med højeste prioritet, at  \r\n\r\n vedtage et forslag om en speciel aftale vedrørende reduktion af årlige  \r\n\r\n nationale svovludsendelser eller deres grænseoverskridende strømme senest  \r\n\r\n inden 1993, </P>  \r\n\r\n<P> <I>som bemærker sig,</I> at nogle af konventionens kontraherende parter  \r\n\r\n har besluttet at gennemføre reduktioner af deres nationale årlige  \r\n\r\n svovludsendelser eller deres grænseoverskridende strømme med mindst 30  \r\n\r\n procent så snart som muligt og senest inden 1993, idet 1980-niveauerne  \r\n\r\n anvendes som basis for reduktionsberegningen, </P>  \r\n\r\n<P> <I>som</I> på den anden side <I>erkender,</I> at nogle af konventionens  \r\n\r\n kontraherende parter, selv om de ikke kan underskrive nærværende protokol på  \r\n\r\n det tidspunkt, da den åbnes for undertegnelse, ikke desto mindre vil bidrage  \r\n\r\n betragteligt til reduktionen af grænseoverskridende luftforurening eller vil  \r\n\r\n fortsætte med bestræbelser på at kontrollere svovludsendelser som anført i  \r\n\r\n det dokument, der er vedføjet rapporten fra forvaltningsorganets tredje møde,  \r\n\r\n</P>  \r\n\r\n<P> <I>er blevet enige</I> om følgende: </P>  \r\n\r\n<P>Artikel 1 </P>  \r\n\r\n<P> <I>Definitioner</I>  </P>  \r\n\r\n<P>I denne protokol forstås ved </P>  \r\n\r\n<P CLASS=PUNKT> <B>1.</B> Konvention': konventionen om grænseoverskridende  \r\n\r\n luftforurening over store afstande, vedtaget i Geneve den 13. november 1979.  \r\n\r\n</P>  \r\n\r\n<P CLASS=PUNKT> <B>2.</B> EMEP': samarbejdsprogrammet for overvågning og  \r\n\r\n vurdering af transport af luftforurenende stoffer over store afstande i  \r\n\r\n Europa. </P>  \r\n\r\n<P CLASS=PUNKT> <B>3.</B> Forvaltningsorganet': forvaltningsorganet for  \r\n\r\n konventionen, der er oprettet i medfør af konventionens artikel 10, stk. 1.  \r\n\r\n</P>  \r\n\r\n<P CLASS=PUNKT> <B>4.</B> EMEPs geografiske område': det areal, der er  \r\n\r\n defineret i artikel 1, stk. 4, i protokollen til 1979-konventionen om  \r\n\r\n grænseoverskridende luftforurening over store afstande, om den langsigtede  \r\n\r\n finansiering af samarbejdsprogrammet for overvågning og vurdering af  \r\n\r\n transport af luftforurenende stoffer over store afstande i Europa (EMEP),  \r\n\r\n vedtaget i Geneve den 28. september 1984. </P>  \r\n\r\n<P CLASS=PUNKT> <B>5.</B> Parter': medmindre andet fremgår af teksten,  \r\n\r\n parterne i nærværende protokol. </P>  \r\n\r\n<P>Artikel 2 </P>  \r\n\r\n<P> <I>Grundlæggende bestemmelser</I>  </P>  \r\n\r\n<P>Parterne skal reducere deres nationale årlige svovludsendelser eller  \r\n\r\n disses grænseoverskridende strømme med mindst 30 procent så snart som muligt  \r\n\r\n og senest inden 1993, idet 1980-niveauerne anvendes som basis for  \r\n\r\n reduktionsberegningen. </P>  \r\n\r\n<P>Artikel 3 </P>  \r\n\r\n<P> <I>Yderligere reduktioner</I>  </P>  \r\n\r\n<P>Parterne erkender behovet for hver især på nationalt niveau at studere  \r\n\r\n nødvendigheden af yderligere reduktioner, ud over de i artikel 2 omhandlede,  \r\n\r\n af svovludsendelser eller disses grænseoverskridende strømme, hvor  \r\n\r\n miljøbetingelserne tilsiger dette. </P>  \r\n\r\n<P>Artikel 4 </P>  \r\n\r\n<P> <I>Rapportering af årlige udsendelser</I>  </P>  \r\n\r\n<P>Hver part skal årligt meddele forvaltningsorganet sit niveau for nationale  \r\n\r\n årlige svovludsendelser og det grundlag, på hvilket det er blevet beregnet.  \r\n\r\n</P>  \r\n\r\n<P>Artikel 5 </P>  \r\n\r\n<P> <I>Beregninger af grænseoverskridende strømme</I>  </P>  \r\n\r\n<P>EMEP skal i god tid før de årlige møder i forvaltningsorganet tilsende  \r\n\r\n dette beregninger over svovlbudgetter samt over grænseoverskridende strømme  \r\n\r\n og afsætninger af svovlforbindelser for hvert forudgående år inden for EMEPs  \r\n\r\n geografiske område under udnyttelse af passende modeller. I områder uden for  \r\n\r\n EMEPs geografiske område skal anvendes modeller, der svarer til de særlige  \r\n\r\n forhold for parterne i disse områder. </P>  \r\n\r\n<P>Artikel 6 </P>  \r\n\r\n<P> <I>Nationale programmer, politikker og strategier</I>  </P>  \r\n\r\n<P>Parterne skal inden for konventionens rammer, uden unødig forsinkelse,  \r\n\r\n udvikle nationale programmer, politikker og strategier, der skal tjene som et  \r\n\r\n middel til at reducere svovludsendelser eller disses grænseoverskridende  \r\n\r\n strømme med mindst 30 procent snarest muligt og senest inden 1993, og skal  \r\n\r\n rapportere til forvaltningsorganet herom såvel som om de skridt, der er taget  \r\n\r\n for at nå dette mål. </P>  \r\n\r\n<P>Artikel 7 </P>  \r\n\r\n<P> <I>Ændringer af protokollen</I>  </P>  \r\n\r\n<P CLASS=PUNKT> <B>1.</B> Enhver part kan foreslå ændringer af denne  \r\n\r\n protokol. </P>  \r\n\r\n<P CLASS=PUNKT> <B>2.</B> Ændringsforslag skal forelægges skriftligt for  \r\n\r\n eksekutivsekretæren for Den Økonomiske Kommission for Europa, som skal  \r\n\r\n videresende dem til alle parter. Forvaltningsorganet skal diskutere de  \r\n\r\n foreslåede ændringer på sit næste årsmøde, forudsat at sådanne forslag mindst  \r\n\r\n 90 dage forud har været rundsendt til parterne af eksekutivsekretæren for den  \r\n\r\n Økonomiske Kommission for Europa. </P>  \r\n\r\n<P CLASS=PUNKT> <B>3.</B> En ændring af denne protokol skal vedtages ved  \r\n\r\n konsensus af parternes repræsentanter og træde i kraft for de parter, som har  \r\n\r\n godkendt den, på den halvfemsindstyvende dag efter den dag, på hvilken to  \r\n\r\n tredjedele af parterne har deponeret deres godkendelsesinstrument vedrørende  \r\n\r\n ændringen. Ændringen skal træde i kraft for enhver anden part på den  \r\n\r\n halvfemsindstyvende dag efter den dag, på hvilken den pågældende part  \r\n\r\n deponerer sit godkendelsesinstrument vedrørende ændringen. </P>  \r\n\r\n<P>Artikel 8 </P>  \r\n\r\n<P> <I>Afgørelser af tvister</I>  </P>  \r\n\r\n<P>Hvis der mellem to eller flere parter opstår en tvist med hensyn til  \r\n\r\n fortolkningen eller anvendelsen af denne protokol, skal de søge tvisten  \r\n\r\n bilagt gennem forhandling eller gennem enhver anden metode til bilæggelse af  \r\n\r\n tvister, som tvistens parter kan acceptere. </P>  \r\n\r\n<P>Artikel 9 </P>  \r\n\r\n<P> <I>Undertegnelse</I>  </P>  \r\n\r\n<P CLASS=PUNKT> <B>1.</B> Denne protokol er åben for undertegnelse i  \r\n\r\n Helsingfors (Finland) fra 8. juli 1985 til og med 12. juli 1985 for de  \r\n\r\n stater, der er medlemmer af Den Økonomiske Kommission for Europa, og for  \r\n\r\n stater, som i medfør af stk. 8 i resolution 36 (IV) af 28. marts 1974,  \r\n\r\n vedtaget af Det økonomiske og sociale Råd, har rådgivende status ved Den  \r\n\r\n Økonomiske Kommission for Europa, samt for organisationer for regional  \r\n\r\n økonomisk samordning, som består af suveræne stater, der er medlemmer af Den  \r\n\r\n Økonomiske Kommission for Europa, og som har kompetence til at forhandle,  \r\n\r\n indgå og anvende internationale aftaler om anliggender, som er omfattet af  \r\n\r\n denne protokol, under forudsætning af at de pågældende stater og  \r\n\r\n organisationer er parter i konventionen. </P>  \r\n\r\n<P CLASS=PUNKT> <B>2.</B> For så vidt angår spørgsmål, som henhører under  \r\n\r\n deres kompetence, udøver disse organisationer for regional økonomisk  \r\n\r\n samordning på egne vegne de rettigheder og påtager sig de forpligtelser, som  \r\n\r\n denne protokol giver deres medlemsstater. I sådanne tilfælde er disse  \r\n\r\n organisationers medlemsstater ikke bemyndiget til at udøve sådanne  \r\n\r\n rettigheder individuelt. </P>  \r\n\r\n<P>Artikel 10 </P>  \r\n\r\n<P> <I>Ratifikation, accept, godkendelse og tiltrædelse</I>  </P>  \r\n\r\n<P CLASS=PUNKT> <B>1.</B> Denne protokol skal ratificeres, accepteres eller  \r\n\r\n godkendes af signatarerne. </P>  \r\n\r\n<P CLASS=PUNKT> <B>2.</B> Denne protokol åbnes den 13. juli 1985 for  \r\n\r\n tiltrædelse af de i artikel 9, stk. 1, omhandlede stater og organisationer.  \r\n\r\n</P>  \r\n\r\n<P CLASS=PUNKT> <B>3.</B> En stat eller organisation, der tiltræder denne  \r\n\r\n protokol efter at den er trådt i kraft, skal gennemføre artikel 2 senest  \r\n\r\n inden 1993. Hvis protokollen imidlertid tiltrædes efter 1990, kan artikel 2  \r\n\r\n gennemføres senere end 1993 af den pågældende part, men ikke senere end 1995,  \r\n\r\n og en sådan part skal gennemføre artikel 6 tilsvarende. </P>  \r\n\r\n<P CLASS=PUNKT> <B>4.</B> Ratifikations-, accept-, godkendelses- eller  \r\n\r\n tiltrædelsesinstrumenterne skal deponeres hos De Forenede Nationers  \r\n\r\n generalsekretær, der fungerer som depositar. </P>  \r\n\r\n<P>Artikel 11 </P>  \r\n\r\n<P> <I>Ikrafttræden</I>  </P>  \r\n\r\n<P CLASS=PUNKT> <B>1.</B> Denne protokol træder i kraft den  \r\n\r\n halvfemsindstyvende dag efter datoen for deponeringen af det sekstende  \r\n\r\n ratifikations-, accept-, godkendelses- eller tiltrædelsesinstrument. </P>  \r\n\r\n<P CLASS=PUNKT> <B>2.</B> For hver i artikel 9, stk. 1, omhandlet stat eller  \r\n\r\n organisation, som ratificerer, accepterer eller godkender denne protokol  \r\n\r\n eller tiltræder den efter deponering af det sekstende ratifikations-,  \r\n\r\n accept-, godkendelses- eller tiltrædelsesinstrument, træder protokollen i  \r\n\r\n kraft på den halvfemsindstyvende dag efter datoen for den pågældende parts  \r\n\r\n deponering af sit ratifikations-, accept-, godkendelses- eller  \r\n\r\n tiltrædelsesinstrument. </P>  \r\n\r\n<P>Artikel 12 </P>  \r\n\r\n<P> <I>Opsigelse</I>  </P>  \r\n\r\n<P>En part kan når som helst, efter at der er gået fem år fra den dato, da  \r\n\r\n denne protokol trådte i kraft for den pågældende part, opsige protokollen ved  \r\n\r\n skriftlig meddelelse herom til depositaren. Enhver sådan opsigelse træder i  \r\n\r\n kraft den halvfemsindstyvende dag efter datoen for depositarens modtagelse af  \r\n\r\n den. </P>  \r\n\r\n<P>Artikel 13 </P>  \r\n\r\n<P> <I>Autentiske tekster</I>  </P>  \r\n\r\n<P>Originaleksemplaret af denne protokol, hvis engelske, franske og russiske  \r\n\r\n tekster er lige autentiske, skal deponeres hos De Forenede Nationers  \r\n\r\n generalsekretær. </P>  \r\n\r\n<P>TIL BEKRÆFTELSE HERAF har undertegnede, som er behørigt bemyndiget dertil,  \r\n\r\n underskrevet nærværende protokol. </P>  \r\n\r\n<P>UDFÆRDIGET i Helsingfors i dag den ottende juli nitten hundrede og  \r\n\r\n femogfirs. </P>  \r\n\r\n<P>Danmarks ratifikationsinstrument deponeredes den 29. april 1986 hos De  \r\n\r\n Forenede Nationers generalsekretær. </P>  \r\n\r\n<P>I medfør af artikel 11, stk. 1, trådte protokollen i kraft den 2.  \r\n\r\n september 1987 for følgende lande: </P>  \r\n\r\n<P>Bulgarien, Canada, Danmark, Finland, Frankrig, Den hviderussiske  \r\n\r\n socialistiske Sovjetrepublik, Liechtenstein, Nederlandene, Norge,  \r\n\r\n Sovjetunionen, Sverige, Tjekkoslovakiet, Forbundsrepublikken Tyskland, Den  \r\n\r\n ukrainske socialistiske Sovjetrepublik, Ungarn og Østrig. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 15. december  \r\n\r\n 1987 </I> </P>  \r\n\r\n<P CLASS=UNDERSKREVET-AF ALIGN=CENTER>UFFE ELLEMANN-JENSEN </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/12/1987"
        },
        {
            "displayName": "Accession",
            "displayValue": "L19870010764"
        },
        {
            "displayName": "Entydig dokumentidentifikation",
            "displayValue": "CM007706"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "107"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "15/12/1987"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Miljøministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 73.C.30/17."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}