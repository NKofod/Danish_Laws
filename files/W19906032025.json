{
    "id": 37887,
    "title": "En fonds udlejningsvirksomhed anset for at være ikke erhvervsdrivende på grund af begrænset omfang. ",
    "documentTypeId": "240",
    "isSagsforlobPeriodValid": false,
    "shortName": "KEN nr 60320 af 02/08/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En fonds udlejningsvirksomhed anset for at være ikke erhvervsdrivende  \r\n\r\n på grund af begrænset omfang. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>En fonds udlejningsvirksomhed anset for at være  \r\n\r\n ikke erhvervsdrivende på grund af begrænset omfang. </H1>  \r\n\r\n<P></P>  \r\n\r\n<BR>  \r\n\r\n<P>Fonden F klagede til ankenævnet over, at Erhvervs- og Selskabsstyrelsen  \r\n\r\n anså F's udlejningsvirksomhed for erhvervsdrivende i henhold til lov om  \r\n\r\n erhvervsdrivende fonde § 1, stk. 2, nr. 2, og at erhvervsaktiviteterne ikke  \r\n\r\n var af et så begrænset omfang, at den kunne undtages fra loven i henhold til  \r\n\r\n § 1, stk. 3. </P>  \r\n\r\n<P>Ifølge F's fundats er formålet at eje en ejendom og anvende ejendommen og  \r\n\r\n øvrige formue til hel eller delvis fribolig for en bestemt personkreds. </P>  \r\n\r\n<P>Ifølge F's regnskab for 1986 og 1987 samt udkast til 1988-regnskab var  \r\n\r\n huslejeindtægten på henholdsvis 177.705 kr., 186.300 kr. og 200.100 kr.  \r\n\r\n Balancesummen var på henholdsvis 2.175.726 kr., 2.087.874 kr. og 2.272.628  \r\n\r\n kr. Udover huslejen betalte lejerne et varmebidrag, for 1986 på 94.300 kr.,  \r\n\r\n for 1987 og 1988 på 110.400 kr. </P>  \r\n\r\n<P>F's revisor har anført, at ejendommen hviler i sig selv og at huslejen er  \r\n\r\n kunstig lav i forhold til markedslejen. Ligeledes hviler varmebidraget i sig  \r\n\r\n selv, idet forskelle mellem forbrug og betaling efterreguleres.  \r\n\r\n Varmeregnskabet indeholder således ingen erhvervsmæssig aktivitet, men er en  \r\n\r\n ekstra administration for lejerne. </P>  \r\n\r\n<P>Erhvervs- og Selskabsstyrelsen har fastholdt afgørelsen og bl.a. udtalt,  \r\n\r\n at fonden udlejer fast ejendom mod vederlag, og fonden derfor efter Erhvervs-  \r\n\r\n og Selskabsstyrelsens opfattelse er direkte omfattet af lov om  \r\n\r\n erhvervsdrivende fonde § 1, stk. 2. </P>  \r\n\r\n<P>Efter styrelsens praksis anses en fonds erhvervsmæssige virksomhed, ud fra  \r\n\r\n en konkret vurdering, for at være begrænset, jf. lov om erhvervsdrivende  \r\n\r\n fonde § 1, stk. 3, såfremt de erhvervsmæssige indtægter ikke overstiger ca.  \r\n\r\n 200.000 kr. om året. Lejernes indbetaling af varmebidrag må medregnes ved  \r\n\r\n vurderingen af de samlede erhvervsindtægter. Varmebidraget er en nødvendig og  \r\n\r\n naturlig del af lejeforholdet og ejendommens vedligeholdelse. Styrelsen har  \r\n\r\n derfor fundet, at fonden ikke kan undtages fra lov om erhvervsdrivende fonde  \r\n\r\n i henhold til lovens § 1, stk. 3. </P>  \r\n\r\n<P>Ankenævnet udtalte: </P>  \r\n\r\n<P>Efter § 1, stk. 2, nr. 2, i lov om erhvervsdrivende fonde anses en fond  \r\n\r\n for erhvervsdrivende, blandt andet hvis den udøver virksomhed med udlejning  \r\n\r\n af fast ejendom. Af loven og forarbejderne til loven fremgår, at det  \r\n\r\n afgørende for, om en fond betragtes som erhvervsdrivende, er arten af den  \r\n\r\n virksomhed, som fonden udøver. En fond kan således godt være  \r\n\r\n erhvervsdrivende, selv om fondens formål er af almenvelgørende karakter. Det  \r\n\r\n er endvidere ikke afgørende, om fondens virksomhed giver overskud. Da fondens  \r\n\r\n lejeindtægter i hvert fald i det væsentlige dækker udgifterne ved driften af  \r\n\r\n de pågældende ejendomme, kan fonden ikke sidestilles med de i forarbejderne  \r\n\r\n til loven omtalte klostre og stiftelser, hvis formål helt eller delvis er at  \r\n\r\n uddele friboliger uden eller mod en lav betaling. Erhvervsankenævnet kan  \r\n\r\n derfor tiltræde, at Erhvervs- og Selskabsstyrelsen har anset fonden for  \r\n\r\n omfattet af lovens § 1, stk. 2, nr. 2. </P>  \r\n\r\n<P>Efter lovens § 1, stk. 3, anses en fond dog ikke for erhvervsdrivende,  \r\n\r\n blandt andet hvis dens virksomhed er af begrænset omfang. I bemærkningerne  \r\n\r\n til lovforslaget (Folketingstidende 1983-84, 2. samling, tillæg A, spalte  \r\n\r\n 2836) siges herom: </P>  \r\n\r\n<P>&#187;Bestemmelsen tager imidlertid også sigte på tilfælde, hvor fondens  \r\n\r\n erhvervsvirksomhed i sig selv er af begrænset omfang, f.eks. tilfælde, hvor  \r\n\r\n en fond ejer en mindre udlejningsejendom.&#171; </P>  \r\n\r\n<P>Begreberne &#187;begrænset omfang&#171; og &#187;en mindre  \r\n\r\n udlejningsejendom&#171; er iøvrigt ikke nærmere fastlagt i loven eller dens  \r\n\r\n forarbejder. Det må derfor afgøres efter en konkret vurdering, om en fond er  \r\n\r\n omfattet af lovens § 1, stk. 3. </P>  \r\n\r\n<P>Ankenævnet finder ikke efter det i sagen anførte grundlag for generelt at  \r\n\r\n tilsidesætte de retningslinier for denne vurdering, der er angivet i  \r\n\r\n Erhvervs- og Selskabsstyrelsens skrivelse af 26. juni 1989. Særlig for så  \r\n\r\n vidt angår fonde, der ejer udlejningsejendomme, finder ankenævnet dog, at man  \r\n\r\n ved opgørelsen af fondens erhvervsmæssige indtægter normalt ikke bør medtage  \r\n\r\n lejernes betaling af varmebidrag. </P>  \r\n\r\n<P>Ankenævnet har herved lagt vægt på, at varmebidrag efter lejelovens  \r\n\r\n kapitel VII ikke må medtages i lejen, men skal opgøres særskilt efter regler,  \r\n\r\n der er nøje specificeret i lejeloven, og som skal sikre, at varmebidraget  \r\n\r\n svarer til udlejers faktiske udgift til brændselsforbruget. I  \r\n\r\n overensstemmelse hermed betragtes betaling af varmebidrag ikke som en del af  \r\n\r\n lejebetalingen men som en særskilt post ved aflæggelse af en ejendoms  \r\n\r\n driftsregnskab, ligesom varmebidraget ikke medtages ved opgørelsen af en  \r\n\r\n ejendoms afkast i forbindelse med handel med ejendomme. </P>  \r\n\r\n<P>Ankenævnet har endvidere lagt vægt på, at en praksis, hvorefter der ses  \r\n\r\n bort fra betaling af varmebidrag ved afgørelser efter lov om erhvervsdrivende  \r\n\r\n fonde § 1, stk. 3, vil ligestille udlejningsejendomme, hvor udlejer leverer  \r\n\r\n varme, og udlejningsejendomme, hvor lejerne selv sørger for opvarmning, eller  \r\n\r\n hvor lejerne afregner direkte over for vedkommende el-, gas~ eller varmeværk.  \r\n\r\n</P>  \r\n\r\n<P>Ankenævnet ændrer derfor den påklagede afgørelse, således at  \r\n\r\n legatstiftelsen &#187;fonden F&#171; i medfør af lov om erhvervsdrivende  \r\n\r\n fonde § 1, stk. 3, ikke anses for en erhvervsdrivende fond efter loven. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19906032025"
        },
        {
            "displayName": "Entydig dokumentidentifikation",
            "displayValue": "CA005822"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60320"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "02/08/1990"
        },
        {
            "displayName": "Administrerende myndighed",
            "displayValue": "Industriministeriets Erhvervsankenævn"
        },
        {
            "displayName": "Ressortministeriets journalnummer",
            "displayValue": "89-23.241"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}