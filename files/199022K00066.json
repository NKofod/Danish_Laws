{
    "id": 110557,
    "title": "1990 LSF 66   FORSLAG TIL LOV OM OPHÆVELSE AF LOV FOR GRØNLAND OM DET OFFENTLIGE   AFTALENÆVN M.V. ",
    "documentTypeId": "400",
    "isSagsforlobPeriodValid": false,
    "shortName": "1990/2 LSF 66",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 66 </P>  \r\n\r\n<P></P>  \r\n\r\n<P>Forslag til Lov om ophævelse af lov for Grønland om Det offentlige  \r\n\r\n Aftalenævn m.v. </P>  \r\n\r\n<P></P>  \r\n\r\n<P>Fremsat af finansministeren (Henning Dyremose) </P>  \r\n\r\n<P></P>  \r\n\r\n<P>den 18. januar 1991 </P>  \r\n\r\n<P></P>  \r\n\r\n<P>Vedtaget ved tredjebehandling den 21. marts 1991 </P>  \r\n\r\n<P></P>  \r\n\r\n<P><a href=\"document.aspx?accn=A19910019230\"> Lov nr. 192 af 26/03/1991</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P> Lov nr. 182 af 14. maj 1980 for Grønland om Det offentlige Aftalenævn  \r\n\r\n ophæves. </P>  \r\n\r\n<P> <B>§ 2 </B></P>  \r\n\r\n<P>  <I>Stk. 1.</I> Finansministeren, Grønlands hjemmestyre og De grønlandske  \r\n\r\n kommuners Landsforening indtræder for så vidt angår henholdsvis statens,  \r\n\r\n hjemmestyrets og kommunernes personale i de rettigheder og forpligtelser, som  \r\n\r\n ved lovens ikrafttræden tilkommer henholdsvis påhviler Det offentlige  \r\n\r\n Aftalenævn som part i henhold til kollektive overenskomster og aftaler m.v.  \r\n\r\n Staten, hjemmestyret og landsforeningen hæfter dog alle for forpligtelser,  \r\n\r\n der er påtaget før den 1. april 1991. Staten, hjemmestyret og landsforeningen  \r\n\r\n har indbyrdes regres for udgifter, der er afholdt som følge af hæftelsen.  \r\n\r\n</P>  \r\n\r\n<P> <I>Stk. 2.</I> Finansministeren, Grønlands hjemmestyre og De grønlandske  \r\n\r\n kommuners Landsforening indtræder med hver en tredjedel i de kontraktlige  \r\n\r\n rettigheder og forpligtelser, som ved lovens ikrafttræden tilkommer  \r\n\r\n henholdsvis påhviler Det offentlige Aftalenævn. Staten, hjemmestyret og  \r\n\r\n landsforeningen hæfter dog alle fuldt ud for forpligtelser, der er påtaget  \r\n\r\n før den 1. april 1991. Staten, hjemmestyret og landsforeningen har indbyrdes  \r\n\r\n regres for udgifter, der er afholdt som følge af hæftelsen. </P>  \r\n\r\n<P> <B>§ 3 </B></P>  \r\n\r\n<P> I <I>§ 51, stk. 1,</I> i lov nr. 295 af 4. juni 1986 om arbejdsmiljø i  \r\n\r\n Grønland ændres &#187;1 af Det offentlige Aftalenævn&#171; til: &#187;1 af  \r\n\r\n landsstyret i samråd med De grønlandske kommuners Landsforening og  \r\n\r\n Finansministeriet&#171;. </P>  \r\n\r\n<P> <B>§ 4 </B></P>  \r\n\r\n<P> Loven træder i kraft den 1. april 1991. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1 </B></P>  \r\n\r\n<P> Lov nr. 182 af 14. maj 1980 for Grønland om Det offentlige Aftalenævn  \r\n\r\n ophæves. </P>  \r\n\r\n<P> <B>§ 2 </B></P>  \r\n\r\n<P> Finansministeren, Grønlands hjemmestyre og De grønlandske kommuners  \r\n\r\n Landsforening indtræder for så vidt angår henholdsvis statens, hjemmestyrets  \r\n\r\n og kommunernes personale i de rettigheder og forpligtelser som ved lovens  \r\n\r\n ikrafttræden tilkommer henholdsvis påhviler Det offentlige Aftalenævn som  \r\n\r\n part i henhold til kollektive overenskomster og aftaler m.v. Staten,  \r\n\r\n hjemmestyret og landsforeningen hæfter dog alle for forpligtelser, der er  \r\n\r\n påtaget før den 1. april 1991. Staten, hjemmestyret og landsforeningen har  \r\n\r\n indbyrdes regres for udgifter, der er afholdt som følge af hæftelsen. </P>  \r\n\r\n<P> <I>Stk. 2.</I> Finansministeren, Grønlands hjemmestyre og De grønlandske  \r\n\r\n kommuners Landsforening indtræder med hver en trediedel i de kontraktlige  \r\n\r\n rettigheder og forpligtelser, som ved lovens ikrafttræden tilkommer  \r\n\r\n henholdsvis påhviler Det offentlige Aftalenævn. Staten, hjemmestyret og  \r\n\r\n landsforeningen hæfter dog alle fuldt ud for forpligtelser, der er påtaget  \r\n\r\n før den 1. april 1991. Staten, hjemmestyret og landsforeningen har indbyrdes  \r\n\r\n regres for udgifter, der er afholdt som følge af hæftelsen. </P>  \r\n\r\n<P> <B>§ 3 </B></P>  \r\n\r\n<P> I § 51, stk. 1, i lov nr. 295 af 4. juni 1986 om arbejdsmiljø i Grønland  \r\n\r\n ændres &#187;1 af Det offentlige Aftalenævn&#171; til: &#187;1 af landsstyret  \r\n\r\n i samråd med De grønlandske kommuners Landsforening og  \r\n\r\n Finansministeriet&#171;. </P>  \r\n\r\n<P> <B>§ 4 </B></P>  \r\n\r\n<P> Loven træder i kraft den 1. april 1991. </P>  \r\n\r\n<P> <I> </I></P>  \r\n\r\n<P>Bemærkninger til lovforslaget </P>  \r\n\r\n<P>  <I>Almindelige bemærkninger </I></P>  \r\n\r\n<P> Med henblik på at sikre en koordinering af det offentliges lønpolitik i  \r\n\r\n Grønland og herved undgå en uheldig konkurrence mellem staten, Grønlands  \r\n\r\n hjemmestyre og kommunerne i Grønland om arbejdskraften i Grønland blev der  \r\n\r\n ved lov nr. 182 af 14. maj 1980 for Grønland om Det offentlige Aftalenævn -  \r\n\r\n Folketingstidende 1979 til 80, sp. 6365, 7300, 8769 og 9066; tillæg A, sp.  \r\n\r\n 4535; tillæg B, sp. 707; tillæg C, sp. 401 - etableret et nyt  \r\n\r\n offentligretligt organ, hvori staten, hjemmestyret og kommunerne er ligeligt  \r\n\r\n repræsenteret. Aftalenævnet er i henhold til loven arbejdsgiverpart i alle  \r\n\r\n kollektive overenskomster og aftaler vedrørende personale ansat i den  \r\n\r\n offentlige forvaltning i Grønland bortset fra tjenestemænd og andet  \r\n\r\n personale, der er omfattet af hovedaftalen vedrørende tjenestemænd i  \r\n\r\n Grønland. For så vidt angår sidstnævnte personalegrupper er Det offentlige  \r\n\r\n Aftalenævn af ministeren for Grønland, Grønlands hjemmestyre og de  \r\n\r\n grønlandske kommuner, v. De grønlandske kommuners Landsforening, bemyndiget  \r\n\r\n til at indgå aftaler om løn- og ansættelsesvilkår, jf. tillæg af 5. april  \r\n\r\n 1981 til hovedaftale af 21. juni 1976 mellem ministeren for Grønland og  \r\n\r\n Statstjenestemændenes Centralorganisationer vedrørende tjenestemænd mv. i  \r\n\r\n Grønland. </P>  \r\n\r\n<P>Grønlands hjemmestyre har fremsat ønske om, at Det offentlige Aftalenævn  \r\n\r\n nedlægges med virkning fra den 1. april 1991, og at hjemmestyret overtager  \r\n\r\n kompetencen til at fastsætte regler om indgåelse af kollektive overenskomster  \r\n\r\n og aftaler mv. for det personale under hjemmestyret og de grønlandske  \r\n\r\n kommuner, som ikke er omfattet af hovedaftalen vedrørende tjenestemænd i  \r\n\r\n Grønland. Dette skal ses på baggrund af, at hjemmestyret siden hjemmestyrets  \r\n\r\n indførelse pr. 1. maj 1979 har overtaget hovedparten af de statslige opgaver  \r\n\r\n i Grønland. Staten beskæftiger således i dag stort set kun personale inden  \r\n\r\n for sundhedsvæsenet, rigsombudet og retsvæsenet. </P>  \r\n\r\n<P>I overensstemmelse med hjemmestyrets ønske foreslås det i lovforslaget, at  \r\n\r\n Det offentlige Aftalenævn nedlægges med virkning fra 1. april 1991. </P>  \r\n\r\n<P>Med virkning fra samme tidspunkt overtager hjemmestyret som en del af  \r\n\r\n sagsområderne &#187;Grønlands Styrelsesordning&#171; og  \r\n\r\n &#187;Styrelsesordning for kommunerne&#171;, jf. punkt 1 og 2 i bilaget til  \r\n\r\n loven om Grønlands hjemmestyre regelfastsættelsen vedrørende indgåelse af  \r\n\r\n kollektive overenskomster og aftaler samt vedrørende fastsættelse i øvrigt af  \r\n\r\n løn- og ansættelsesvilkår for personale under hjemmestyret og kommunerne, som  \r\n\r\n ikke er omfattet af hovedaftalen vedrørende tjenestemænd i Grønland. Der  \r\n\r\n tænkes hermed såvel på kollektive overenskomster og aftaler, der indgås med  \r\n\r\n de pågældende lønmodtagerorganisationer, som på ensidigt fastsatte generelle  \r\n\r\n løn- og ansættelsesvilkår i form af regulativer og på individuelle  \r\n\r\n kontrakter. Overtagelsen sker som nævnt i bestemmelsen i hjemmestyrelovens §  \r\n\r\n 4. </P>  \r\n\r\n<P>For fuldstændighedens skyld bemærkes, at regelfastsættelsen for så vidt  \r\n\r\n angår hjemmestyrets og kommunernes tjenestemænd og øvrigt personale, der er  \r\n\r\n omfattet af hovedaftalen vedrørende tjenestemænd i Grønland, i forvejen er  \r\n\r\n overtaget af Grønlands hjemmestyre. </P>  \r\n\r\n<P>Nedlæggelsen af Det offentlige Aftalenævn medfører bortfald af den  \r\n\r\n bemyndigelse, som aftalenævnet som ovenfor anført har haft til at indgå  \r\n\r\n aftaler for tjenestemænd m.fl. Forhandlinger for statens tjenestemænd m.fl.  \r\n\r\n vil herefter skulle varetages af finansministeren. Hvorledes  \r\n\r\n forhandlingsbeføjelserne for hjemmestyrets og kommunernes tjenestemænd m.fl.  \r\n\r\n skal udøves, må som for hjemmestyrets og kommunernes øvrige personale bero  \r\n\r\n på, hvilke regler der fastsættes af Grønlands hjemmestyre. </P>  \r\n\r\n<P>For i videst muligt omfang at opnå, at der også fremover bliver ensartede  \r\n\r\n løn- og ansættelsesvilkår for offentligt ansatte i Grønland, er der mellem  \r\n\r\n staten, hjemmestyret og De grønlandske kommuners Landsforening indgået  \r\n\r\n aftale, hvorefter der etableres et samarbejde ved kommende forhandlinger  \r\n\r\n vedrørende kollektive overenskomster og aftaler m.v. </P>  \r\n\r\n<P>Lovforslaget har været sendt til udtalelse hos de  \r\n\r\n lønmodtagerorganisationer, med hvilke Det offentlige Aftalenævn har indgået  \r\n\r\n overenskomster og aftaler m.v., idet der under stedfundne drøftelser inden  \r\n\r\n aftalenævnslovens ikrafttræden blev givet tilsagn om, at der med  \r\n\r\n organisationerne skulle optages forhandlinger med henblik på en eventuel  \r\n\r\n revision af loven, når aftalenævnet havde virket en vis periode. </P>  \r\n\r\n<P>Udgifterne til aftalenævnets virksomhed har i henhold til aftalenævnsloven  \r\n\r\n været afholdt af staten, hjemmestyret og De grønlandske kommuners  \r\n\r\n Landsforening med hver en trediedel. </P>  \r\n\r\n<P>Lovforslaget påregnes ikke at medføre væsentlige administrative eller  \r\n\r\n økonomiske konsekvenser for staten. Aftalenævnets funktion for så vidt angår  \r\n\r\n det statslige personale i Grønland forudsættes fremover varetaget af  \r\n\r\n Finansministeriet, idet 1/3 af nævnets personale (7 årsværk) overgår til  \r\n\r\n ansættelse i Finansministeriet. De årlige driftudgifter til varetagelse af  \r\n\r\n opgaverne skønnes i det for finansloven for 1991 forventede pris- og  \r\n\r\n lønniveau at udgøre 2,7 mill. kr., hvoraf 1,8 mill. kr. er lønudgifter.  \r\n\r\n Driftsudgifterne afholdes inden for besparelsen vedrørende det hidtidige  \r\n\r\n tilskud på 2,8 mill. kr. </P>  \r\n\r\n<P>Finansministeriet overtager 1/3 af Aftalenævnets formue således, at  \r\n\r\n inventar, kontormaskiner m.v. overtages fysisk, i det omfang dette skønnes  \r\n\r\n hensigtsmæssigt og således at den kontante formue samt aktiver, der afhændes  \r\n\r\n ved salg, optages som indtægt for Finansministeriet. </P>  \r\n\r\n<P>Grønlands hjemmestyre har tilkendegivet at kunne tilslutte sig  \r\n\r\n lovforslaget. <BR>  \r\n\r\n</P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til §§ 1 og 4 </P>  \r\n\r\n<P> Langt den overvejende del af de gældende overenskomster og aftaler m.v.  \r\n\r\n for ansatte i den offentlige forvaltning i Grønland indeholder bestemmelser  \r\n\r\n om, at opsigelse tidligst kan finde sted til den 1. april 1991. Det er derfor  \r\n\r\n hensigtsmæssigt, at aftalenævnet nedlægges pr. 1. april 1991. </P>  \r\n\r\n<P>Til § 2 </P>  \r\n\r\n<P>Bestemmelsen i stk. 2 indebærer, at staten, hjemmestyret og De grønlandske  \r\n\r\n kommuners Landsforening overtager de kontraktlige rettigheder og  \r\n\r\n forpligtelser, som ved nedlæggelsen af Det offentlige Aftalenævn tilkommer  \r\n\r\n henholdsvis påhviler aftalenævnet. </P>  \r\n\r\n<P>Om en medkontrahent kan frigøre sig fra en kontrakt på grund af denne  \r\n\r\n overgang afhænger af de almindelige formueretlige regler. Bestemmelsen om, at  \r\n\r\n staten, hjemmestyret og De grønlandske kommuners Landsforening fortsat hæfter  \r\n\r\n for opfyldelsen af de kontrakter, som Det offentlige Aftalenævn tidligere har  \r\n\r\n indgået, medfører dog, at en medkontrahent i almindelighed ikke kan frigøre  \r\n\r\n sig fra kontrakten. </P>  \r\n\r\n<P>Til § 3 </P>  \r\n\r\n<P>Ændringen af § 51 i lov om Arbejdsmiljø i Grønland er en følge af  \r\n\r\n nedlæggelsen af Det offentlige Aftalenævn. </P>  \r\n\r\n<P> <B>Bilag 1 </B></P>  \r\n\r\n<P>  <I>I dette bilag er (med mindre skrift) </I></P>  \r\n\r\n<P>indsat den gældende formulering af lov for Grønland </P>  \r\n\r\n<P>om Det offentlige Aftalenævn </P>  \r\n\r\n<P> Lov for Grønland om det offentlige aftalenævn <B>§ 1.</B> Loven omfatter  \r\n\r\n fastlæggelse af løn- og ansættelsesvilkår ved kollektive overenskomster og  \r\n\r\n aftaler m.v. for ansatte i den offentlige forvaltning. </P>  \r\n\r\n<P> <I>Stk. 2.</I> Loven omfatter ikke løn- og ansættelsesvilkår for  \r\n\r\n tjenestemænd og andet personale, der er omfattet af hovedaftalen vedrørende  \r\n\r\n tjenestemænd i Grønland. Ministeren for Grønland kan bemyndige aftalenævnet  \r\n\r\n til på sine vegne at føre forhandlinger og indgå aftaler med tjenestemændenes  \r\n\r\n centralorganisationer i overensstemmelse med reglerne i §§ 41-45 i lov om  \r\n\r\n statens tjenestemænd i Grønland. </P>  \r\n\r\n<P> <B>§ 2.</B> Med henblik på at opnå ensartede løn- og ansættelsesvilkår i  \r\n\r\n den offentlige forvaltning i Grønland oprettes et nævn, der betegnes det  \r\n\r\n offentlige aftalenævn, hvori staten, Grønlands hjemmestyre og de grønlandske  \r\n\r\n kommuner er repræsenteret. </P>  \r\n\r\n<P> <B>§ 3.</B> Aftalenævnet repræsenterer som part arbejdsgiverne i den  \r\n\r\n offentlige forvaltning i Grønland efter reglerne i stk. 2-3. </P>  \r\n\r\n<P> <I>Stk. 2.</I> Aftalenævnet indgår og opsiger kollektive overenskomster  \r\n\r\n og aftaler m.v. som nævnt i § 1, stk. 1. </P>  \r\n\r\n<P> <I>Stk. 3.</I> Aftalenævnet træffer beslutning om iværksættelse af  \r\n\r\n arbejdsretlige forholdsregler og er part i arbejdsretlige anliggender,  \r\n\r\n herunder i voldgiftssager og ved mægling. </P>  \r\n\r\n<P> <B>§ 4.</B> På områder, hvor aftalenævnet har indgået kollektive  \r\n\r\n overenskomster eller aftaler m.v. vedrørende løn- og ansættelsesvilkår, må  \r\n\r\n arbejdsgiverne i den offentlige forvaltning i Grønland kun ansætte  \r\n\r\n arbejdstagere på de i aftalerne m.v. fastsatte vilkår. </P>  \r\n\r\n<P> <B>§ 5.</B> Aftalenævnet ledes af en bestyrelse, der består af en formand  \r\n\r\n og 6 andre medlemmer. Formanden udnævnes for 4 år af ministeren for Grønland,  \r\n\r\n Grønlands hjemmestyre og de grønlandske kommuners Landsforening. Af de øvrige  \r\n\r\n medlemmer udpeges 2 af ministeren for Grønland, 2 af Grønlands hjemmestyre og  \r\n\r\n 2 af De grønlandske kommuners Landsforening. </P>  \r\n\r\n<P> <I>Stk. 2.</I> Bestyrelsen er beslutningsdygtig, når formanden og mindst  \r\n\r\n 1 medlem fra hver af de i aftalenævnet repræsenterede myndigheder er til  \r\n\r\n stede. </P>  \r\n\r\n<P> <I>Stk. 3.</I> Beslutninger træffes ved stemmeflerhed, hvor intet andet  \r\n\r\n særligt er bestemt. I tilfælde af stemmelighed er formandens stemme  \r\n\r\n afgørende. </P>  \r\n\r\n<P> <I>Stk. 4.</I> Bestyrelsens beslutninger indføres i en  \r\n\r\n beslutningsprotokol, der efter hvert møde underskrives af de tilstedeværende  \r\n\r\n medlemmer. </P>  \r\n\r\n<P> <B>§ 6.</B> Enhver af de i aftalenævnet repræsenterede myndigheder, jf. §  \r\n\r\n 2, kan på et møde, hvor der træffes beslutning om indgåelse af en kollektiv  \r\n\r\n overenskomst eller aftale m.v. på nærmere angivne vilkår eller om opsigelse  \r\n\r\n af en sådan, ved erklæring til beslutningsprotokollen kræve, at beslutningen  \r\n\r\n ikke skal omfatte arbejdstagere under denne myndighed. </P>  \r\n\r\n<P> <I>Stk. 2.</I> Afgives erklæring som nævnt i stk. 1, træffer myndigheden  \r\n\r\n bestemmelse om, på hvilke vilkår aftalenævnet skal indgå aftalen eller  \r\n\r\n overenskomsten for disse arbejdstagere. </P>  \r\n\r\n<P> <B>§ 7.</B> Bestyrelsen fastsætter selv sin forretningsorden og de  \r\n\r\n nærmere regler om arbejdets fordeling mellem bestyrelse og sekretariat, jf. §  \r\n\r\n 8. </P>  \r\n\r\n<P> <I>Stk. 2.</I> Beslutninger efter stk. 1 skal vedtages enstemmigt af  \r\n\r\n bestyrelsen. </P>  \r\n\r\n<P> <B>§ 8.</B> Aftalenævnets daglige forretninger varetages af et  \r\n\r\n sekratariat, der ledes af en sekretariatschef. </P>  \r\n\r\n<P> <I>Stk. 2.</I> Sekretariatet består af en afdeling i Danmark og en  \r\n\r\n afdeling i Grønland. Hver afdeling ledes af en afdelingsleder. </P>  \r\n\r\n<P> <B>§ 9.</B> Udgifter til aftalenævnets virksomhed afholdes af de i § 2  \r\n\r\n nævnte myndigheder med hver en tredjedel, medmindre andet vedtages enstemmigt  \r\n\r\n af bestyrelsen. </P>  \r\n\r\n<P> <B>§ 10.</B> Såfremt aftalenævnet som part i arbejdsretlige tvister  \r\n\r\n pålægges eller tilkendes bod, erstatning eller andre ydelser, deles ydelserne  \r\n\r\n mellem de i aftalenævnet repræsenterede myndigheder i forhold til det antal  \r\n\r\n arbejdstagere under hver myndighed, som den arbejdsretlige tvist har  \r\n\r\n omfattet. </P>  \r\n\r\n<P> <I>Stk. 2.</I> Bestyrelsen kan ved enstemmig beslutning vedtage en anden  \r\n\r\n fordeling af ydelserne. </P>  \r\n\r\n<P> <B>§ 11.</B> Beslutninger, der træffes af bestyrelsen, kan ikke  \r\n\r\n indbringes for anden administrativ myndighed. </P>  \r\n\r\n<P> <B>§ 12.</B> Loven træder i kraft den 1. oktober 1980. </P>  \r\n\r\n<P> <I>Stk. 2.</I> Aftalenævnet indtræder med virkning fra 1. april 1981 i de  \r\n\r\n rettigheder og forpligtelser som følger af kollektive aftaler og  \r\n\r\n overenskomster indgået af ministeren for Grønland før lovens ikrafttræden.  \r\n\r\n</P>  \r\n\r\n<P> <B>Bilag 2 </B></P>  \r\n\r\n<P>  <I>I dette bilag er (med mindre skrift) </I></P>  \r\n\r\n<P>indsat den gældende formulering af den bestemmelse, </P>  \r\n\r\n<P>der berøres af lovforslaget, mens ændringsforslaget </P>  \r\n\r\n<P>er indsat med almindelig skrift </P>  \r\n\r\n<P> I § 51, stk. 1, i lov nr. 295 af 4. juni 1986 om arbejdsmiljø ændres  \r\n\r\n &#187;1 af Det offentlige Aftalenævn&#171; til: &#187;1 af landsstyret i  \r\n\r\n samråd med De grønlandske kommuners Landsforening og Finansministeriet&#171;.  \r\n\r\n</P>  \r\n\r\n<P> <B>§ 51.</B> Det grønlandske arbejdsmiljøråd består af en formand udpeget  \r\n\r\n af landsstyret efter indhentet udtalelse fra arbejdsmarkedets parter, 3  \r\n\r\n repræsentanter for de ansatte, hvoraf 2 udpeges af Sulinermik  \r\n\r\n Inuutissarsiuteqartut Kattuffiat og 1 af Den grønlandske  \r\n\r\n Tjenestemandsforening, 2 repræsentanter for arbejdsgiverne, hvoraf 1 udpeges  \r\n\r\n af Den grønlandske Arbejdsgiverforening og 1 af Det offentlige Aftalenævn  \r\n\r\n samt 1 repræsentant for Grønlands Arbejdslederforening. For hver repræsentant  \r\n\r\n udpeger organisationerne en stedfortræder. </P>  \r\n\r\n<P> <I>Stk. 2.</I> Medlemmerne og stedfortræderne udpeges for en periode af 4  \r\n\r\n år. </P>  \r\n\r\n<P> <I>Stk. 3.</I> Teknisk og lægeligt sagkyndige kan efter behov  \r\n\r\n tilforordnes rådet. </P>  \r\n\r\n<P> <I>Stk. 4.</I> Arbejdstilsynet deltager med en repræsentant uden  \r\n\r\n stemmeret i rådets møder og fungerer i øvrigt som sekretariat for rådet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "26/03/1991"
        },
        {
            "displayName": "Accession",
            "displayValue": "199022K00066"
        },
        {
            "displayName": "Entydig dokumentidentifikation",
            "displayValue": "CL003122"
        },
        {
            "displayName": "Dato for førstegangsindlæggelse",
            "displayValue": "26/03/1991"
        },
        {
            "displayName": "Dato for indlæggelse",
            "displayValue": "26/03/1991"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "66"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}