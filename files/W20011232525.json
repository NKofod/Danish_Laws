{
    "id": 1193,
    "title": "Kendelse fra Pressenævnet i sag nr. 68/2001",
    "documentTypeId": "240",
    "isSagsforlobPeriodValid": true,
    "shortName": "KEN nr 12325 af 09/10/2001",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n<FONT FACE=\"Bookman Old Style\">Klageren anf&oslash;rte, at man &oslash;nskede  \r\n\r\n n&aelig;vnets stillingtagen til, hvorvidt bladets internetavis havde handlet  \r\n\r\n i strid med god presseskik ved offentligg&oslash;relsen af en artikel,  \r\n\r\n n&aring;r denne indeholdt et link til en hjemmeside med et ulovligt  \r\n\r\n indhold.</P>  \r\n\r\n</FONT>  \r\n\r\n<P>N&aelig;vnet fandt ikke, at det forhold, at artiklen indeholdt en omtale  \r\n\r\n af hjemmesidens web-adresse og et link til siden, indebar en kr&aelig;nkelse  \r\n\r\n i forhold til de personer, som klager repr&aelig;senterede. N&aelig;vnet  \r\n\r\n fandt, at det ikke var i strid med god presseskik, n&aring;r der i en artikel  \r\n\r\n som den omhandlede, der i &oslash;vrigt forholdt sig kritisk til den  \r\n\r\n p&aring;g&aelig;ldende hjemmeside, var indeholdt oplysninger om sidens navn  \r\n\r\n og eventuelt et link til siden. N&aelig;vnet fandt derfor ikke grundlag for  \r\n\r\n at udtale kritik af bladet.<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Kendelse fra Pressen&aelig;vnet i sag nr.  \r\n\r\n 68/2001</P>  \r\n\r\n</FONT>  \r\n\r\n<P ALIGN=\"JUSTIFY\">Dansk Skuespillerforbund har p&aring; vegne af [K1], [K2]  \r\n\r\n og [K3] m.fl. klaget til Pressen&aelig;vnet over en artikel bragt i Ekstra  \r\n\r\n Bladets internetavis den 9. juni 2001, idet man mener, at god presseskik er  \r\n\r\n tilsidesat.</P>  \r\n\r\n<P ALIGN=\"JUSTIFY\">Af artiklen bragt den 9. juni 2001 med overskriften  \r\n\r\n<B>&quot;Danske stjerner er n&oslash;genmodeller&quot;</B> fremgik, at</P>  \r\n\r\n<P ALIGN=\"JUSTIFY\">&quot;Sexside p&aring; nettet viser danske  \r\n\r\n skuespillerinder, sangerinder og sportsstjerner som erotiske modeller.</P>  \r\n\r\n<P ALIGN=\"JUSTIFY\">Stort set alle skuespillere har p&aring; et eller andet  \r\n\r\n tidspunkt spillet med i en film, hvor det faldt naturligt at rollen smed  \r\n\r\n t&oslash;jet og optr&aring;dte n&oslash;gen. Men n&aring;r  \r\n\r\n n&oslash;genscenerne tages ud af deres sammenh&aelig;ng   som still-billeder  \r\n\r\n   forsvinder det kunstneriske aspekt. Tilbage st&aring;r kun skuespilleren i  \r\n\r\n al sin n&oslash;genhed.</P>  \r\n\r\n<P ALIGN=\"JUSTIFY\">Og s&aring; er skuespillerne pludselig  \r\n\r\n n&oslash;genmodeller.</P>  \r\n\r\n<P ALIGN=\"JUSTIFY\">Det lukrerer den danske internetside Danskpige.dk  \r\n\r\n p&aring;. Her har man indsamlet, scannet og &quot;grabbet&quot; billeder fra  \r\n\r\n forskellige film og magasiner. F&aelig;lles for dem alle er, at de  \r\n\r\n forestiller danske stjerner uden eller med meget lidt - t&oslash;j  \r\n\r\n p&aring;.</P>  \r\n\r\n<P ALIGN=\"JUSTIFY\">For skuespillernes vedkommende er det g&aring;et ud over  \r\n\r\n blandt andre [K1], [K2], [K3],  Mira  Wanting,  Pia  Vieth,  Sofie  \r\n\r\n  Lassen- Kahlke,  Susanne  Bjerrehus,  S&oslash;s  Egelind og  Trine  \r\n\r\n  Dyrholm. Alle vises frem p&aring; internetsiden i scener fra film, hvor de  \r\n\r\n har optr&aring;dt helt eller delvist n&oslash;gne.</P>  \r\n\r\n<B><P ALIGN=\"JUSTIFY\">45 EROTISKE STJERNER</P>  \r\n\r\n</B>  \r\n\r\n<P ALIGN=\"JUSTIFY\">Ogs&aring; sangerinder og sportsstjerner har fundet vej  \r\n\r\n til billedarkivet p&aring; internetsiden. Typisk er der tale om billeder med  \r\n\r\n et erotisk sk&aelig;r, der er taget til magasiner eller som officielle  \r\n\r\n pressefotos   eller n&oslash;genbilleder, som er taget f&oslash;r karrieren  \r\n\r\n for alvor tog fart.</P>  \r\n\r\n<P ALIGN=\"JUSTIFY\">Her optr&aelig;der f.eks.  Anette  Heick,  Camilla  \r\n\r\n  Martin,  Caroline  Henderson,  Freya,  Gry  Johansen,  Julie  Rugaard,  \r\n\r\n  Aqua-Lene,  Pernille  Aalund,  Sanne  Salomonsen og  Zindy  Laursen.</P>  \r\n\r\n<P ALIGN=\"JUSTIFY\">I alt er der 45 forskellige navne p&aring; listen i det  \r\n\r\n erotiske billedarkiv.</P>  \r\n\r\n<P ALIGN=\"JUSTIFY\">- Vi har ikke h&oslash;rt fra firmaer eller personer, som  \r\n\r\n brokker sig over copyright eller lignende. Men det kommer nok, n&aring;r I  \r\n\r\n omtaler siden, siger en af bagm&aelig;ndene til Ekstra Bladet P&Aring;  \r\n\r\n NETTET.</P>  \r\n\r\n<P ALIGN=\"JUSTIFY\">- Vi har f&aring;et fantastisk respons fra folk. Faktisk  \r\n\r\n er mange af de billeder, der ligger i arkivet, sendt til os fra vores  \r\n\r\n bes&oslash;gende. Hvor de har billederne fra, aner jeg ikke, siger han.</P>  \r\n\r\n<P ALIGN=\"JUSTIFY\">Internetsiden har ogs&aring; et arkiv med  \r\n\r\n n&oslash;genbilleder fra Big Brother, og en afdeling, hvor man kan sende sine  \r\n\r\n erotiske amat&oslash;rfotos ind.</P>  \r\n\r\n<P ALIGN=\"JUSTIFY\">Adressen er www.danskpige.dk.</P>  \r\n\r\n<P ALIGN=\"JUSTIFY\">Artiklen var ledsaget af et billede, der var sammensat af  \r\n\r\n 4 mindre billeder af skuespillerinden [K3] fra filmen &quot;Sekten&quot;,  \r\n\r\n hvor hun optr&aelig;der delvis n&oslash;gen. Billedet havde f&oslash;lgende  \r\n\r\n undertekst :</P>  \r\n\r\n<P ALIGN=\"JUSTIFY\">&quot;[K3] som &quot;Mona&quot; i filmen  \r\n\r\n &quot;Sekten&quot; fra 1997. En eller anden har &quot;grabbet&quot;  \r\n\r\n billederne fra filmen, og nu er de en del af et erotisk galleri p&aring;  \r\n\r\n internettet&quot;.</P>  \r\n\r\n<P ALIGN=\"JUSTIFY\">Klageren har anf&oslash;rt, at man &oslash;nsker  \r\n\r\n n&aelig;vnets stillingtagen til, hvorvidt Ekstra Bladets internetavis har  \r\n\r\n handlet i strid med god presseskik ved offentligg&oslash;relsen af artiklen  \r\n\r\n den 9. juni 2001, n&aring;r denne indeholder et link til en hjemmeside med et  \r\n\r\n ulovligt indhold.</P>  \r\n\r\n<P ALIGN=\"JUSTIFY\">Klageren har n&aelig;rmere anf&oslash;rt, at bladets  \r\n\r\n l&aelig;sere i artiklen bliver gjort opm&aelig;rksom p&aring; en hjemmeside  \r\n\r\n med ulovligt offentliggjorte n&oslash;genbilleder af mere end 45 skuespillere  \r\n\r\n og andre kendte personer. Bladet beskriver og angiver et link til hjemmesiden  \r\n\r\n www.danskpige.dk, hvorp&aring; man kan finde store arkiver med diverse  \r\n\r\n n&oslash;genbilleder. Hjemmesideudbyderen har ikke indhentet samtykke fra de  \r\n\r\n afbillede personer eller andre rettighedshavere til fotografierne, hvilket  \r\n\r\n bladet if&oslash;lge artiklens ordlyd er sig bevidst. Klageren har i  \r\n\r\n &oslash;vrigt bem&aelig;rket, at artiklen p&aring; bladets egen hjemmeside  \r\n\r\n indeholder n&oslash;genbilleder af blandt andet skuespiller [K3], hvilket der  \r\n\r\n ej heller foreligger tilladelse til.</P>  \r\n\r\n<P ALIGN=\"JUSTIFY\">Klageren har i den forbindelse oplyst, at mange af de  \r\n\r\n offentliggjorte n&oslash;genbilleder er still-billeder, der er affotograferet  \r\n\r\n fra film- eller tv-produktioner. N&oslash;genportr&aelig;tterne er  \r\n\r\n s&aring;ledes taget ud af en sekvens levende billeder og den kunstneriske  \r\n\r\n sammenh&aelig;ng, som de oprindeligt indgik i.</P>  \r\n\r\n<P ALIGN=\"JUSTIFY\">Klageren har anf&oslash;rt, at det enkelte menneske har  \r\n\r\n krav p&aring; beskyttelse af sin personlige anseelse. At skuespillerne  \r\n\r\n medvirker i n&oslash;genscener i spillefilm, berettiger ikke bladet til at  \r\n\r\n udbrede ulovligt affotograferede still-billeder i sin internetavis i helt  \r\n\r\n andre sammenh&aelig;nge. Bladet b&oslash;r ved fremskaffelsen af oplysninger  \r\n\r\n om hjemmesiden udvise kritik over for s&aring;danne nyhedskilder, der har  \r\n\r\n skadevoldende hensigt. Bladet har med offentligg&oslash;relsen af et link til  \r\n\r\n hjemmesiden Danskpige.dk opfordret og medvirket til fortsat udbredelse af og  \r\n\r\n kendskab til ulovligt og kr&aelig;nkende materiale. Denne form for linking  \r\n\r\n m&aring; efter klagers opfattelse anses for at v&aelig;re i strid med god  \r\n\r\n presseskik, idet der ikke tilgodeses nogen almene interesser og ikke er nogen  \r\n\r\n journalistisk begrundelse for offentligg&oslash;relsen.</P>  \r\n\r\n<P ALIGN=\"JUSTIFY\">Klageren har endvidere anf&oslash;rt, at bladet foretager  \r\n\r\n en usaglig markedsf&oslash;ring af sin egen internetavis ved - p&aring;  \r\n\r\n bekostning af kendte skuespillere - at udbrede disses n&oslash;genbilleder.  \r\n\r\n Efter reglerne for god presseskik skal der opretholdes en klar skillelinje  \r\n\r\n mellem annoncering og redaktionel tekst, og artiklen den 9. juni 2001 med  \r\n\r\n link til hjemmesiden Danskpige.dk m&aring; betragtes som alene at v&aelig;re  \r\n\r\n foranlediget af bladets merkantile interesser. Artiklen opfylder  \r\n\r\n s&aring;ledes efter klagers opfattelse ikke kravet om et sagligt redaktionelt  \r\n\r\n indhold.</P>  \r\n\r\n<P ALIGN=\"JUSTIFY\">Klageren har tillige anf&oslash;rt, at dersom det var  \r\n\r\n bladets &aelig;rinde at im&oslash;deg&aring; en kr&aelig;nkelse af  \r\n\r\n skuespillere p&aring; internettet, ville en henvendelse til  \r\n\r\n Skuespillerforbundet v&aelig;re den mest loyale og form&aring;lstjenlige  \r\n\r\n handlem&aring;de. Klager bestrider ikke bladets berettigelse til at skrive  \r\n\r\n artikler om personer, der opretter hjemmesider med ulovligt materiale. Det er  \r\n\r\n imidlertid n&oslash;dvendigt, at pressen opretholder en skillelinje mellem  \r\n\r\n det at beskrive ulovligheder, og det at lave links direkte til ulovlige  \r\n\r\n hjemmesider. </P>  \r\n\r\n<P ALIGN=\"JUSTIFY\">Klager er af den opfattelse, at pressen skal agere  \r\n\r\n vagthund over for ulovligheder, hvilket vil sige at omtale s&aring;danne, men  \r\n\r\n i det &oslash;jeblik bladet laver links, er det medansvarlig for, at  \r\n\r\n hjemmesiden Danskpige.dk un&oslash;digt bliver eksponeret og udbredt til en  \r\n\r\n st&oslash;rre skare af l&aelig;sere. Klager har i den forbindelse henvist  \r\n\r\n til, at bladet selv har erkendt, at mange l&aelig;sere aldrig ville have  \r\n\r\n kendt til den ulovlige hjemmeside, hvis ikke bladet havde omtalt og henvist  \r\n\r\n til denne p&aring; sin hjemmeside.</P>  \r\n\r\n<P ALIGN=\"JUSTIFY\">Med hensyn til det af bladet anf&oslash;rte om, at  \r\n\r\n internetsiden er blevet stoppet, har klager anf&oslash;rt, at det er korrekt,  \r\n\r\n at siden kortvarigt blev lukket p&aring; foranledning af klager, men at den  \r\n\r\n beklageligvis efterf&oslash;lgende er genopst&aring;et i en &aelig;ndret  \r\n\r\n form.</P>  \r\n\r\n<P ALIGN=\"JUSTIFY\">Klager har afslutningsvis anf&oslash;rt, at artikler med  \r\n\r\n links til hjemmesider med ulovligt materiale er i strid med god  \r\n\r\n presseskik.</P>  \r\n\r\n<P ALIGN=\"JUSTIFY\">Bladet har anf&oslash;rt, at det er vanskeligt at  \r\n\r\n identificere det presseetiske problem, som klageren fors&oslash;ger at  \r\n\r\n opfinde. Den indklagede artikel handler efter bladets opfattelse om  \r\n\r\n pr&aelig;cis det samme, som Dansk Skuespillerforbunds klage tager  \r\n\r\n udgangspunkt i, nemlig det forhold at en eller anden uretm&aelig;ssigt har  \r\n\r\n tilegnet sig still-billeder af n&oslash;genscener i film. Artiklen forklarer  \r\n\r\n netop det odi&oslash;se i, at billederne bliver revet ud af deres  \r\n\r\n kunstneriske sammenh&aelig;ng. Faktisk n&aelig;rmer visse passager i klagen  \r\n\r\n sig direkte afskrift af artiklens ordlyd. At bladet tager afstand fra  \r\n\r\n fremgangsm&aring;den, fremg&aring;r af ordvalg som &quot;Det lukrerer den  \r\n\r\n danske internetside Danskpige.dk p&aring;.&quot; og &quot;For skuespillernes  \r\n\r\n vedkommende er det g&aring;et ud over &quot;.</P>  \r\n\r\n<P ALIGN=\"JUSTIFY\">Bladet har videre anf&oslash;rt, at den  \r\n\r\n p&aring;g&aelig;ldende sektion i bladet beskriver internettet p&aring; godt  \r\n\r\n og ondt. Myriader af hjemmesider   herunder s&aelig;rligt danske  \r\n\r\n gennemtrawles, og n&aring;r personer g&oslash;r noget utraditionelt,  \r\n\r\n ulovligt, gavnligt eller p&aring; anden m&aring;de opsigtsv&aelig;kkende  \r\n\r\n p&aring; nettet, beretter bladet om det. Til denne d&aelig;kning h&oslash;rer  \r\n\r\n ogs&aring; afd&aelig;kning af, n&aring;r nogle fors&oslash;ger at pushe  \r\n\r\n narkotika, distribuere b&oslash;rneporno eller som i dette tilf&aelig;lde  \r\n\r\n fors&oslash;ger at leve h&oslash;jt p&aring; andres retm&aelig;ssige  \r\n\r\n arbejde.</P>  \r\n\r\n<P ALIGN=\"JUSTIFY\">Bladet har i den forbindelse anf&oslash;rt, at det er uden  \r\n\r\n mening og helt uden forst&aring;else for internettets natur at  \r\n\r\n p&aring;st&aring;, at bladet annoncerer for den p&aring;g&aelig;ldende side  \r\n\r\n ved at omtale den. Hvis dette var tilf&aelig;ldet kunne bladet aldrig skrive  \r\n\r\n artikler om personer, der bryder loven p&aring; nettet, fordi man s&aring;  \r\n\r\n ville &quot;annoncere&quot; for deres ulovlige hjemmesider. N&aring;r der i  \r\n\r\n artiklen linkes til den p&aring;g&aelig;ldende side, sker det for at  \r\n\r\n dokumentere, at det ulovlige materiale findes. I &oslash;vrigt er det ofte  \r\n\r\n s&aring;dan, at hjemmesidens navn er identisk med internetadressen. Dette  \r\n\r\n g&oslash;r sig ogs&aring; g&aelig;ldende i det foreliggende  \r\n\r\n tilf&aelig;lde.</P>  \r\n\r\n<P ALIGN=\"JUSTIFY\">Bladet har herudover anf&oslash;rt, at journalistik  \r\n\r\n p&aring; dette felt ville v&aelig;re meningsl&oslash;s, med mindre den rummer  \r\n\r\n eksakte oplysninger. Man kan ikke skrive, at &quot;Et eller andet sted  \r\n\r\n p&aring; nettet er der en person, der ulovligt har offentliggjort  \r\n\r\n n&oslash;genbilleder af danske stjerner&quot;. Det ville svare til i en  \r\n\r\n kriminalreportage at skrive, at &quot;En direkt&oslash;r i en dansk bank har  \r\n\r\n for nylig beg&aring;et undersl&aelig;b&quot;. Alts&aring; uden facts, ingen  \r\n\r\n artikel.</P>  \r\n\r\n<P ALIGN=\"JUSTIFY\">Bladet har afslutningsvis gjort g&aelig;ldende, at  \r\n\r\n hensigten med at omtale de ulovlige internetsider er at f&aring; sat en  \r\n\r\n stopper for dem. Bladet g&oslash;r opm&aelig;rksom p&aring; sidernes  \r\n\r\n eksistens, s&aring;ledes at ofrene kan tage deres forholdsregler. Hvis ikke  \r\n\r\n bladets internetavis havde omtalt Danskpige.dk, ville Dansk  \r\n\r\n Skuespillerforbund ikke have haft den fjerneste anelse om, at dets medlemmer  \r\n\r\n blev misbrugt. Bladet finder det i den forbindelse v&aelig;rd at  \r\n\r\n bem&aelig;rke, at Danskpige.dk netop p&aring; grund af bladets omtale af  \r\n\r\n siden nu er blevet lukket. Det er derfor uden mening at tale om, at bladet  \r\n\r\n opfordrer til videre udbredelse af det ulovlige materiale, da det ganske  \r\n\r\n enkelt ikke l&aelig;ngere findes p&aring; siden. Snarere end at klage til  \r\n\r\n Pressen&aelig;vnet, burde klager have sendt bladets internetredaktion en  \r\n\r\n takkeskrivelse, fordi den har gjort opm&aelig;rksom p&aring; problemet.</P>  \r\n\r\n<P ALIGN=\"JUSTIFY\">I sagens behandling har deltaget: Axel Kierkegaard, Finn  \r\n\r\n Rowold, Tage Clausen og Kirsten Dyregaard.</P>  \r\n\r\n<B><P>Pressen&aelig;vnet udtaler:</P>  \r\n\r\n</B>  \r\n\r\n<P ALIGN=\"JUSTIFY\">If&oslash;lge de vejledende regler for god presseskik skal  \r\n\r\n meddelelser, der kan kr&aelig;nke privatlivets fred, undg&aring;s, medmindre  \r\n\r\n klar almen interesse kr&aelig;ver offentlig omtale. Det enkelte menneske har  \r\n\r\n krav p&aring; beskyttelse af sin personlige anseelse.</P>  \r\n\r\n<P ALIGN=\"JUSTIFY\">Pressen&aelig;vnet bem&aelig;rker indledningsvis, at i  \r\n\r\n overensstemmelse med det almindelige princip om redakt&oslash;rens ret til at  \r\n\r\n redigere mediet er redakt&oslash;ren berettiget til at beslutte, hvad man vil  \r\n\r\n bringe i mediet.</P>  \r\n\r\n<P ALIGN=\"JUSTIFY\">N&aelig;vnet finder ikke, at det forhold, at artiklen  \r\n\r\n indeholder en omtale af hjemmesidens web-adresse og et link til siden  \r\n\r\n indeb&aelig;rer en kr&aelig;nkelse i forhold til de personer, som klager  \r\n\r\n repr&aelig;senterer. Det er n&aelig;vnets opfattelse, at det ikke er i strid  \r\n\r\n med god presseskik, n&aring;r der i en artikel som den omhandlede, der i  \r\n\r\n &oslash;vrigt forholder sig kritisk til den p&aring;g&aelig;ldende  \r\n\r\n hjemmeside, er indeholdt oplysninger om sidens navn samt eventuelt et link  \r\n\r\n til siden.</P>  \r\n\r\n<P ALIGN=\"JUSTIFY\">N&aelig;vnet finder derfor ikke grundlag for at udtale  \r\n\r\n kritik af bladet.</P>  \r\n\r\n<P ALIGN=\"JUSTIFY\">Afsagt den 9. oktober 2001.</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/10/2001"
        },
        {
            "displayName": "Accession",
            "displayValue": "W20011232525"
        },
        {
            "displayName": "Entydig dokumentidentifikation",
            "displayValue": "AA001597"
        },
        {
            "displayName": "Dato for indlæggelse",
            "displayValue": "23/10/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "12325"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Dato for underskrift",
            "displayValue": "09/10/2001"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "68/2001"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}