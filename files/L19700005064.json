{
    "id": 71017,
    "title": "Bekendtgørelse af europæiske konvention af 7. juni 1968 om oplysninger om fremmed ret (* 1) ",
    "documentTypeId": "220",
    "isSagsforlobPeriodValid": false,
    "shortName": "BKI nr 50 af 03/07/1970",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Bekendtgørelse af europæiske konvention af 7.  \r\n\r\n juni 1968 om oplysninger om fremmed ret (* 1) </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>Ved kgl. resolution af 27. februar 1970 har Danmark ratificeret den under  \r\n\r\n 7. Juni 1968 i London undertegnede europæiske konvention om oplysninger om  \r\n\r\n fremmed ret. </P>  \r\n\r\n<P>Konventionen har følgende ordlyd: </P>  \r\n\r\n<P>Oversættelse </P>  \r\n\r\n<P> <B>EUROPÆISK KONVENTION</B>  </P>  \r\n\r\n<P> <B>om oplysninger om fremmed ret</B>  </P>  \r\n\r\n<P>PRÆAMBEL </P>  \r\n\r\n<P>Undertegnede medlemsstater af Europarådet er </P>  \r\n\r\n<P>i betragtning af, at Europarådets mål er at knytte sine medlemmer nærmere  \r\n\r\n sammen, og </P>  \r\n\r\n<P>i den overbevisning, at oprettelsen af en gensidig international  \r\n\r\n bistandsordning for at gøre det lettere for judicielle myndigheder at skaffe  \r\n\r\n sig oplysninger om fremmed ret vil bidrage til opnåelsen af dette mål, </P>  \r\n\r\n<P>blevet enige om følgende: </P>  \r\n\r\n<P>ARTIKEL 1 </P>  \r\n\r\n<P> <I>Konventionens anvendelsesområde</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> De kontraherende parter forpligter sig til i  \r\n\r\n overensstemmelse med bestemmelserne i denne konvention at forsyne hinanden  \r\n\r\n med oplysninger om deres ret og rettergangsmåde på civile og kommercielle  \r\n\r\n områder samt om deres retsvæsens opbygning. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> To eller flere kontraherende parter kan dog  \r\n\r\n beslutte indbyrdes at udvide konventionens anvendelse til andre områder end  \r\n\r\n dem, der er nævnt i det foregående stykke. Teksten til sådanne aftaler skal  \r\n\r\n meddeles Europarådets generalsekretser. </P>  \r\n\r\n<P>ARTIKEL 2 </P>  \r\n\r\n<P> <I>Nationale forbindelsesorganer</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Til gennemførelse af bestemmelserne i denne  \r\n\r\n konvention skal hver kontraherende part oprette eller udpege et enkelt organ  \r\n\r\n (i det følgende betegnet som &#187;modtagerorganet&#171;), som skal </P>  \r\n\r\n<UL PLAIN>\r\n\r\n<LI>a) modtage anmodninger fra en anden kontraherende part om oplysninger som  \r\n\r\n nævnt i artikel 1, stk. 1, i denne konvention; </LI>  \r\n\r\n<LI>b) behandle disse anmodninger i overensstemmelse med artikel 6. </LI>  \r\n\r\n</UL>  \r\n\r\n<P>Modtagerorganet kan være en afdeling i et ministerium eller et andet  \r\n\r\n statsligt organ. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Hver kontraherende part kan oprette eller udpege et  \r\n\r\n eller flere organer (i det følgende betegnet som &#187;afsenderorganet&#171;)  \r\n\r\n til at modtage anmodninger om oplysninger fra sine judicielle myndigheder og  \r\n\r\n sende dem til det kompetente udenlandske modtagerorgan. Modtagerorganet kan  \r\n\r\n udpeges til afsenderorgan. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Hver kontraherende part skal underrette  \r\n\r\n Europarådets generalsekretær om sit modtagerorgans navn og adresse, og i  \r\n\r\n påkommende tilfælde om sit eller sine afsenderorganer. </P>  \r\n\r\n<P>ARTIKEL 3 </P>  \r\n\r\n<P> <I>Myndigheder med ret til at anmode om oplysninger</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> En anmodning om oplysninger skal altid udgå fra en  \r\n\r\n judiciel myndighed, også når den ikke er affattet af denne. Anmodningen kan  \r\n\r\n kun fremsættes, når sagens behandling er påbegyndt. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Hvis en kontraherende part ikke har oprettet eller  \r\n\r\n udpeget et afsenderorgan, kan den i en erklæring stilet til Europarådets  \r\n\r\n generalsekretær angive, hvilke af dens myndigheder den vil anse som  \r\n\r\n judicielle myndigheder i det foregående stykkes betydning. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> To eller flere kontraherende parter kan beslutte  \r\n\r\n indbyrdes at udvide denne konvention til at omfatte anmodninger fra andre  \r\n\r\n myndigheder end judicielle myndigheder. Teksten til sådanne aftaler skal  \r\n\r\n meddeles Europarådets generalsekretær. </P>  \r\n\r\n<P>ARTIKEL 4 </P>  \r\n\r\n<P> <I>Indholdet af en anmodning om oplysninger</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> En anmodning om oplysninger skal angive den  \r\n\r\n judicielle myndighed, fra hvilken den udgår, samt sagens art. Den skal så  \r\n\r\n nøjagtigt som muligt anføre de spørgsmål, hvorom der ønskes oplysninger  \r\n\r\n vedrørende den adspurgte stats ret, og, når der er mere end eet retssystem i  \r\n\r\n denne stat, tillige det retssystem, hvorom oplysninger udbedes. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> I anmodningen skal endvidere angives de faktiske  \r\n\r\n omstændigheder, der er nødvendige for såvel dens rette forståelse som for  \r\n\r\n affattelsen af et nøjagtigt og præcist svar. Kopier af dokumenter kan  \r\n\r\n vedlægges, når det er nødvendigt for at klarlægge anmodningens rækkevidde  \r\n\r\n</P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Anmodningen kan omfatte spørgsmål på andre områder  \r\n\r\n end dem, som er nævnt i artikel 1, stk. 1, når de har tilknytning til de  \r\n\r\n hovedspørgsmal, som er angivet i anmodningen. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Når en anmodning ikke er affattet af en judiciel  \r\n\r\n myndighed, skal den være ledsaget af den afgørelse, hvorved den godkendes af  \r\n\r\n en sådan myndighed. </P>  \r\n\r\n<P>ARTIKEL 5 </P>  \r\n\r\n<P> <I>Oversendelse af en anmodning om oplysninger</I>  </P>  \r\n\r\n<P>En anmodning om oplysninger skal af et afsenderorgan sendes direkte til  \r\n\r\n modtagerorganet i den adspurgte stat eller, hvis et afsenderorgan ikke  \r\n\r\n findes, af den judicielle myndighed, fra hvilken den udgår. </P>  \r\n\r\n<P>ARTIKEL 6 </P>  \r\n\r\n<P> <I>Myndigheder, som er beføjet til at svare</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Det modtagerorgan, som har modtaget en anmodning om  \r\n\r\n oplysninger, kan enten selv udarbejde besvarelsen eller videresende  \r\n\r\n anmodningen til et andet statsligt eller officielt organ til udarbejdelse af  \r\n\r\n besvarelsen. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Modtagerorganet kan, når det findes  \r\n\r\n hensigtsmæssigt, eller når hensyn til forvaltningens organisation taler  \r\n\r\n derfor, videresende anmodningen til en privat institution eller til en  \r\n\r\n kvalificeret jurist til udarbejdelse af besvarelsen. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Når anvendelsen af bestemmelsen i det foregående  \r\n\r\n stykke må forventes at ville medføre omkostninger, skal modtagerorganet, før  \r\n\r\n anmodningen videresendes i henhold til foregående stykke underrette den  \r\n\r\n myndighed, fra hvilken anmodningen er udgået, om den private instiuution  \r\n\r\n eller jurist, til hvilken anmodningen agtes sendt med så nøjagtige  \r\n\r\n oplysninger som muligt om de omkostninger, der må påregnes samt udbede sig  \r\n\r\n dens samtykke. </P>  \r\n\r\n<P>ARTIKEL 7 </P>  \r\n\r\n<P> <I>Besvarelsens indhold</I>  </P>  \r\n\r\n<P>Formålet med besvarelsen skal være at give den judicielle myndighed, fra  \r\n\r\n hvilken anmodningen er udgået, objektive og uvildige oplysninger om den  \r\n\r\n adspurgte stats ret. Besvarelsen skal efter sagens karakter indeholde  \r\n\r\n relevante lovtekster og retsafgørelser. I den udstrækning, hvori det skønnes  \r\n\r\n nødvendigt for, at den anmodende myndighed kan få fyldestgørende oplysninger  \r\n\r\n skal besvarelsen ledsages af supplerende dokumenter, herunder uddrag af  \r\n\r\n retsvidenskabelige værker og lovmotiver. Den kan tillige ledsages af  \r\n\r\n forklarende bemærkninger. </P>  \r\n\r\n<P>ARTIKEL 8 </P>  \r\n\r\n<P> <I>Besvarelsens virkninger</I>  </P>  \r\n\r\n<P>De oplysninger, der meddeles i besvarelsen, skal ikke være bindende for  \r\n\r\n den judicielle myndighed, fra hvilken anmodningen er udgået. </P>  \r\n\r\n<P>ARTIKEL 9 </P>  \r\n\r\n<P> <I>Besvarelsens afsendelse</I>  </P>  \r\n\r\n<P>Besvarelsen skal af modtagerorganet sendes til afsenderorganet, hvis  \r\n\r\n anmodningen er sendt fra dette, eller til vedkommende judicielle myndighed,  \r\n\r\n hvis anmodningen er sendt direkte fra denne. </P>  \r\n\r\n<P>ARTIKEL 10 </P>  \r\n\r\n<P> <I>Besvarelsespligt</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Det modtagerorgan, til hvilket en anmodning om  \r\n\r\n oplysninger er sendt, skal med forbehold af bestemmelserne i artikel 11,  \r\n\r\n behandle anmodningen i overensstemmelse med artikel 6. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Når besvarelsen ikke udarbejdes af modtagerorganet,  \r\n\r\n skal dette påse, at der med forbehold af bestemmelserne i artikel 12 afsendes  \r\n\r\n en besvarelse. </P>  \r\n\r\n<P>ARTIKEL 11 </P>  \r\n\r\n<P> <I>Undtagelser fra pligten til at svare</I>  </P>  \r\n\r\n<P>Den adspurgte stat kan nægte at behandle en anmodning om oplysninger, hvis  \r\n\r\n dens interesser berøres af den sag, der har givet anledning til anmodningen,  \r\n\r\n eller hvis den skønner, at besvarelsen vil kunne være til skade for dens  \r\n\r\n suverænitet eller sikkerhed. </P>  \r\n\r\n<P>ARTIKEL 12 </P>  \r\n\r\n<P> <I>Tidsfrist for besvarelsen</I>  </P>  \r\n\r\n<P>Besvarelsen af en anmodning om oplysninger skal afgives så hurtigt som  \r\n\r\n muligt. Hvis udarbejdelsen af besvarelsen vil kræve lang tid, skal  \r\n\r\n modtagerorganet give den udenlandske myndighed, som har fremsat anmodningen,  \r\n\r\n underretning herom og samtidig så vidt muligt angive datoen for besvarelsens  \r\n\r\n forventede afsendelse. </P>  \r\n\r\n<P>ARTIKEL 13 </P>  \r\n\r\n<P> <I>Supplerende oplysninger</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Modtagerorganet såvel som den institution eller  \r\n\r\n person som det i overensstemmelse med artikel 6 har anmodet om at svare, kan  \r\n\r\n anmode den myndighed, fra hvilken anmodningen er udgået, om at tilvejebringe  \r\n\r\n sådanne yderligere oplysninger, som skønnes nødvendige for besvarelsens  \r\n\r\n udarbejdelse. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Anmodningen om yderligere oplysninger skal af  \r\n\r\n modtagerorganet videresendes på samme måde som fastsat i artikel 9 for  \r\n\r\n afsendelse af besvarelsen. </P>  \r\n\r\n<P>ARTIKEL 14 </P>  \r\n\r\n<P> <I>Sprog</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Anmodningen om oplysninger og bilag skal være  \r\n\r\n affattet på den adspurgte stats sprog eller på et af dens officielle sprog  \r\n\r\n eller være ledsaget af en oversættelse til det pågældende sprog. Besvarelsen  \r\n\r\n skal være på den adspurgte stats sprog. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> To eller flere kontraherende parter kan dog  \r\n\r\n beslutte indbyrdes at fravige bestemmelserne i foregående stykke. </P>  \r\n\r\n<P>ARTIKEL 15 </P>  \r\n\r\n<P> <I>Omkostninger</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Besvarelsen skal ikke medføre betaling af andre  \r\n\r\n afgifter eller omkostninger end de i artikel 6, stk. 3, omhandlede og skal  \r\n\r\n afholdes af den stat, hvorfra anmodningen udgår. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> To eller flere kontraherende stater kan dog  \r\n\r\n beslutte indbydes at fravige bestemmelserne i foregående stykke. </P>  \r\n\r\n<P>ARTIKEL 16 </P>  \r\n\r\n<P> <I>Forbundsstater</I>  </P>  \r\n\r\n<P>I forbundsstater kan sådanne af modtagerorganets funktioner, som ikke  \r\n\r\n udøves i henhold til artikel 2, stk.1 <I>(a),</I>  af forfatningsmæssige  \r\n\r\n grunde henlægges til andre statslige organer. </P>  \r\n\r\n<P>ARTIKEL 17 </P>  \r\n\r\n<P> <I>Konventionens ikrafttræden</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Denne konvention er åben for undertegnelse af  \r\n\r\n Europarådets medlemsstater.Den skal ratificeres eller godkendes.  \r\n\r\n Ratifikations~ eller godkendelsesinstrumenter skal deponeres hos Europarådets  \r\n\r\n generalsekretær. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Denne konvention træder i kraft tre måneder efter  \r\n\r\n datoen for det tredie ratifikations- eller godkendelsesinstruments  \r\n\r\n deponering. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> For en signatarstat, der senere ratificerer eller  \r\n\r\n godkender konventionen, træder denne i kraft tre måneder efter datoen for  \r\n\r\n deponeringen af dens ratifikations- eller godkendelsesinstrument. </P>  \r\n\r\n<P>ARTlKEL 18 </P>  \r\n\r\n<P> <I>Tiltrædelse af stater, som ikke er medlemmer af Europarådet</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Efter denne konventions ikrafttræden kan  \r\n\r\n Europarådets ministerudvalg opfordre enhver ikke-medlemsstat til at tiltræde  \r\n\r\n den. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> En sådan tiltrædelse sker ved deponering af et  \r\n\r\n tiltrædelsesinstrument hos Europarådets generalsekretær og får virkning tre  \r\n\r\n måneder efter datoen for dets deponering </P>  \r\n\r\n<P>ARTIKEL 19 </P>  \r\n\r\n<P> <I>Konventionens territoriale anvendelsesområde</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Enhver kontraherende part kan ved undertegnelsen  \r\n\r\n eller ved deponeringen af sit ratifikations-, godkendelses- eller  \r\n\r\n tiltrædelsesinstrument angive, på hvilket eller hvilke territorier, denne  \r\n\r\n konvention finder anvendelse. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Enhver kontraherende part kan ved deponeringen af  \r\n\r\n sit ratifikations-, godkendelses- eller tiltrædelsesinstrument eller på et  \r\n\r\n hvilket som helst senere tidspunkt ved en erklæring stilet til Europarådets  \r\n\r\n generalsekretær udvide konventionens gyldighed til eet eller flere andre  \r\n\r\n territorier, som skal være anført i erklæringen, og for hvis internationale  \r\n\r\n forbindelser den er ansvarlig, eller på hvis vegne den er beføjet til at  \r\n\r\n indgå forpligtelser. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Enhver erklæring, der afgives i medfør af stk. 2  \r\n\r\n kan for ethvet i erklæringen anført territorium trækkes tilbage efter de i  \r\n\r\n konventionens artikel 20 fastsatte regler. </P>  \r\n\r\n<P>ARTIKEL 20 </P>  \r\n\r\n<P> <I>Konventionens varighed og opsigelse</I>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Denne konvention gælder uden tidsbegrænsning. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Enhver kontraherende part kan for sit eget  \r\n\r\n vedkommende opsige denne konvention ved en meddelelse stilet til Europarådets  \r\n\r\n generalsekretær. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> En sådan opsigelse får virkning seks måneder efter  \r\n\r\n generalsekretærens modtagelse af meddelelsen herom. </P>  \r\n\r\n<P>ARTIKEL 21 </P>  \r\n\r\n<P> <I>Europarådets generalsekretærs funktioner</I>  </P>  \r\n\r\n<P>Europarådets generalsekretær skal underrette rådets medlemsstater samt  \r\n\r\n enhver stat, som har tiltrådt denne konvention, om: </P>  \r\n\r\n<UL PLAIN>\r\n\r\n<LI>a) enhver undertegnelse; </LI>  \r\n\r\n<LI>b) enhver deponering af et ratifikations-, godkendelses- eller  \r\n\r\n tiltrædelsesinstrument; </LI>  \r\n\r\n<LI>c) datoerne for denne konventions ikrafttræden i henhold til artikel 17:  \r\n\r\n</LI>  \r\n\r\n<LI>d) enhver erklæring, der modtages i henhold til artikel 1, stk. 2,  \r\n\r\n artikel 2. stk. 3, artikel 3, stk. 2 og artikel 19, stk. 2 og 3; </LI>  \r\n\r\n<LI>e) enhver meddelelse, der modtages i henhold til artikel 20, og datoen  \r\n\r\n for opsigelsens ikrafttræden. </LI>  \r\n\r\n</UL>  \r\n\r\n<P>Til bekræftelse heraf har undertegnede dertil behørigt befuldmægtigede  \r\n\r\n undertegnet denne konvention. </P>  \r\n\r\n<P>Udfærdiget i London den 7. juni 1968 på engelsk og fransk, idet begge  \r\n\r\n tekster skal have samme gyldighed, i eet eksemplar, som skal deponeres i  \r\n\r\n Europarådets arkiver. Europarådets generalsekretær skal fremsende bekræftede  \r\n\r\n genparter til de stater, som undertegner og tiltræder konventionen. </P>  \r\n\r\n<P>For Kongeriget Belgiens regering: </P>  \r\n\r\n<P>For Republikken Cyperns regering:. </P>  \r\n\r\n<P>For Kongeriget Danmarks regering: <I>Niels Madsen</I>  </P>  \r\n\r\n<P>For Den franske Republiks regering: <I>Henri Blin</I>  </P>  \r\n\r\n<P>For Kongeriget Grækenlands regering: <I>K. Kalabokias</I>  </P>  \r\n\r\n<P>For Irlands regering: </P>  \r\n\r\n<P>For Den islandske Republiks regering: </P>  \r\n\r\n<P>For Den italienske Republiks regering: </P>  \r\n\r\n<P>For Storhertugdømmet Luxembourgs regering: <I>J. Dupong</I>  </P>  \r\n\r\n<P>For Maltas regering: <I>Tommaso Caruana Demajo</I>  </P>  \r\n\r\n<P>For Kongeriget Nederlandenes regering. <I>J. H. van Roijen</I>  </P>  \r\n\r\n<P>For Kongeriget Norges regering: <I>Elisabeth Schweigaard Selmer</I>  </P>  \r\n\r\n<P>For Den schweiziske Forbundsstats regering: </P>  \r\n\r\n<P>For Det forenede Kongerige Storbritannien og Nordirlands regering: </P>  \r\n\r\n<P>Gardiner C </P>  \r\n\r\n<P>For Kongeriget Sveriges regering: <I>Herman Kling</I>  </P>  \r\n\r\n<P>For Den tyrkiske Republiks regering: <I>Hasan Dincer</I>  </P>  \r\n\r\n<P>For Forbundsrepublikken Tysklands regering: <I>Gustav Heinemann</I>  </P>  \r\n\r\n<P>For Den østrigske Republiks regering: </P>  \r\n\r\n<P>Efter at det i artikel 17, stk. 2, foreskrevne vilkår var blevet opfyldt,  \r\n\r\n trådte konventionen i kraft den 17. december 1969 for følgende tre lande:  \r\n\r\n</P>  \r\n\r\n<P>Cypern </P>  \r\n\r\n<P>Malta </P>  \r\n\r\n<P>Storbritannien. </P>  \r\n\r\n<P>Danmarks ratifikationsinstrument deponeredes den 9. marts 1970 hos  \r\n\r\n Europarådets generalsekretær, hvorefter konventionen i medfør af artikel 17,  \r\n\r\n stk. 3, trådte i kraft for Danmarks vedkommende den 10. juni 1970. </P>  \r\n\r\n<P>Konventionen er desuden trådt i kraft for nedennævnte lande med virkning  \r\n\r\n fra de anførte datoer: </P>  \r\n\r\n<pre><font color=gray> \r\n\r\n Island ...............................................3. januar  1970  \r\n\r\n Norge ................................................1. februar 1970  \r\n\r\n Sverige ..............................................1. februar  \r\n\r\n</font></pre>\r\n\r\n<P>1970. Justitsministeriet varetager de i artikel 2, stk. 1 og 2 nævnte  \r\n\r\n funktioner som modtagerorgan og afsenderorgan. </P>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Udenrigsministeriet, den 3. juli 1970.  \r\n\r\n</I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER> <B>Poul Hartling.</B>  </P>  \r\n\r\n</DIV>  \r\n\r\n</DIV>",
    "isHistorical": false,
    "editorialNotes": [
        "(* 1) Andre landes tiltrædelse: BEK nr 48 20/07/1972 BEK nr 85 02/10/1973 BEK nr 112 15/10/1974 BEK nr 22 16/03/1976 BEK nr 2 12/01/1978 BEK nr 79 17/09/1980 BEK nr 102 19/12/1980 BEK nr 120 01/12/1981 BEK nr 75 27/06/1991",
        "U BEK nr 74 af 08/08/1996"
    ],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/09/1970"
        },
        {
            "displayName": "Accession",
            "displayValue": "L19700005064"
        },
        {
            "displayName": "Entydig dokumentidentifikation",
            "displayValue": "CM030208"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "27/01/1999"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "50"
        },
        {
            "displayName": "År for udstedelse",
            "displayValue": "1970"
        },
        {
            "displayName": "Dato for underskrift",
            "displayValue": "03/07/1970"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet og Justitsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. R.I. j.nr. 38.L.30.c"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}