{
    "id": 84904,
    "title": "Udsendelse af A 40 'meddelelse vedrørende A-skat' (rykkerskrivelse for manglende redegørelse og indbetaling) og A 58 'Rykkerliste for manglende redegørelse' ",
    "documentTypeId": "140",
    "isSagsforlobPeriodValid": false,
    "shortName": "CIR nr 18204 af 09/03/1970",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Udsendelse af A 40 &#187;meddelelse vedrørende  \r\n\r\n A-skat&#171; (rykkerskrivelse for manglende redegørelse og indbetaling) og A  \r\n\r\n 58 &#187;Rykkerliste for manglende redegørelse&#171; </H1>  \r\n\r\n<P></P>  \r\n\r\n<BR>  \r\n\r\n<P>Kildeskattedirektoratet udsender den 9. marts rykkerskrivelser direkte til  \r\n\r\n arbejdsgivere, som ifølge registreringen i CIR ikke har indsendt redegørelse  \r\n\r\n og/eller indbetaling for januar måned. I begge tilfælde skulle indsendelse  \r\n\r\n være sket senest den 10. februar. Rykkerskrivelse A 40 er til orientering  \r\n\r\n vedlagt som bilag. </P>  \r\n\r\n<P>Arbejdsgiverkommunen (AKM) får en rykkerskrivelse omfattende de  \r\n\r\n arbejdsgivernumre, hvor redegørelse mangler. På grundlag heraf skal AKM efter  \r\n\r\n den 16. marts søge redegørelserne fremskaffet ved henvendelse til  \r\n\r\n arbejdsgiverne. På listen er anført arbejdsgiverens navn og telefonnummer, så  \r\n\r\n der kan rykkes direkte efter listen. </P>  \r\n\r\n<P>For at undgå unødvendig henvendelse fra kommunen til arbejdsgiverne må AKM  \r\n\r\n på listen afmærke </P>  \r\n\r\n<P CLASS=PUNKT> <B>1.</B> arbejdsgivere, som er opnoteret, fordi  \r\n\r\n videresendelsen af redegørelsen til KD er sket efter den &#187;sikre  \r\n\r\n slutdato&#171; for indsendelse til februarkørslen, jf. DK-meddelelse 1970-15,  \r\n\r\n side 5, </P>  \r\n\r\n<P CLASS=PUNKT> <B>2.</B> arbejdsgivere, der har indsendt redegørelse for  \r\n\r\n januar så sent, at den opbevares i AKM, når rykkerlisten modtages, </P>  \r\n\r\n<P CLASS=PUNKT> <B>3.</B> arbejdsgivere, der indsender redegørelse for januar  \r\n\r\n efter listens modtagelse. </P>  \r\n\r\n<P>Listen kan i øvrigt efter behov anvendes til AKM's noteringer om samtaler  \r\n\r\n med arbejdsgiverne i forbindelse med rykningen. </P>  \r\n\r\n<P>Det kan froekomme, at der rykkes for manglende redegørelse/indbetaling,  \r\n\r\n selv om indsendelse er sket, ligesom arbejdsgiverne i en del tilfælde vil stå  \r\n\r\n uforstående over for det i rykkerskrivelsen anførte, fordi reglerne for  \r\n\r\n afgivelse af indbetaling og redegørelse endnu ikke er fuldt indarbejdet. </P>  \r\n\r\n<P>For at imødegå kritik vedløgges der ved den første udsendelse af  \r\n\r\n rykkerskrivelser en følgeskrivelse som vedlagte. I denne beklages eventuelle  \r\n\r\n fejl, ligesom arbejdsgiveren opfordres til at medvirke ved rettelsen af  \r\n\r\n disse. Det er henstillet, at arbejdsgiverens oplysninger indsendes som  \r\n\r\n påtegning på selve rykkerskrivelsen (A 40), således at identifikationen er  \r\n\r\n sikker. </P>  \r\n\r\n<P>Til AKM's orientering angives forskellige situationer, der kan tænkes at  \r\n\r\n ligge til grund for arbejdsgivernes forespørgsler i forbindelse med  \r\n\r\n rykkerproceduren samt de tilhørende svar: </P>  \r\n\r\n<P>a. Redegørelse for januar er ikke indsendt. </P>  \r\n\r\n<P>Svar: Redegørelsen afkræves. Arbejdsgiveren gøres opmærksom på, at der  \r\n\r\n tillige bør være indsendt redegørelse for februar. Da to månedsperioder skal  \r\n\r\n holdes adskilt på hver sin blanket. </P>  \r\n\r\n<P>b. Indbetaling for januar er ikke foretaget. </P>  \r\n\r\n<P>Svar: Indbetaling må snarest ske til KD ved anvendelse af  \r\n\r\n giroindbetalingskort A 41 (giro nr. 433). Da indbetalingsfristen for februar  \r\n\r\n er overskredet, skal der også indbetales for denne måned. De to månedsbeløb  \r\n\r\n må indbetales på hver sit indbetalingskort. </P>  \r\n\r\n<P>c. Redegørelse/indbetaling er indgået til KD efter ca. 20. februar,  \r\n\r\n således at oplysningerne ikke er med i februar-kørslen. </P>  \r\n\r\n<P>Svar: Baggrunden for rykningen forklares. KD skal ikke underrettes. </P>  \r\n\r\n<P>d. Der er rykket for manglende månedsredegørelse, og arbejdsgiveren mener  \r\n\r\n sig berettiget til at indsende kvartalsvis redegørelse, selv om han ifølge  \r\n\r\n registreringsbeviset (og kontrolfortegnelsen) er registreret med månedlig  \r\n\r\n indsendelse. </P>  \r\n\r\n<P>Svar: Den manglende redegørelse skal indsendes, jf. a. Kvartalsvis  \r\n\r\n redegørelsesfrekvens kan opnås, hvis betingelserne herfor er til stede, når  \r\n\r\n arbejdsgiveren indsender registreringsbevisets ændringsmeddelelse (A 20)  \r\n\r\n eller ændringsmeddelelse (A 8) til AKM eller KD. Skal ændringen have virkning  \r\n\r\n fra 1. april, skal indsendelsen til KD ske senest 15. marts. Derefter kan  \r\n\r\n redegørelseshyppigheden tidligst ændres fra 1. juli 1970 ved indberetning til  \r\n\r\n KD senest 15. juni 1970. Arbejdsgiveren får tilsendt nyt registreringsbevis  \r\n\r\n og kan deraf se, fra hvilket tidspunkt ændringen gælder. </P>  \r\n\r\n<P>e. Arbejdsgiveren har overset sin pligt til at indsende både redegørelse  \r\n\r\n og indbetaling i tilfælde, hvor der intet har skullet indeholdes. </P>  \r\n\r\n<P>Svar: Der skal snarest indsendes nul-indbetaling og/eller nul-redegørelse,  \r\n\r\n jf. punkt a og b. </P>  \r\n\r\n<P>Redegørelse skal indgives, selv om arbejdsgiveren har udbetalt A-indkomst,  \r\n\r\n uden at der har skullet indeholdes A-skat. Der skal i så fald indgives  \r\n\r\n sædvanlig redegørelse. </P>  \r\n\r\n<P>f. Arbejdsgiveren er registreret under flere arbejdsgivernumre, men har  \r\n\r\n kun sendt redegørelse/indbetaling på det ene eller redegørelse på eet og  \r\n\r\n indbetaling på et andet nummer. </P>  \r\n\r\n<P>Svar: Hvis der skal afmeldes overflødige arbejdsgivernumer, forholdes som  \r\n\r\n anført i følgeskrivelsens punkt 2. Ønsker arbejdsgiveren at opretholde flere  \r\n\r\n arbejdsgivernumer, og er der skat ombytning af disse, ske indberetning til  \r\n\r\n KD. Det må af indberetningen fremgå, under hvilket arbejdsgivernummer  \r\n\r\n indbetaling/redegørelse er indsendt, og til hvilket nummer ompostering skal  \r\n\r\n ske. </P>  \r\n\r\n<P>g. Indbetaling/redegørelse er ikke blevet registreret i KD, fordi der er  \r\n\r\n anført forkert arbejdsgivernummer, eller fordi nummerangivelse har manglet.  \r\n\r\n Årsagen kan også være anvendelsen af arbejdsgivernummer 0000043, jf.  \r\n\r\n KD-meddelelse 1970-21. </P>  \r\n\r\n<P>Svar: Se vedlagte følgeskrivelse ad 1. </P>  \r\n\r\n<P>h. Der rykkes, selv om indbetaling/redegørelse er indsendt rettidigt med  \r\n\r\n angivelse af korrekt arbejdsgivernummer. </P>  \r\n\r\n<P>Svar: AKM må tage til efterretning, at der er begået en fejl, som beklages  \r\n\r\n over for arbejdsgiveren. </P>  \r\n\r\n<P>I øvrigt forholdes, som anført under punkt 1 i følgeskrivelsen. </P>  \r\n\r\n<P>i. A-skatten er medtaget ved arbejdsgiverens indbetaling af B-skat. </P>  \r\n\r\n<P>Svar: Ompostering iværksættes ved AKM's indberetning til KD.  \r\n\r\n Indberetningen, der stiles til KD's fejlrettelsesafdeling, skal omfatte: </P>  \r\n\r\n<P CLASS=PUNKT> <B>1.</B> Indbetalingsdato </P>  \r\n\r\n<P CLASS=PUNKT> <B>2.</B> Indbetalt beløb </P>  \r\n\r\n<P CLASS=PUNKT> <B>3.</B> Indbetalingssted </P>  \r\n\r\n<P CLASS=PUNKT> <B>4.</B> Fordelingen på A- og B-skat </P>  \r\n\r\n<P CLASS=PUNKT> <B>5.</B> Arbejdsgivernummer </P>  \r\n\r\n<P CLASS=PUNKT> <B>6.</B> Personnummer. </P>  \r\n\r\n<P>Konklusion om fejlrettelse. </P>  \r\n\r\n<P>Den egentlige fejlrettelse i forbindelse med indbetaling og redegørelse  \r\n\r\n foretages centralt af KD's afdeling for fejlrettelse. </P>  \r\n\r\n<P>De konstaterede fejl vil for en stor del bestå af manglende eller forkerte  \r\n\r\n arbejdsgiver- og personnumre, som bevirker, at oplysningerne afvises og  \r\n\r\n bliver udskrevet på fejlliste. Fejl i arbejdsgivernummeret medfører, at  \r\n\r\n vedkommende arbejdsgiver rykkes ved betalings- og indsendelseskontrollen.  \r\n\r\n</P>  \r\n\r\n<P>Det kan forekomme, at AKM via rykkerlisten retter henvendelse itl en  \r\n\r\n arbejdsgiver, som allerede har afgivet svar på en forespørgsel fra KD's  \r\n\r\n afdeling for fejlrettelse. </P>  \r\n\r\n<P>AKM må rykke med en vis forsigtighed og straks tage arbejdsgiverens  \r\n\r\n påstand om allerede indsendt redegørelse til efterretning. </P>  \r\n\r\n<P>AKM skal aldrig indfordre kopi-redegørelse o.lign. for at indsende  \r\n\r\n erstatning for en formodet bortkommet redegørelse. Den i følgeskrivelsen  \r\n\r\n givne opfordring til arbejdsgiverne om at afgive oplysningerne til KD i  \r\n\r\n forbindelse med rykkerskrivelse A 40 er en overgangsforeteelse. Mangler  \r\n\r\n redegørelse (eller kan en indkommet redegørelse ikke konteres) ved kørslen i  \r\n\r\n måneden efter indsendelsesmåneden, udskrives kontoudskrift A 60 med henblik  \r\n\r\n på arbejdsgiverkontrol. Først da vil der være grundlag for egentlig  \r\n\r\n sagsbehandling i AKM med efterfølgende indberetning til KD. </P>  \r\n\r\n</DIV>",
    "isHistorical": true,
    "editorialNotes": [
        "Ophævet ved cirk. 1991-18"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19701820409"
        },
        {
            "displayName": "Entydig dokumentidentifikation",
            "displayValue": "CM044356"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18204"
        },
        {
            "displayName": "År for udstedelse",
            "displayValue": "1970"
        },
        {
            "displayName": "Dato for underskrift",
            "displayValue": "09/03/1970"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}