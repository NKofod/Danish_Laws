{
    "id": 116695,
    "title": "Arbejdsmarkedets Ankenævn hjemviste en svigssag til fornyet behandling i Arbejdsdirektoratet, fordi direktoratet ikke havde taget stilling til om medlemmets beskæftigelse var selvstændig virksomhed eller lønarbejde i relation til arbejdsløshedsforsikringsloven",
    "documentTypeId": "240",
    "isSagsforlobPeriodValid": true,
    "shortName": "KEN nr 10481 af 22/10/2007",
    "documentHtml": "<div class=\"bjelke\">Den fulde tekst</div><p class=\"Titel2\">Arbejdsmarkedets Ankenævn hjemviste en svigssag til fornyet behandling i Arbejdsdirektoratet, fordi direktoratet ikke havde taget stilling til om medlemmets beskæftigelse var selvstændig virksomhed eller lønarbejde i relation til arbejdsløshedsforsikringsloven</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Told &amp; Skat havde indberettet til Arbejdsdirektoratet, at et medlem gennem flere år havde været involveret i en erhvervsmæssig virksomhed samtidig med at han havde modtaget dagpenge fra a-kassen.</div>\r\n        </p>\r\n        <p class=\"Tekst2\">\r\n          <div>Arbejdsmarkedets ankenævn fandt, at direktoratets afgørelse om svig og tilbagebetaling var truffet på et utilstrækkeligt grundlag. Direktoratet havde blandt andet ikke foretaget en konkret vurdering af, om der var tale om selvstændig virksomhed eller lønarbejde i relation til arbejdsløshedsforsikringsloven.</div>\r\n        </p>\r\n      </div>\r\n      <p class=\"Tekst\">Arbejdsmarkedet Ankenævn har behandlet Deres klage på møde den 18. oktober 2007.</p>\r\n      <p class=\"Tekst\">Ankenævnet traf denne</p>\r\n      <p class=\"Tekst\">A F G Ø R E L S E</p>\r\n      <p class=\"Tekst\">Sagen hjemvises til ny behandling og afgørelse i Arbejdsdirektoratet.</p>\r\n      <p class=\"Tekst\">Ankenævnet ophæver således Arbejdsdirektoratets afgørelse af den 13. juni 2006.</p>\r\n      <p class=\"Tekst\">B E G R U N D E L S E</p>\r\n      <p class=\"Tekst\">Ankenævnet har lagt til grund, at De har modtaget dagpenge fra Deres a-kasse i perioden fra 1. august 1994 til 31. maj 1997.</p>\r\n      <p class=\"Tekst\">Det fremgår af Told og Skats indberetning til Direktoratet for Arbejdsløshedsforsikringen (nu Arbejdsdirektoratet), at skattemyndighederne havde konstateret, at De var momsregistreret med et enkeltmandsfirma fra 1987 til 31. januar 1995, og at De i årene 1994 til 1997 havde stået for en underafdeling i X ApS. Underafdelingen havde været drevet fra Deres forretningsadresse og været videreført under Deres tidligere forretningsnavn Y og navnet Z.</p>\r\n      <p class=\"Tekst\">Det fremgår desuden, at X ApS´ revisor havde oplyst, at De havde været ansvarlig for underafdelingen, og at overskuddet skulle lønangives, således at det ikke påvirkede driften i X ApS. Den tidligere revisor ikke havde udarbejdet lønoplysningssedler for årene 1994-1997, og De efterfølgende blev lønangivet for et resultat på 8.174 kr. for 1994, 544 kr. for 1995, 168.709 kr. for 1996 og 34.675 kr. for 1997.</p>\r\n      <p class=\"Tekst\">Ankenævnet finder, at Arbejdsdirektoratets afgørelse om tilbagebetaling og svig er truffet på et utilstrækkeligt grundlag.</p>\r\n      <p class=\"Tekst\">Ankenævnet har herved lagt vægt på, at direktoratet på grundlag af oplysningerne fra Told &amp; Skat i sin afgørelse har lagt til grund, at De har stået for den pågældende underafdeling i X ApS, uden tilsyneladende nærmere konkret at have stilling til om det kan anses for godtgjort, at De har været beskæftiget i virksomheden.</p>\r\n      <p class=\"Tekst\">Hertil kommer, at direktoratet i sin afgørelse alene har henvist til arbejdsløshedsforsikringslovens § 57, stk. 1 om, at der kun kan udbetales dagpenge til et medlem, som er ledigt og § 62, stk. 2, nr. 5 om, at dagpenge ikke må udbetales til et medlem, der af anden grund ikke står til rådighed for arbejdsmarkedet.</p>\r\n      <p class=\"Tekst\">Direktoratet ses således ikke at have foretaget den fornødne konkrete vurdering af Deres aktiviteter i forbindelse med underafdelingen i perioden fra 1. august 1994 til 31. maj 1997, herunder om der er tale er drift af selvstændig virksomhed eller lønarbejde i relation til arbejdsløshedsforsikringsloven.</p>\r\n      <p class=\"Tekst\">Det er således ankenævnets opfattelse, at det er en forudsætning for at kunne træffe afgørelse om spørgsmålet om tilbagebetaling og svig, at der er taget stilling til om der er tale om drift af selvstændig virksomhed eller lønarbejde i relation til arbejdsløshedsforsikringsloven.</p>\r\n      <p class=\"Tekst\">Sagen hjemvises derfor til ny behandling og afgørelse i Arbejdsdirektoratet, herunder stillingtagen til om a-kassen som 1. instans skal træffe afgørelse om, hvorvidt De har drevet selvstændig virksomhed i perioden fra 1. august 1994 til 31. maj 1997.</p>\r\n      <p class=\"Tekst\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra Arbejdsdirektoratet.</p>\r\n      <p class=\"Tekst\">………</p>\r\n      <p class=\"Tekst\"><span class=\"BoldUnderline\">Regler:</span></p>\r\n      <p class=\"Tekst\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 994 af 8. august 2007:</span></p>\r\n      <p class=\"Tekst\"><span class=\"Bold\">§ 99.</span> Klage over direktøren for Arbejdsdirektoratets afgørelser om medlemmers rettigheder og pligter efter denne lov kan af den, afgørelsen vedrører, indbringes for Arbejdsmarkedets Ankenævn inden 4 uger efter, at klageren har fået meddelelse om afgørelsen.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/04/2008"
        },
        {
            "displayName": "Accession",
            "displayValue": "W20071048125"
        },
        {
            "displayName": "Entydig dokumentidentifikation",
            "displayValue": "BE002844"
        },
        {
            "displayName": "Dato for indlæggelse",
            "displayValue": "24/04/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10481"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "22/10/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j. nr. 5100646-06"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}