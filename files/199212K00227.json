{
    "id": 111444,
    "title": "1992 LSF 227   FORSLAG TIL LOV OM ÆNDRING AF LOV OM SUNDHEDSVÆSENETS CENTRALSTYRELSE M.V.   (EFFEKTIVISERING AF PATIENTKLAGESYSTEMET) ",
    "documentTypeId": "400",
    "isSagsforlobPeriodValid": false,
    "shortName": "1992/1 LSF 227",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 227 </P>  \r\n\r\n<P></P>  \r\n\r\n<P>Forslag til Lov om ændring af lov om sundhedsvæsenets centralstyrelse m.v.  \r\n\r\n (Effektivisering af patientklagesystemet) </P>  \r\n\r\n<P></P>  \r\n\r\n<P>Fremsat af sundhedsministeren (Torben Lund) </P>  \r\n\r\n<P></P>  \r\n\r\n<P>den 17. marts 1993 </P>  \r\n\r\n<P></P>  \r\n\r\n<P>Vedtaget ved tredjebehandling den 8. juni 1993 </P>  \r\n\r\n<P></P>  \r\n\r\n<P><a href=\"document.aspx?accn=A19930050330\"> Lov nr. 503 af 30/06/1993</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 397 af 10. juni 1987 om sundhedsvæsenets centralstyrelse m.v.,  \r\n\r\n som ændret ved lov nr. 391 af 7. juni 1989 og lov nr. 369 af 6. juni 1991,  \r\n\r\n foretages følgende ændringer: </P>  \r\n\r\n<P> <B>1.</B>  <I>§ 19, stk. 1,</I> affattes således: </P>  \r\n\r\n<P>&#187;Nævnet kan anmode vedkommende embedslægeinstitution om at undersøge  \r\n\r\n klagesagen samt om, at der udarbejdes indstilling til nævnet om sagens  \r\n\r\n afgørelse. Nævnet kan bestemme, at klagesagerne direkte kan indgives til  \r\n\r\n embedslægeinstitutionerne med henblik på undersøgelse, før nævnet træffer  \r\n\r\n afgørelse i en sag. Nævnet kan forelægge sager for Sundhedsstyrelsen og  \r\n\r\n Retslægerådet, før nævnet træffer afgørelse i en sag. Nævnet skal, inden der  \r\n\r\n træffes afgørelse i en klagesag vedrørende sundhedsvæsenet i Grønland,  \r\n\r\n indhente en udtalelse herom fra sundhedsmyndighederne i Grønland.&#171; </P>  \r\n\r\n<P> <B>2.</B>  <I>§ 19, stk. 2,</I> affattes således: </P>  \r\n\r\n<P>&#187; <I>Stk. 2.</I> Personer omfattet af dette kapitel skal efter  \r\n\r\n anmodning meddele Sundhedsvæsenets Patientklagenævn samt embedslægerne enhver  \r\n\r\n oplysning, herunder journaler, til brug for behandling af sagen.&#171; </P>  \r\n\r\n<P> <B>3.</B> I <I>§ 19</I> indsættes som <I>stk. 3:</I>  </P>  \r\n\r\n<P>&#187; <I>Stk. 3.</I> Sundhedsvæsenets Patientklagenævn skal holde  \r\n\r\n Sundhedsstyrelsen underrettet om de afgørelser, nævnet træffer.  \r\n\r\n Sundhedsstyrelsen kan til brug for sin tilsynsvirksomhed få udleveret nævnets  \r\n\r\n sagsakter i de enkelte klagesager.&#171; </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft den 1. januar 1994. </P>  \r\n\r\n<P> <I>Stk. 2.</I> Loven finder anvendelse på klager, der rejses over for  \r\n\r\n Patientklagenævnet den 1. januar 1994 eller herefter. </P>  \r\n\r\n<P> <I>Stk. 3.</I> For klager, der er indleveret til Patientklagenævnet før  \r\n\r\n 1. januar 1994, men hvor Sundhedsstyrelsen endnu ikke pr. 1. januar 1994 har  \r\n\r\n afgivet en udtalelse i sagen, kan Patientklagenævnet beslutte, at sagerne kan  \r\n\r\n overgå til fortsat behandling i nævnet, uden at Sundhedsstyrelsen har afgivet  \r\n\r\n udtalelse i sagen. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1.</B>  </P>  \r\n\r\n<P>I lov nr. 397 af 10. juni 1987 om sundhedsvæsenets centralstyrelse m.v.,  \r\n\r\n som ændret ved lov nr. 391 af 7. juni 1989 og lov nr. 369 af 6. juni 1991,  \r\n\r\n foretages følgende ændringer: </P>  \r\n\r\n<P> <B>1.</B>  <I>§ 19, stk. 1.,</I> affattes således: </P>  \r\n\r\n<P>&#187; <I>Stk. 1.</I> Nævnet kan anmode vedkommende embedslægeinstitution  \r\n\r\n om at undersøge klagesagen samt om, at der udarbejdes indstilling til nævnet  \r\n\r\n om sagens afgørelse. Nævnet kan bestemme, at klagesagerne direkte kan  \r\n\r\n indgives til embedslægeinstitutionerne med henblik på undersøgelse, før  \r\n\r\n nævnet træffer afgørelse i en sag. Nævnet kan forelægge sager for  \r\n\r\n Sundhedsstyrelsen og Retslægerådet, før nævnet træffer afgørelse i en sag.  \r\n\r\n Nævnet skal, inden der træffes afgørelse i en klagesag vedrørende  \r\n\r\n sundhedsvæsenet i Grønland, indhente en udtalelse herom fra  \r\n\r\n sundhedsmyndighederne i Grønland.&#171;. </P>  \r\n\r\n<P> <B>2.</B>  <I>§ 19, stk. 2,</I> affattes således: </P>  \r\n\r\n<P>&#187; <I>Stk. 2.</I> Personer, omfattet af dette kapitel, skal efter  \r\n\r\n anmodning meddele Sundhedsvæsenets Patientklagenævn samt embedslægerne enhver  \r\n\r\n oplysning, herunder journaler, til brug for behandling af sagen.&#171;. </P>  \r\n\r\n<P> <B>3.</B> I <I>§ 19</I> indsættes som <I>stk. 3:</I>  </P>  \r\n\r\n<P>&#187; <I>Stk. 3.</I> Sundhedsvæsenets Patientklagenævn skal holde  \r\n\r\n Sundhedsstyrelsen underrettet om de afgørelser, nævnet træffer.  \r\n\r\n Sundhedsstyrelsen kan til brug for sin tilsynsvirksomhed få udleveret nævnets  \r\n\r\n sagsakter i de enkelte klagesager&#171;. </P>  \r\n\r\n<P> <B>§ 2.</B>  </P>  \r\n\r\n<P>Loven træder i kraft den 1. januar 1994. </P>  \r\n\r\n<P> <I>Stk. 2.</I> Loven finder anvendelse på klager, der rejses over for  \r\n\r\n Patientklagenævnet den 1. januar 1994 eller herefter. </P>  \r\n\r\n<P> <I>Stk. 3.</I> For klager, der er indleveret til Patientklagenævnet før  \r\n\r\n 1. januar 1994, men hvor Sundhedsstyrelsen endnu ikke pr. 1. januar 1994 har  \r\n\r\n afgivet en udtalelse i sagen, kan Patientklagenævnet beslutte, at sagerne kan  \r\n\r\n overgå til fortsat behandling i nævnet, uden at Sundhedsstyrelsen har afgivet  \r\n\r\n udtalelse i sagen. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P> <I>1. Lovforslagets indhold og hovedformål</I>  </P>  \r\n\r\n<P>Formålet med lovforslaget er gennem en forenkling og effektivisering af  \r\n\r\n patientklagesystemets tilrettelæggelse at nedbringe klagesagernes  \r\n\r\n behandlingstid væsentligt i forhold til de ca. 18 måneder, der gennemsnitligt  \r\n\r\n kan forekomme i dag. </P>  \r\n\r\n<P>Lovforslaget indebærer en omlægning af klagesagernes forberedelse, således  \r\n\r\n at Sundhedsstyrelsen trækkes ud af klagesagsbehandlingen og opgaven med  \r\n\r\n undersøgelse og forberedelse af sagerne overgår fuldt ud til  \r\n\r\n Patientklagenævnets sekretariat. Endvidere gives der mulighed for, at  \r\n\r\n embedslægerne i højere grad kan inddrages i sagsbehandlingen. </P>  \r\n\r\n<P>Den centrale administrative forberedelse af klagesagerne henlægges fuldt  \r\n\r\n ud til Patientklagenævnets sekretariat, der samtidig styrkes  \r\n\r\n personalemæssigt, bl.a. ved overførelse af personale fra Sundhedsstyrelsen,  \r\n\r\n som hidtil har varetaget sagernes forberedelse for nævnet samt ved ansættelse  \r\n\r\n af et særligt fagligt konsulentkorps. </P>  \r\n\r\n<P>Endvidere ændres sagsgangen, således at embedslægeinstitutionerne ikke  \r\n\r\n alene som hidtil oplyser klagesagerne, men efter Patientklagenævnets nærmere  \r\n\r\n beslutning i ukomplicerede sager tillige udfærdiger indstilling om sagens  \r\n\r\n afgørelse over for Patientklagenævnet. </P>  \r\n\r\n<P>Endelig kan Patientklagenævnet, typisk i mere specielle sager, forinden de  \r\n\r\n behandles i nævnet, forelægge klagesager for Sundhedsstyrelsen eller  \r\n\r\n Retslægerådet til udtalelse. </P>  \r\n\r\n<P>Lovforslaget tager sigte på at nedbringe den samlede gennemsnitlige  \r\n\r\n sagsbehandlingstid til højst ca. 3 måneder for ukomplicerede sager og til  \r\n\r\n højst ca. 6 måneder for mere komplicerede sager. </P>  \r\n\r\n<P>Den nævnte ændring af patientklagesagernes administrative sagsforberedelse  \r\n\r\n berører alene bestemmelsen i centralstyrelseslovens § 19, idet den hidtil  \r\n\r\n gældende obligatoriske høring af Sundhedsstyrelsen i alle klagesager  \r\n\r\n afvikles, samtidig med at der foretages konsekvensændringer i bestemmelsen  \r\n\r\n vedrørende udveksling af oplysninger som følge af den ændrede  \r\n\r\n tilrettelæggelse af klagesystemet. De øvrige bestemmelser i  \r\n\r\n centralstyrelseslovens kapitel 3 om Sundhedsvæsenets Patientklagenævn, bl.a.  \r\n\r\n vedrørende nævnets sanktioner, persongrupper, sammensætning og funktion,  \r\n\r\n ændres således ikke. </P>  \r\n\r\n<P>Der er i <I>bilag 1</I> til lovforslaget foretaget en opstilling af  \r\n\r\n lovforslagets bestemmelser og de tilsvarende hidtil gældende bestemmelser.  \r\n\r\n</P>  \r\n\r\n<P>Hvor der i lovforslaget er henvist til embedslægeinstitutionerne eller  \r\n\r\n lignende, gælder dette tilsvarende for Københavns Kommunes Stadslæge, der  \r\n\r\n varetager embedslægeinstitutionernes opgaver i Københavns Kommune. </P>  \r\n\r\n<P> <I>2. Gældende regler</I>  </P>  \r\n\r\n<P>Ved lov nr. 397 af 10. juni 1987 om sundhedsvæsenets centralstyrelse m.v.  \r\n\r\n ændredes den dagældende administrative behandling af patientklagesager, idet  \r\n\r\n der fra 1. januar 1988 blev oprettet et administrativt uafhængigt nævn -  \r\n\r\n kaldet Sundhedsvæsenets Patientklagenævn - som træffer endelig afgørelse i  \r\n\r\n klager over den faglige virksomhed, som udøves af personer inden for  \r\n\r\n sundhedsvæsenet. </P>  \r\n\r\n<P>Formålet med ændringen af patientklagesystemet var at styrke patienternes  \r\n\r\n retssikkerhed og tillid til klagesystemet ved at henlægge afgørelserne fra  \r\n\r\n Sundhedsstyrelsen til et uafhængigt nævn bestående både af lægmænd og af  \r\n\r\n juridisk og faglig ekspertise. </P>  \r\n\r\n<P>Vedrørende lovforslaget (L 58 - F 1986-87) og dets behandling i  \r\n\r\n Folketinget henvises til Folketingets Forhandlinger, spalte 1771 (1.  \r\n\r\n behandling), 11625 (2. behandling) og 11800 (3. behandling). </P>  \r\n\r\n<P>Ved lov nr. 391 af 7. juni 1989 ændredes centralstyrelseslovens § 16, stk.  \r\n\r\n 1, således at der blev givet mulighed for at øge antallet af næstformænd i  \r\n\r\n nævnet. Ændringerne ved lov nr. 369 af 6. juni 1991, hvorefter  \r\n\r\n sundhedsmyndighederne i Grønland skal høres over klagesager, kom ind i loven  \r\n\r\n ved overdragelse af sundhedsvæsenet til Grønland 1. januar 1992. </P>  \r\n\r\n<P>Til nævnet er knyttet et sekretariat, som efter modtagelsen af en klage  \r\n\r\n foranlediger, at denne nærmere undersøges og vurderes af Sundhedsstyrelsen.  \r\n\r\n Sekretariatet forbereder endvidere sagsforelæggelsen for nævnet, deltager i  \r\n\r\n nævnsmøder og varetager i øvrigt sædvanlige administrative opgaver for  \r\n\r\n nævnet, jf. Sundhedsministeriets bekendtgørelse nr. 349 af 23. maj 1990 om  \r\n\r\n forretningsorden for Sundhedsvæsenets Patientklagenævn. </P>  \r\n\r\n<P> <I>3. Lovforslagets baggrund.</I>  </P>  \r\n\r\n<P>Det er i centralstyrelseslovens § 19, stk. 1, fastsat, at nævnet skal  \r\n\r\n indhente en udtalelse fra Sundhedsstyrelsen, forinden nævnet træffer  \r\n\r\n afgørelse i en sag. For at undgå uhensigtsmæssige sagsgange er det i  \r\n\r\n centralstyrelsesloven forudsat, at Patientklagenævnets sekretariat alene  \r\n\r\n varetager de nævnte direkte sekretariatsforberedende og afsluttende opgaver  \r\n\r\n for nævnet. Sundhedsstyrelsen varetager under inddragelse af  \r\n\r\n embedslægeinstitutionerne den nærmere oplysning og udredning af sagerne og  \r\n\r\n foretager den faglige bedømmelse af disse samt udarbejder den samlede  \r\n\r\n indstilling, incl. forslag til evt. sanktion i sagen, til Patientklagenævnet.  \r\n\r\n</P>  \r\n\r\n<P>Med lovforslaget henlægges den administrative forberedelse af  \r\n\r\n patientklagesagerne fuldt ud til Patientklagenævnet, hvorved der opnås en  \r\n\r\n rationaliseringsgevinst til nedbringelse af klagesagsbehandlingstiden.  \r\n\r\n Rationaliseringen består i, at dobbeltadministration kan afvikles, og at  \r\n\r\n sagsbehandlingen kan tilrettelægges, så den svarer til nævnets behov. </P>  \r\n\r\n<P>Således kan nævnet fremover umiddelbart stille og få besvaret uddybende  \r\n\r\n spørgsmål vedrørende undersøgelsen af den enkelte sag fra sekretariatets egne  \r\n\r\n læger m.v. eller egne faglige konsulenter. Opgaven med at indhente udtalelser  \r\n\r\n fra det indklagede medicinalpersonale, indhente journalmateriale m.v. skal  \r\n\r\n fortsat påhvile embedslægeinstitutionerne. For at sikre, at  \r\n\r\n sagsbehandlingstiden reduceres, bør sagsgangen yderligere ændres, således at  \r\n\r\n embedslægeinstitutionerne i de ukomplicerede sager udfærdiger en egentlig  \r\n\r\n indstilling til nævnet om den enkelte sags afgørelse indeholdt i et udkast  \r\n\r\n til nævnets svarskrivelse til klageren. </P>  \r\n\r\n<P>Det er med disse ændringer hensigten at nedbringe sagsbehandlingstiden i  \r\n\r\n de enkelte klagesager, idet der sigtes på, at ukomplicerede sager kan afgøres  \r\n\r\n på gennemsnitligt højst 3 måneder og mere komplicerede sager på højst 6  \r\n\r\n måneder. Det er imidlertid ikke muligt i lovform at fastsætte sådanne  \r\n\r\n absolutte frister. </P>  \r\n\r\n<P>Af hensyn til begge sagens parter, d.v.s. såvel klager som den indklagede  \r\n\r\n medicinalperson, skal sædvanlige retssikkerhedsmæssige hensyn således til  \r\n\r\n enhver tid fortsat sikres i sagsbehandlingen. Dette betyder bl.a., at de  \r\n\r\n indklagede sundhedspersoner skal have lejlighed til at udtale sig om klagen,  \r\n\r\n at der foretages partshøring over nye oplysninger, herunder også oplysninger,  \r\n\r\n der fremkommer sent i sagsbehandlingsforløbet, at der evt. må foretages  \r\n\r\n supplerende (læge-) faglig undersøgelse, og at nævnet eller nævnets enkelte  \r\n\r\n medlemmer skal have lejlighed til at kræve yderligere sagsundersøgelser. </P>  \r\n\r\n<P>De nævnte tidsfrister, der i øvrigt indebærer en meget betydelig  \r\n\r\n nedbringelse af den aktuelle sagsbehandlingtid, der er på gennemsnitligt ca.  \r\n\r\n 18 måneder, vil derfor være gennemsnitlige sagsbehandlingstider, som  \r\n\r\n Patientklagenævnet skal søge at overholde. Endvidere vil Sundhedsministeriet  \r\n\r\n gennem en analyse af den fremtidige interne arbejdstilrettelæggelse i  \r\n\r\n Patientklagenævnet og gennem nævnets kvartalsmæssige indberetninger til  \r\n\r\n ministeriet om sagsbehandlingtiden m.v. søge at sikre, at der sker den  \r\n\r\n tilsigtede nedbringelse af sagsbehandlingstiden. Der kan dog opstå  \r\n\r\n situationer, hvor også den højeste sagsbehandlingstid på 6 måneder må  \r\n\r\n overskrides, bl.a. på grund af de nævnte retssikkerhedsmæssige hensyn, men  \r\n\r\n også fordi det i enkelte sager fortsat kan vise sig særlig vanskeligt at  \r\n\r\n afklare de faktiske forhold vedrørende klageforholdet. </P>  \r\n\r\n<P>Med henblik på at nedbringe den samlede sagsbehandlingstid vil  \r\n\r\n Sundhedsministeriet henstille til Patientklagenævnet, at der for de enkelte  \r\n\r\n faser i sagsbehandlingen indføres tidsfrister for afgivelse af udtalelse,  \r\n\r\n f.eks. for medicinalpersonale m.v. Men de pågældende frister vil, jf.  \r\n\r\n ovenstående, have henstillingens og vejledningens karakter, idet sagerne  \r\n\r\n almindeligvis ikke uden de pågældende udtalelser kan videreføres eller  \r\n\r\n afgøres. </P>  \r\n\r\n<P>Sundhedsstyrelsens pligt til at føre tilsyn med sundhedspersonalet ændres  \r\n\r\n ikke, og styrelsen skal som hidtil i henhold til centralstyrelseslovens § 12,  \r\n\r\n stk. 2, til Patientklagenævnet indbringe sager, som styrelsen finder vil  \r\n\r\n kunne give grundlag for kritik eller anden sanktion over for personer inden  \r\n\r\n for sundhedsvæsenet. For ikke at svække grundlaget for Sundhedsstyrelsens  \r\n\r\n tilsynsfunktion skal Patientklagenævnet orientere styrelsen om sine  \r\n\r\n afgørelser, jf. bemærkningerne til de enkelte bestemmelser, nr. 3. </P>  \r\n\r\n<P> <I>4. Sagsmængde og sagsbehandlingstider.</I>  </P>  \r\n\r\n<P>Hovedbegrundelsen for den ændrede tilrettelæggelse af klagesystemet er  \r\n\r\n ønsket om en væsentlig nedbringelse af den samlede sagsbehandlingstid.  \r\n\r\n Ministeriet har i en rapport af september 1991 nærmere redegjort for det  \r\n\r\n eksisterende klagesystem og påpeget de årsager til den gennemsnitligt lange  \r\n\r\n sagsbehandlingstid på ca. 12-18 måneder samt stillet forslag til  \r\n\r\n effektivisering af systemet. Sådanne effektiviseringer blev iværksat gennem  \r\n\r\n 1992 og endelig i september 1992 med tilførsel af ekstra personale til  \r\n\r\n Sundhedsstyrelsens klagesagsafdeling primært ved en reduktion af  \r\n\r\n embedslægeinstitutionernes personale, som samtidig blev lettet for visse dele  \r\n\r\n af klagesagsbehandlingen. Der blev dog ikke ved effektiviseringen gennemført  \r\n\r\n en ændring af den overordnede tilrettelæggelse af klagesystemet, der således  \r\n\r\n blev opretholdt gennem et fortsat samspil mellem Patientklagenævnet,  \r\n\r\n Sundhedsstyrelsen og embedslægeinstitutionerne. </P>  \r\n\r\n<P>Da det ikke skønnes muligt gennem de pågældende effektiviseringer at opnå  \r\n\r\n den betydelige nedsættelse af klagesagsbehandlingstiden, er det nu fundet  \r\n\r\n nødvendigt at gå det skridt videre at ændre på den overordnede organisering  \r\n\r\n ved - som anført - helt at trække Sundhedsstyrelsen ud af  \r\n\r\n klagesagsbehandlingen. Herved skønnes der at kunne opnås en effektivisering i  \r\n\r\n sig selv, idet bl.a. dobbeltarbejde mellem nævnet og Sundhedsstyrelsen  \r\n\r\n undgås. Herudover findes det nødvendigt - som anført - at tilføre nævnet og  \r\n\r\n embedslægerne yderligere ressourcer, hvis den betydelige nedsættelse af  \r\n\r\n sagsbehandlingstiden skal realiseres og kunne fastholdes samt til  \r\n\r\n nedbringelse af den sagspukkel, der var i systemet (pr. december 1992 var der  \r\n\r\n i Sundhedsstyrelsen ca. 840 sager under behandling) og den sagspukkel, der  \r\n\r\n automatisk opstår ved, at målsætningen om nedbringelse af  \r\n\r\n sagsbehandlingstiden indføres. </P>  \r\n\r\n<P>Hertil kommer, at der gennem 1992 er konstateret en absolut stigning i  \r\n\r\n sagsantallet fra ca. 1.000 sager til ca. 1.200 sager årligt eller en stigning  \r\n\r\n på ca. 20%, som også vil kræve ressourcer. </P>  \r\n\r\n<P> <I>Antallet af klagesager, der gennem årene er antaget til behandling i  \r\n\r\n Patientklagenævnet, og antal afgjorte sager fremgår af følgende oversigt:</I>  \r\n\r\n</P>  \r\n\r\n<pre><font color=gray> \r\n\r\n ------------------------------------------------  \r\n\r\n              1989      1990      1991      1992  \r\n\r\n ------------------------------------------------  \r\n\r\n Antagne  \r\n\r\n sager         822       885       922      1155  \r\n\r\n ------------------------------------------------  \r\n\r\n Afgjorte  \r\n\r\n sager         543(* 1) 1151       848      1050  \r\n\r\n ------------------------------------------------  \r\n\r\n</font></pre>\r\n\r\n<P>(* 1) Særlig nedgang som følge af, at nævnet var ude af funktion nogle  \r\n\r\n måneder. Som det fremgår heraf, har patientklagesystemet haft en jævn  \r\n\r\n stigning i antal indgåede klagesager, samtidig med at der er afsluttet et  \r\n\r\n ligeledes stigende antal sager, men uden at man trods yderligere  \r\n\r\n personaleindsats har været i stand til at holde trit med udviklingen. Dette  \r\n\r\n er baggrunden for den fortsat lange sagsbehandlingstid og for den nu  \r\n\r\n foreslåede effektivisering af klagesagsbehandlingen. </P>  \r\n\r\n<P>Talmæssigt kan klagesagsantal og -tider samt ressourcer i øvrigt beskrives  \r\n\r\n således: </P>  \r\n\r\n<P>Til ekspedition af 1.000 sager er afsat ca. 8 årsværk i Patientklagenævnet  \r\n\r\n og ca. 14 årsværk i Sundhedsstyrelsen eller i alt ca. 22 årsværk med en  \r\n\r\n gennemsnitlig sagsbehandlingstid på 12-18 måneder. Samtidig blev der arbejdet  \r\n\r\n på nedbringelse af en pukkel på ca. 800 sager i systemet, uden at  \r\n\r\n nedbringelsen heraf endnu har kunnet konstateres fuldt ud. Som anført lå der  \r\n\r\n ultimo december 1992 ca. 840 ikke-færdigbehandlede sager i Sundhedsstyrelsen,  \r\n\r\n hvoraf en del kan henføres til pukkelen. Den samlede sagsbehandlingstid i  \r\n\r\n Sundhedsstyrelsen er for oktober kvartal 1992 opgjort til gennemsnitligt 9,3  \r\n\r\n måneder, hvilket repræsenterer en effektivisering fra ca. 11 måneder  \r\n\r\n tidligere. </P>  \r\n\r\n<P>Efter nyordningen, hvor målsætningen er en nedbringelse af  \r\n\r\n sagsbehandlingstiden til 3-6 måneder eller en reduktion med 2/3, skønnes  \r\n\r\n tallene at se således ud: </P>  \r\n\r\n<P>Til sekretariatets ekspedition af årligt 1.200 sager på 3-6 måneder samt  \r\n\r\n en samlet pukkelnedbringelse over 1 år på ca. 800 sager skønnes en  \r\n\r\n merpersonaleindsats på netto ca. 25 % nødvendig i de første år, hvilket  \r\n\r\n svarer til 8 årsværk. Disse årsværk fordeles med 2 årsværk til  \r\n\r\n embedslægevæsenet og 6 til Patientklagenævnets sekretariat, der derved kommer  \r\n\r\n op på 23,3 årsværk. Når puklerne endeligt er afviklet, vil personaleindsatsen  \r\n\r\n blive nedjusteret. </P>  \r\n\r\n<P>Samtidig tilbageføres fra Sundhedsstyrelsen yderligere 4 årsværk fra  \r\n\r\n embedslægerne, og 9 årsværk overgår til Patientklagenævnet. Sundhedsstyrelsen  \r\n\r\n behøver 1 årsværk til fortsatte udtalelser i specielle sager. </P>  \r\n\r\n<P>Da det er vigtigt, at indsatsen med henblik på nedbringelse af  \r\n\r\n sagsbehandlingstiden iværksættes snarest muligt, og da det nye  \r\n\r\n patientklagesystem efter lovforslaget først kan få virkning fra 1. januar  \r\n\r\n 1994, vil Sundhedsstyrelsen i overgangsperioden foretage en effektivisering  \r\n\r\n af sin del af klagesagsbehandlingen ved at udskille klagesagsbehandlingen fra  \r\n\r\n styrelsens 4. afdeling til en særlig sektion med ca. 14 årsværk. Dette vil  \r\n\r\n gennem en samtidig midlertidig yderligere styrkelse af denne sektion medvirke  \r\n\r\n til en umiddelbar nedsættelse af sagsbehandlingstiden, således at der også  \r\n\r\n kan påbegyndes en nedbringelse af de sagspukler, der ligger i  \r\n\r\n Sundhedsstyrelsen. </P>  \r\n\r\n<P> <I>5. Økonomiske og administrative konsekvenser</I>  </P>  \r\n\r\n<P>Lovforslaget medfører, at undersøgelse og forberedelse af klagesager  \r\n\r\n overføres fra Sundhedsstyrelsen til Patientklagenævnets sekretariat. Der  \r\n\r\n bliver desuden mulighed for, at embedslægerne i højere grad kan inddrages i  \r\n\r\n sagsbehandlingen. </P>  \r\n\r\n<P>Efter omlægningen forudsættes Patientklagenævnets sekretariat selvstændigt  \r\n\r\n at kunne varetage den helt overvejende del af klagesagernes forberedelse i  \r\n\r\n samarbejde med embedslægeinstitutionerne. Nævnets sekretariat vil derfor  \r\n\r\n blive styrket med juridisk og sundhedsfagligt personale, fortrinsvis læger,  \r\n\r\n samt teknisk-administrativt hjælpepersonale. </P>  \r\n\r\n<P>Nævnet vil desuden have behov for at råde over eksterne konsulenter, som  \r\n\r\n inddrages i sagsforberedelsen, hvis nævnets sekretariat ikke råder over den  \r\n\r\n nødvendige ekspertise. Nævnet kan endvidere indhente rådgivning hos  \r\n\r\n Sundhedsstyrelsen i mere specielle sager. </P>  \r\n\r\n<P>Nævnets sekretariat vil i alt blive udvidet med 15,0 årsværk ved  \r\n\r\n opgaveomlægningen, således at sekretariatet efter lovforslaget i alt omfatter  \r\n\r\n 23,3 årsværk. Udvidelsen omfatter 1 årsværk som sekretariatschef i  \r\n\r\n bevillingslønramme 38, og 14 årsværk i bevillingslønramme øvrige, heraf ca.  \r\n\r\n 10 AC-årsværk. Merudgifterne til aflønning af personale, honorarer til  \r\n\r\n sagkyndige m.v. udgør 7,2 mio. kr. årligt. </P>  \r\n\r\n<P>Patientklagenævnets øvrige driftsudgifter til lokaler, kontorhold,  \r\n\r\n edb-udgifter m.v. skønnes at vokse med 2,3 mio. kr. årligt. Endvidere skal  \r\n\r\n der afholdes etableringsudgifter til huslejeindskud, anskaffelse af inventar,  \r\n\r\n edb-udstyr, kontormaskiner o.l. på 3,1 mio. kr. Der afsættes desuden 0,5 mio.  \r\n\r\n kr. til en oplysningskampagne om patientklagereglerne. </P>  \r\n\r\n<P>I forbindelse med omlægningen tilføres embedslægeinstitutionerne en lønsum  \r\n\r\n på 1,95 mio. kr. årligt svarende til 6 årsværk (Ø). Heraf overføres 1,3 mio.  \r\n\r\n kr. og 4 årsværk (Ø) fra Sundhedsstyrelsen. Denne overførsel annullerer den  \r\n\r\n ressourcetilførsel, som Sundhedsstyrelsen har fået fra embedslægerne som  \r\n\r\n følge af omlægningerne i klagesagsbehandlingen i 1992. Embedslægevæsenet  \r\n\r\n tilføres desuden 0,3 mio. kr. årligt til øvrig drift. </P>  \r\n\r\n<P>Overførslen af opgaverne med undersøgelse og forberedelse af klagesager  \r\n\r\n fra Sundhedsstyrelsen til Patientklagenævnets sekretariat medfører, at  \r\n\r\n Sundhedsstyrelsens personalebehov til klagesagsbehandlingen stort set  \r\n\r\n bortfalder. Der vil dog fortsat være et meget begrænset personalebehov til  \r\n\r\n rådgivning af Patientklagenævnet, idet nævnet kan indhente rådgivning i mere  \r\n\r\n specialiserede og enkeltstående tilfælde, samt til tilsynsklagesager i  \r\n\r\n øvrigt. </P>  \r\n\r\n<P>Faldet i Sundhedsstyrelsens personaleforbrug udgør i alt 13,0 årsværk,  \r\n\r\n heraf 1 årsværk i bevillingslønramme 37. Nedgangen i personalebehovet skønnes  \r\n\r\n at medføre en samlet lønbesparelse på 3,9 mio. kr. årligt. </P>  \r\n\r\n<P>Det personale, som bliver overflødigt i Sundhedsstyrelsen i forbindelse  \r\n\r\n med omlægningen, vil så vidt muligt blive søgt genplaceret i  \r\n\r\n Patientklagenævnets sekretariat. </P>  \r\n\r\n<P>Omlægningen skønnes ikke at reducere Sundhedsstyrelsens udgifter til  \r\n\r\n sagkyndige rådgivere m.v., som honoreres med et fast vederlag.  \r\n\r\n Sundhedsstyrelsen vil fortsat have behov for særlige rådgivere, navnlig  \r\n\r\n specialister på det lægefaglige og tandlægefaglige område, til de resterende  \r\n\r\n klagesager, til øvrige tilsynssager samt til styrelsens mange andre opgaver,  \r\n\r\n bl.a. almindelige sundhedsfaglige opgaver, uddannelsesspørgsmål og  \r\n\r\n medicinområdet. Honoreringen af de sagkyndige tilpasses de nye forhold ved  \r\n\r\n førstkommende fornyelse af honorarordningen. </P>  \r\n\r\n<P>Sundhedsstyrelsens øvrige driftsudgifter reduceres med 0,7 mio. kr. årligt  \r\n\r\n i forbindelse med bortfaldet af styrelsens opgaver inden for  \r\n\r\n patientklagesagsbehandlingen. </P>  \r\n\r\n<P>Samlet set vil nettomerudgifterne i 1994 således for de nævnte  \r\n\r\n institutionsområder under Sundhedsministeriet udgøre i alt 10,7 mill. kr.,  \r\n\r\n hvoraf 3,6 mill. kr. udgør etablerings- og andre engangsudgifter, og de  \r\n\r\n resterende udgifter 5,2 mill. kr. til løn og 1,9 mill. kr. til øvrig drift. I  \r\n\r\n de følgende år vil nettomerudgifterne udgøre de nævnte 7,1 mill. kr., idet  \r\n\r\n der dog efter nærmere vurdering, jf. ovenfor, vil ske en nedjustering af  \r\n\r\n personaleindsatsen, når sagspuklerne er endeligt afviklede. </P>  \r\n\r\n<P>Ændringer i udgifter og personaleforbrug vil blive indarbejdet i  \r\n\r\n finanslovforslaget for 1994. </P>  \r\n\r\n<P>Lovforslaget vil ikke have økonomiske eller administrative konsekvenser af  \r\n\r\n betydning for kommuner og amtskommuner. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Bestemmelsen i § 19, stk. 1, fastslår indledningsvis, at Sundhedsvæsenets  \r\n\r\n Patientklagenævn nu direkte kan etablere et samarbejde med  \r\n\r\n embedslægeinstitutionerne om klagesagsarbejdet og udsende retningslinjer  \r\n\r\n herfor. Denne del af bestemmelsen svarer til de lovregulerede adgange, andre  \r\n\r\n myndigheder, f.eks. retsvæsenet, har for benyttelse af embedslægevæsenet.  \r\n\r\n Bestemmelsen åbner mulighed for, at Patientklagenævnet nærmere kan præcisere,  \r\n\r\n hvordan det praktiske samarbejde om patientklagesagerne skal finde sted,  \r\n\r\n herunder at nævnet nærmere kan fastlægge f.eks. i generelle retningslinjer,  \r\n\r\n at embedslægeinstitutionerne i visse mere ukomplicerede sager ikke blot skal  \r\n\r\n undersøge og oplyse sagerne, men også skal udarbejde en indstilling om sagens  \r\n\r\n afgørelse til nævnet, typisk indeholdt i et udkast til nævnets svarskrivelse.  \r\n\r\n Hvis nævnet ønsker videregående brug af embedslægerne end forudsat i  \r\n\r\n lovforslaget, forudsættes Sundhedsministeriet inddraget i forhandlingerne  \r\n\r\n herom. </P>  \r\n\r\n<P>I 2. pkt. fastsættes, at nævnet kan bestemme, at klagesager direkte kan  \r\n\r\n indgives til embedslægeinstitutionerne. Herved åbnes mulighed for, at  \r\n\r\n embedslægerne direkte og uden forudgående forelæggelse for Patientklagenævnet  \r\n\r\n kan gå i gang med sagsundersøgelse og forberedelse, samt at  \r\n\r\n forældelsesfrister afbrydes ved indleveringen til embedslægen. </P>  \r\n\r\n<P>Endelig er det i 3. pkt. lagt til grund, at den administrative  \r\n\r\n forberedelse af patientklagesagerne henlægges til Patientklagenævnets  \r\n\r\n sekretariat, idet den obligatoriske høring af Sundhedsstyrelsen afskaffes,  \r\n\r\n dog således at der gives mulighed for, at Patientklagenævnet stadig kan høre  \r\n\r\n Sundhedsstyrelsen i helt specielle sager. </P>  \r\n\r\n<P>Endvidere gives der mulighed for, at Patientklagenævnet kan høre  \r\n\r\n Retslægerådet. </P>  \r\n\r\n<P> <I>Til nr. 2</I>  </P>  \r\n\r\n<P>Bestemmelsen i § 19, stk. 2, sikrer, at det indklagede sundhedspersonale  \r\n\r\n har pligt til at forsyne såvel Patientklagenævnet som embedslægerne i deres  \r\n\r\n nye funktion for nævnet med de oplysninger og dokumenter, herunder journaler,  \r\n\r\n som findes at være af betydning for sagen. Det forudsættes dog, at den  \r\n\r\n pågældende af hensyn til tredjemand eller af hensyn til sig selv vil kunne  \r\n\r\n nægte at give oplysninger i overensstemmelse med retsplejelovens regler om  \r\n\r\n vidnefritagelse. </P>  \r\n\r\n<P> <I>Til nr. 3</I>  </P>  \r\n\r\n<P>For at sikre, at Sundhedsstyrelsen fortsat kan varetage sine  \r\n\r\n tilsynsopgaver med sundhedsforholdene, herunder sundhedspersonalets faglige  \r\n\r\n virksomhed efter centralstyrelseslovens § 4, er det i stk. 3, 1. pkt.,  \r\n\r\n fastsat, at Patientklagenævnet løbende holder Sundhedsstyrelsen underrettet  \r\n\r\n om sin afgørelsespraksis. Samtidig gives der hjemmel til, at  \r\n\r\n Sundhedsstyrelsen om fornødent kan rekvirere nævnets akter i de enkelte  \r\n\r\n klagesager, jf. bl.a. kravet om lovhjemmel hertil i forvaltningslovens § 28  \r\n\r\n om videregivelse af oplysninger mellem forvaltningsmyndigheder. Herudover  \r\n\r\n forudsættes det, at styrelsen udarbejder nærmere retningslinjer, der pålægger  \r\n\r\n embedslægeinstitutionerne at foretage en direkte orientering af styrelsen  \r\n\r\n f.eks. i sager, der vedrører gentagelsestilfælde, særlig alvorlige eller  \r\n\r\n principielle forhold m.v. </P>  \r\n\r\n<P> <I>Til § 2</I>  </P>  \r\n\r\n<P>Efter vedtagelsen af lovforslaget vil omlæggelsen af patientklagesystemet  \r\n\r\n kræve en del forberedelse, herunder flytning og ansættelse af nyt personale,  \r\n\r\n anskaffelse og indretning af nye lokaler til Patientklagenævnet, ændring af  \r\n\r\n Patientklagenævnets forretningsorden m.v. Det skønnes derfor nødvendigt, at  \r\n\r\n nyordningen først iværksættes pr. 1. januar 1994. </P>  \r\n\r\n<P>Det er fundet mest praktisk at gennemføre overgangen til den nye ordning  \r\n\r\n således, at den gælder for alle klagesager, der rejses over for  \r\n\r\n Patientklagenævnet 1. januar 1994 eller derefter, jf. stk. 2. </P>  \r\n\r\n<P>Da hovedindsatsen i klagesagsbehandlingen hidtil har ligget i  \r\n\r\n Sundhedsstyrelsen, opstår der spørgsmål om, hvad der skal ske med de  \r\n\r\n klagesager i Sundhedsstyrelsen, der ved lovens ikrafttræden endnu ikke er  \r\n\r\n færdigekspederet. Ifølge den ny bestemmelse i § 19, stk. 3, kan  \r\n\r\n Patientklagenævnet beslutte, at disse sager skal overgå til fortsat  \r\n\r\n behandling i nævnet, uden at Sundhedsstyrelsen har afgivet udtalelse i sagen.  \r\n\r\n D.v.s. at Patientklagenævnet kan vælge enten at lade Sundhedsstyrelsen  \r\n\r\n færdigbehandle disse sager som hidtil eller selv at overtage sagerne, uanset  \r\n\r\n hvilket stadium i sagsbehandlingen sagerne har nået. </P>  \r\n\r\n<P> <B>Bilag </B></P>  \r\n\r\n<P>  <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P> <B>§ 1.</B> I lov nr. 397 af 10. juni 1987 om sundhedsvæsenets  \r\n\r\n centralstyrelse m.v., som ændret ved lov nr. 391 af 7. juni 1989 og lov nr.  \r\n\r\n 369 af 6. juni 1991, foretages følgende ændringer: </P>  \r\n\r\n<P> <B>1.</B> § 19, stk. 1., affattes således: </P>  \r\n\r\n<P>&#187; <I>Stk. 1.</I> Nævnet kan anmode vedkommende embedslægeinstitution  \r\n\r\n om at undersøge klagesagen samt om, at der udarbejdes indstilling til nævnet  \r\n\r\n om sagens afgørelse. Nævnet kan bestemme, at klagesagerne direkte kan  \r\n\r\n indgives til embedslægeinstitutionerne med henblik på undersøgelse, før  \r\n\r\n nævnet træffer afgørelse i en sag. Nævnet kan forelægge sager for  \r\n\r\n Sundhedsstyrelsen og Retslægerådet, før nævnet træffer afgørelse i en sag.  \r\n\r\n Nævnet skal, inden der træffes afgørelse i en klagesag vedrørende  \r\n\r\n sundhedsvæsenet i Grønland, indhente en udtalelse herom fra  \r\n\r\n sundhedsmyndighederne i Grønland.&#171;. </P>  \r\n\r\n<P> <B>§ 19.</B> Nævnet skal indhente en udtalelse fra Sundhedsstyrelsen, før  \r\n\r\n Nævnet træffer afgørelse i en sag. Nævnet skal, inden der træffes afgørelse i  \r\n\r\n en klagesag vedrørende sundhedsvæsenet i Grønland, tillige indhente en  \r\n\r\n udtalelse herom fra sundhedsmyndighederne i Grønland. Til brug for sin  \r\n\r\n vurdering kan Sundhedsstyrelsen forelægge sagen for Retslægerådet. </P>  \r\n\r\n<P> <B>2.</B> § 19, stk. 2, affattes således: </P>  \r\n\r\n<P>&#187; <I>Stk. 2.</I> Personer, omfattet af dette kapitel, skal efter  \r\n\r\n anmodning meddele Sundhedsvæsenets Patientklagenævn samt embedslægerne enhver  \r\n\r\n oplysning, herunder journaler, til brug for behandling af sagen.&#171;. </P>  \r\n\r\n<P> <I>Stk. 2.</I> Personer, omfattet af dette kapitel, skal efter anmodning  \r\n\r\n meddele Sundhedsstyrelsen enhver oplysning til brug for behandling af sagen.  \r\n\r\n</P>  \r\n\r\n<P> <B>3.</B> I § 19 indsættes som stk. 3: </P>  \r\n\r\n<P>&#187; <I>Stk. 3.</I> Sundhedsvæsenets Patientklagenævn skal holde  \r\n\r\n Sundhedsstyrelsen underrettet om de afgørelser, nævnet træffer.  \r\n\r\n Sundhedsstyrelsen kan til brug for sin tilsynsvirksomhed få udleveret nævnets  \r\n\r\n sagsakter i de enkelte klagesager&#171;. </P>  \r\n\r\n<P> <B>§ 2.</B> Loven træder i kraft den 1. januar 1994. </P>  \r\n\r\n<P> <I>Stk. 2.</I> Loven finder anvendelse på klager, der rejses over for  \r\n\r\n Patientklagenævnet den 1. januar 1994 eller herefter. </P>  \r\n\r\n<P> <I>Stk. 3.</I> For klager, der er indleveret til Patientklagenævnet før  \r\n\r\n 1. januar 1994, men hvor Sundhedsstyrelsen endnu ikke pr. 1. januar 1994 har  \r\n\r\n afgivet en udtalelse i sagen, kan Patientklagenævnet beslutte, at sagerne kan  \r\n\r\n overgå til fortsat behandling i nævnet, uden at Sundhedsstyrelsen har afgivet  \r\n\r\n udtalelse i sagen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "06/07/1993"
        },
        {
            "displayName": "Accession",
            "displayValue": "199212K00227"
        },
        {
            "displayName": "Entydig dokumentidentifikation",
            "displayValue": "CL007012"
        },
        {
            "displayName": "Dato for førstegangsindlæggelse",
            "displayValue": "06/07/1993"
        },
        {
            "displayName": "Dato for indlæggelse",
            "displayValue": "06/07/1993"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "227"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}