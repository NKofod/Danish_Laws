{
    "id": 221719,
    "title": "Forslag til folketingsbeslutning om styrkelse af børneattesters anvendelighed i foreningslivet",
    "documentTypeId": "480",
    "isSagsforlobPeriodValid": true,
    "shortName": "2020/1 BSF 280",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 10. marts 2021 af Mai Mercado (KF), Birgitte Bergman (KF), Mona Juul (KF) og Søren Pape Poulsen (KF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om styrkelse af børneattesters anvendelighed i foreningslivet</p>\r\n<p class=\"NormalInd\">Folketinget pålægger regeringen at fremsætte et forslag inden udgangen af 2021, der styrker børneattesters anvendelighed ved a) at gøre det muligt at indhente børneattester fra andre lande, som måtte have en lignende ordning om børneattester, b) at lade domme om overtrædelse af straffelovens § 223 indgå i børneattesten og c) at styrke underretningsmekanismen til DIF’s, DGI’s og Firmaidrættens fælles Seksualkrænkelsesnævn.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Formålet med forslaget er at sikre, at personer med en historik for seksuelle krænkelser eller et upassende forhold til børn ikke kan indgå i træner- og lederpositioner med kontakt til børn og unge i foreningslivet.</p>\r\n<p class=\"NormalInd\">\r\n</p>\r\n<p class=\"NormalInd\">Det er allerede i dag muligt for lokale idrætsforeninger at indhente børneattester og på den baggrund udelukke personer med tidligere domme fra at varetage hverv, som indebærer kontakt med børn og unge under 18 år, uanset om det måtte være hverv baseret på frivillighed, valg eller ansættelse. Der er dog tre huller i systemet omkring børneattester, som vanskeliggør denne kontrolopgave.</p>\r\n<p class=\"NormalInd\">\r\n</p>\r\n<p class=\"NormalInd\">For det første er der ikke et system i dag, som gør det muligt for idrætsforeninger at indhente børneattester fra udlandet, herunder børneattester om norske og svenske trænere, som søger arbejder i Danmark. Konkret var der sidste år en sag i Rudersdal Kommune, hvor en tennistræner, som havde fået en dom i Norge for overgreb mod børn, blev ansat som træner i en dansk tennisklub. Det skyldtes, at klubben ikke var bekendt med den norske dom, jf. artiklen »tennisklub har fyret træner dømt for overgreb af mindreårig« fra www.sn.dk, den 30. november 2020. Det er et alvorligt problem, som der bør tages hånd om, ved at regeringen arbejder på at gøre det muligt for danske myndigheder at bistå de danske foreninger med at indhente børneattester fra de lande, som har et lignende børneattestsystem. I den forbindelse skal regeringen samarbejde med de nordiske lande om at gøre det muligt at udveksle børneattester.</p>\r\n<p class=\"NormalInd\">\r\n</p>\r\n<p class=\"NormalInd\">For det andet inkluderer de nuværende børneattester ikke domme for overtrædelse af straffelovens § 223. Ifølge § 223 i straffeloven er det strafbart at have et seksuelt forhold til personer under 18 år, hvis man fungerer i en betroet stilling over for vedkommende. For at kunne tage stilling til, om en person er egnet til et tillidserhverv med kontakt til børn i en idrætsforening, bør idrætsforeninger også have en let adgang til oplysning om overtrædese af straffelovens § 223 via børneattesten.</p>\r\n<p class=\"NormalInd\">\r\n</p>\r\n<p class=\"NormalInd\">For det tredje er der behov for en styrket underretningsmekanisme for DIF’s, DGI’s og Firmaidrættens fælles Seksualkrænkelsesnævn. Oprindeligt fik nævnet automatisk tilsendt kopi af positive børneattester fra Kriminalregisteret, idet en ansøger til en stilling som f.eks. træner i en forening skulle give skriftligt samtykke til dette i forbindelsen med ansættelsesprocessen. I 2016 blev det imidlertid muligt at indhente børneattester digitalt, hvilket konkret betød, at nævnet ikke længere automatisk kunne få tilsendt kopi af børneattesten, fordi den digitale ordning ikke gav mulighed for, at en ansøger samtidig kunne give samtykke til, at nævnet modtog børneattesten.</p>\r\n<p class=\"NormalInd\">\r\n</p>\r\n<p class=\"NormalInd\">Det er vigtigt, at DIF, DGI, Firmaidrætten og nævnet er bekendt med potentielle sager i de lokale foreninger, så der kan sikres opfølgning, og derfor skal dette problem løses. Det kan f.eks. ske, ved at en ansøger digitalt giver tilladelse til, at både den lokale forening og paraplyorganisationen får tilsendt børneattesten. Alternativt bør nævnet have mulighed for at få en kvartalsrapport, hvor de på anonymiseret basis kan få en oversigt over, hvilke foreninger der har fået tilsendt børneattester med domme.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Mai Mercado </span>(KF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om styrkelse af børneattesters anvendelighed i foreningslivet.</p>\r\n<p class=\"ForslagsNummer\">(Beslutningsforslag nr. B 280)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2020/1 BF 280",
            "stateLabel": "Tilbagetaget",
            "references": [
                {
                    "shortName": "2020/1 BSF 280",
                    "title": "Forslag til folketingsbeslutning om styrkelse af børneattesters anvendelighed i foreningslivet",
                    "presentationName": "Beslutningsforslag som fremsat",
                    "documentTypeId": 480,
                    "documentId": 221719,
                    "eliUri": "/eli/ft/20201BB00280",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/beslutningsforslag/b280/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "11/03/2021"
        },
        {
            "displayName": "Accession",
            "displayValue": "20201BB00280"
        },
        {
            "displayName": "Entydig dokumentidentifikation",
            "displayValue": "AX026026"
        },
        {
            "displayName": "Dato for førstegangsindlæggelse",
            "displayValue": "11/03/2021"
        },
        {
            "displayName": "Dato for indlæggelse",
            "displayValue": "11/03/2021"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "280"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}