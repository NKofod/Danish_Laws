{
    "id": 129913,
    "title": "Ophævelse af påbud om samarbejde mellem flere virksomheder om sikkerhed og sundhed",
    "documentTypeId": "240",
    "isSagsforlobPeriodValid": true,
    "shortName": "KEN nr 10139 af 28/10/2009",
    "documentHtml": "<div class=\"bjelke\">Den fulde tekst</div><p class=\"Titel2\">Ophævelse af påbud om samarbejde mellem flere virksomheder om sikkerhed og sundhed</p>\n      <div class=\"Resume\">\n        <p class=\"Tekst2\">\n          <div>Resumé</div>\n        </p>\n        <p class=\"Tekst2\">\n          <div>Arbejdstilsynet gav den virksomhed, som var ejer af en spånsilo, påbud om at samarbejde om sikkerhed og sundhed med den virksomhed, som tømte spånsiloen.</div>\n        </p>\n        <p class=\"Tekst2\">\n          <div>Grundlaget for påbuddet var beskrevet meget kort og ukonkret, idet Arbejdstilsynet sammen med påbuddet ”til orientering” havde vedlagt kopi af det påbud, som Arbejdstilsynet havde givet den virksomhed, som skulle tømme spånsiloen.</div>\n        </p>\n        <p class=\"Tekst2\">\n          <div>Ifølge § 20 i arbejdsmiljøloven skal flere arbejdsgivere, der lader arbejde udføre på samme arbejdssted, samarbejde om at skabe sikre og sunde arbejdsforhold for alle beskæftigede.</div>\n        </p>\n        <p class=\"Tekst2\">\n          <div>Arbejdsmiljøklagenævnet ophævede påbuddet, idet nævnet ikke fandt, at Arbejdstilsynet i påbuddet havde angivet forhold, som beskriver problemer med samarbejde om sikkerheds- og sundhedsproblemer ved tømning af virksomhedens spånsilo.</div>\n        </p>\n        <p class=\"Tekst2\">\n          <div>Nævnet fandt, at det virksomhederne skal samarbejde om på et arbejdssted, hvor flere virksomheder udfører arbejde, er de samme forhold som virksomheden efter reglerne skal sørge for er i orden for egne ansatte. Der skal derfor samarbejdes om de pligter, der følger af arbejdsmiljølovgivningen i øvrigt.</div>\n        </p>\n      </div>\n      <p class=\"TekstV\">[Adressat udeladt]</p>\n      <p class=\"TekstV\">[Overskrift udeladt]</p>\n      <p class=\"TekstV\">Arbejdsmiljøklagenævnet har på møde den 27. oktober 2009 behandlet klage fra [navn udeladt] på vegne af [virksomhed A] over Arbejdstilsynets afgørelse af den 19. februar 2009. Virksomheden fik ved den afgørelse påbud om at samarbejde om sikkerhed og sundhed med [virksomhed B] ved tømning af spånsilo hos [virksomhed A].</p>\n      <p class=\"TekstV\">Nævnet traf følgende</p>\n      <p class=\"TekstV\" style=\"text-align: Center;\"><span class=\"Bold\">A F G Ø R E L S E</span></p>\n      <p class=\"TekstV\">Arbejdsmiljøklagenævnet finder ikke grundlag for Arbejdstilsynets påbud til virksomheden.</p>\n      <p class=\"TekstV\">Arbejdsmiljøklagenævnet ophæver således Arbejdstilsynets afgørelse af 19. februar 2009.</p>\n      <p class=\"TekstV\" style=\"text-align: Center;\"><span class=\"Italic\">B E G R U N D E L S E</span></p>\n      <p class=\"TekstV\">Arbejdstilsynet har beskrevet, at arbejdet med tømning af spånsiloen i virksomheden [A] blev udført af chauffør/medindehaver [navn udeladt] fra firmaet [virksomhed B].</p>\n      <p class=\"TekstV\">Arbejdstilsynet finder, at arbejdet med tømning af spånsiloen indebar store ergonomiske belastninger og derfor ikke blev udført sikkerheds- og sundhedsmæssigt fuldt forsvarligt.</p>\n      <p class=\"TekstV\">Til orientering for virksomheden [A] havde Arbejdstilsynet vedlagt en kopi af et påbud til [virksomhed B].</p>\n      <p class=\"TekstV\">Flere arbejdsgivere, der lader arbejde udføre på samme arbejdssted, og alle, der er beskæftigede på samme arbejdssted, skal samarbejde om at skabe sikre og sunde arbejdsforhold for alle beskæftigede. Det fremgår af § 20 i lov om arbejdsmiljø.</p>\n      <p class=\"TekstV\">Arbejdsmiljøklagenævnet finder, at det, som virksomhederne skal samarbejde om, på et arbejdssted, hvor flere virksomheder udfører arbejde, er de samme forhold, som virksomheden efter reglerne skal sørge for er i orden for sine egen ansatte.</p>\n      <p class=\"TekstV\">Der skal derfor samarbejdes om de pligter, der følger af arbejdsmiljølovgivningens bestemmelser i øvrigt.</p>\n      <p class=\"TekstV\">Arbejdstilsynet skal påvise, hvilke forhold, der ikke er i overensstemmelse med lovgivningen, og at virksomheden i dette tilfælde ikke har samarbejdet med [virksomhed B] herom.</p>\n      <p class=\"TekstV\">Den enkelte virksomhed må ud af påbuddet og eventuelle bilag hertil, kunne orientere sig om, hvilke faktiske forhold Arbejdstilsynet har konstateret og truffet afgørelsen på baggrund af.</p>\n      <p class=\"TekstV\">Nævnet finder, at Arbejdstilsynet i afgørelsen til [virksomhed A] ikke har angivet forhold, som beskriver, at der skulle være tale om sikkerheds- og sundhedsmæssige problemer ved tømningen af virksomhedens spånsilo eller samarbejde.</p>\n      <p class=\"TekstV\">Nævnet har lagt vægt på, at de ergonomiske belastninger ikke er beskrevet i påbuddet til [virksomhed A]. Det fremgår ikke af påbuddet til [virksomhed A], at de faktiske forhold, der er beskrevet i påbuddet til [virksomhed B], er en del af grundlaget for påbuddet.</p>\n      <p class=\"TekstV\">Arbejdsmiljøklagenævnet finder derfor ikke grundlag for påbuddet til [virksomhed A].</p>\n      <p class=\"TekstV\" style=\"text-align: Center;\">R E G L E R</p>\n      <p class=\"TekstV\">Arbejdsmiljøklagenævnet henviser til § 20, § 38, stk. 1, og § 77, stk. 1, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 1395 af 27. december 2008.</p>\n      <p class=\"TekstV\" style=\"text-align: Center;\">O P L Y S N I N G E R N E I S A G E N</p>\n      <p class=\"TekstV\">Sagen er afgjort på grundlag af de akter, som klagenævnet har modtaget fra Arbejdstilsynet samt brev af 20. maj 2009 fra [navn udeladt].</p>\n      <p class=\"TekstV\" style=\"text-align: Center;\">B E M Æ R K N I N G E R I Ø V R I G T</p>\n      <p class=\"TekstV\">[Navn udeladt] har i brev af 20. maj 2009 fremhævet, at det er misvisende, at Arbejdstilsynet vælger at fremsende billeder, som ikke er optaget på virksomheden.</p>\n      <p class=\"TekstV\">Nævnet er opmærksom på, at de billeder, som Arbejdstilsynet har vedlagt sagen, ikke er optaget i [virksomhed A].</p>\n      <p class=\"TekstV\"><span class=\"Bold\">På klagenævnets vegne</span></p>\n      <p class=\"TekstV\">Kopi til</p>\n      <p>\n        <p class=\"Liste1\"><span class=\"Liste1Nr\" id=\"\">–</span> [Adressat udeladt]</p>\n        <p class=\"Liste1\"><span class=\"Liste1Nr\" id=\"\">–</span> [Adressat udeladt]</p>\n        <p class=\"Liste1\"><span class=\"Liste1Nr\" id=\"\">–</span> Arbejdstilsynet, Tilsynscenter, Postboks 1228, 0900 København C. J.nr.</p>\n      </p>\n      <p class=\"TekstV\">Det retlige grundlag for afgørelsen fremgår af de følgende sider.</p>\n      <p class=\"TekstV\"><span class=\"Bold\">Regler</span></p>\n      <p class=\"TekstV\"><span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 1395 af 27. december 2008</span></p>\n      <p class=\"TekstV\">…</p>\n      <p class=\"TekstV\" style=\"text-align: Center;\">Kapitel 4</p>\n      <p class=\"TekstV\" style=\"text-align: Center;\"><span class=\"Italic\">Almindelige pligter</span></p>\n      <p class=\"TekstV\" style=\"text-align: Center;\"><span class=\"Italic\">Arbejdsgiveren</span></p>\n      <p class=\"TekstV\">…</p>\n      <p class=\"TekstV\"><span class=\"Bold\">§ 20.</span> Flere arbejdsgivere, der lader arbejde udføre på samme arbejdssted, og alle, der er beskæftigede på samme arbejdssted, skal samarbejde om at skabe sikre og sunde arbejdsforhold for alle beskæftigede.</p>\n      <p class=\"TekstV\"><span class=\"Italic\">Stk. 2.</span> Beskæftigelsesministeren kan fastsætte nærmere regler om samarbejdet herom.</p>\n      <p class=\"TekstV\">…</p>\n      <p class=\"TekstV\" style=\"text-align: Center;\">Kapitel 5</p>\n      <p class=\"TekstV\" style=\"text-align: Center;\"><span class=\"Italic\">Arbejdets udførelse</span></p>\n      <p class=\"TekstV\"><span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\n      <p class=\"TekstV\"><span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\n      <p class=\"TekstV\"><span class=\"Bold\">§ 39.</span> Beskæftigelsesministeren kan fastsætte nærmere regler om, hvilke krav der skal være opfyldt, for at arbejdet kan anses for fuldt forsvarligt planlagt, tilrettelagt og udført, herunder om</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> sikkerheds- og sundhedsmæssige foranstaltninger vedrørende arbejder, arbejdsprocesser og -metoder, f.eks. for at undgå sammenstyrtning, nedstyrtning, sammenskridning, rystelser, stråling, støj eller eksplosions-, brand- eller sundhedsfare ved luftarter, dampe, støv og røg, hede, kulde eller lugt, sygdomssmitte eller forkerte arbejdsstillinger, bevægelser eller belastninger,</p>\n        <p class=\"Liste1\"><span class=\"Liste1Nr\" id=\"\">2)</span> forbud mod særligt farlige arbejder, arbejdsprocesser og -metoder,</p>\n        <p class=\"Liste1\"><span class=\"Liste1Nr\" id=\"\">3)</span> opslag eller egnet markering.</p>\n      </p>\n      <p class=\"TekstV\"><span class=\"Italic\">Stk. 2.</span> Beskæftigelsesministeren kan endvidere fastsætte regler om særligt arbejdstøj og personlige værnemidler, herunder om hvem der skal afholde udgifterne hertil.</p>\n      <p class=\"TekstV\">…</p>\n      <p class=\"TekstV\" style=\"text-align: Center;\">Kapitel 13</p>\n      <p class=\"TekstV\" style=\"text-align: Center;\"><span class=\"Italic\">Arbejdstilsynet</span></p>\n      <p class=\"TekstV\">…</p>\n      <p class=\"TekstV\"><span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\n      <p class=\"TekstV\">…</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/02/2010"
        },
        {
            "displayName": "Accession",
            "displayValue": "W20091013925"
        },
        {
            "displayName": "Entydig dokumentidentifikation",
            "displayValue": "BE003934"
        },
        {
            "displayName": "Dato for indlæggelse",
            "displayValue": "26/02/2010"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10139"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "28/10/2009"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Arbejdsmiljøklagenævnet, j. nr. 5900118-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}