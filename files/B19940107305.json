{
    "id": 78499,
    "title": "Bekendtgørelse om mærkning og registrering af kvæg, svin, får og geder (* 1) ",
    "documentTypeId": "60",
    "isSagsforlobPeriodValid": false,
    "shortName": "BEK nr 1073 af 15/12/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om mærkning og registrering af  \r\n\r\n kvæg, svin, får og geder (* 1) </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 10, § 14, stk. 1, § 17 a, § 28, stk. 3, § 30, stk. 3, § 34  \r\n\r\n og § 35, stk. 2, i lov om husdyrsygdomme, jf. lovbekendtgørelse nr. 381 af 7.  \r\n\r\n juni 1993, og for så vidt angår § 17 a, § 28, stk. 3, og § 30, stk. 3, efter  \r\n\r\n bemyndigelse fra landbrugs- og fiskeriministeren fastsættes: </P>  \r\n\r\n<P> <I>Mærkning</I>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Kvæg skal senest 30 dage efter fødsel, og inden  \r\n\r\n det føres fra oprindelsesbesætningen, være forsynet med et øremærke, der er  \r\n\r\n godkendt af Veterinærdirektoratet, jf. dog stk. 2. Mærkerne skal sikre  \r\n\r\n entydig identifikation af besætningen og af det enkelte dyr. Mærkernes  \r\n\r\n individnumre skal være fortløbende og isættes dyrene i den rækkefølge, disse  \r\n\r\n indgår i besætningen. </P>  \r\n\r\n<P CLASS=STK> <I>Stk. 2. </I> Kvæg under 30 dage, der føres direkte til  \r\n\r\n destruktionsanstalt, skal ikke mærkes. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Svin skal, før de forlader en bedrift, være  \r\n\r\n forsynet med et øremærke, der er godkendt af Veterinærdirektoratet, jf. dog  \r\n\r\n stk. 2-4. Mærket skal sikre entydig identifikation af den besætning, hvori  \r\n\r\n dyret mærkes. </P>  \r\n\r\n<P CLASS=STK> <I>Stk. 2. </I> Svin, der føres direkte til  \r\n\r\n destruktionsanstalt, bortset fra søer, orner og fedesvin over 140 kg, skal  \r\n\r\n ikke mærkes. </P>  \r\n\r\n<P CLASS=STK> <I>Stk. 3. </I> Smågrise, der transporteres direkte fra  \r\n\r\n oprindelsesbedriften til opfedning hos en fast aftager, skal ikke mærkes.  \r\n\r\n Dyrene skal under transporten ledsages af et dokument, der angiver antal  \r\n\r\n transporterede dyr samt navn og adresse på afhænder og modtager samt på den  \r\n\r\n ansvarlige for transporten. Dokumentet skal opbevares af modtager i mindst et  \r\n\r\n år og på begæring forevises Veterinærdirektoratet. </P>  \r\n\r\n<P CLASS=STK> <I>Stk. 4. </I> Fedesvin med levende vægt under 140 kg, der  \r\n\r\n transporteres direkte til et dansk slagteri fra oprindelsesbedriften eller  \r\n\r\n fra en bedrift, der er dokumenteret fast aftager af svin til opfedning, kan i  \r\n\r\n stedet for øremærkning forsynes med en af Veterinærdirektoratet godkendt  \r\n\r\n skinketatovering. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Får og geder skal, før de forlader  \r\n\r\n oprindelsesbesætningen, være forsynet med et øremærke, der er godkendt af  \r\n\r\n Veterinærdirektoratet. Mærkerne skal sikre en entydig identifikation af  \r\n\r\n besætningen og af det enkelte dyr. </P>  \r\n\r\n<P CLASS=STK> <I>Stk. 2. </I> Lam og kid, der føres direkte til  \r\n\r\n destruktionsanstalt, skal ikke mærkes. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Indførte kreaturer, svin, får og geder, der ikke  \r\n\r\n indføres direkte til et slagteri eller et slagtedyrsmarked, skal senest 5  \r\n\r\n hverdage efter indførslen forsynes med et øremærke, der er godkendt af  \r\n\r\n Veterinærdirektoratet. Mærket skal sikre entydig identifikation af  \r\n\r\n modtagerens besætning samt for kvæg, får og geder tillige af det enkelte dyr.  \r\n\r\n</P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Øremærker til mærkning af kvæg, får og geder  \r\n\r\n udleveres af Landsudvalget for Kvæg, Udkærsvej 15, Skejby, 8200 Århus.  \r\n\r\n Øremærker og skinketatoveringsnumre til svin udleveres af Danske Slagterier,  \r\n\r\n Axelborg, Axeltorv 3, 1609 København V. Veterinærdirektoratet fastsætter  \r\n\r\n prisen på øremærker efter forhandling med de to nævnte organisationer. </P>  \r\n\r\n<P CLASS=STK> <I>Stk. 2. </I> Enhver udlevering af øremærker eller  \r\n\r\n skinketatoveringsnumre registreres i Landbrugsministeriets Centrale  \r\n\r\n Husdyrbrugsregister (CHR). </P>  \r\n\r\n<P CLASS=STK> <I>Stk. 3. </I> Veterinærdirektoratet fører tilsyn med de i  \r\n\r\n stk. 1 nævnte organisationers udlevering samt registreringen af øremærker og  \r\n\r\n skinketatoveringsnumre og skal på forlangende have adgang til alle  \r\n\r\n oplysninger, der er nødvendige for udøvelsen af tilsynet. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Isatte øremærker må ikke fjernes. </P>  \r\n\r\n<P CLASS=STK> <I>Stk. 2. </I> Tabes eller ødelægges et øremærke, skal der  \r\n\r\n snarest isættes et nyt mærke med samme nummer, jf. § 5, stk. 1. </P>  \r\n\r\n<P CLASS=STK> <I>Stk. 3. </I> Hos svin kan tabte eller ødelagte øremærker  \r\n\r\n erstattes med et øremærke med CHR-nr. for den besætning, hvori dyret befinder  \r\n\r\n sig, jf. § 8, stk. 3, litra c. For indførte svin skal erstatningsøremærket  \r\n\r\n dog altid være identisk med det tabte eller ødelagte øremærke. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Enhver, der erhverver et dyr, som skal være  \r\n\r\n mærket i henhold til denne bekendtgørelse, skal påse, at dyret er behørigt  \r\n\r\n mærket. Såfremt det erhvervede dyr ikke er behørigt mærket, skal erhververen  \r\n\r\n straks give meddelelse herom til kredsdyrlægen. </P>  \r\n\r\n<P> <I>Besætningsregistreringer</I>  </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Den, der er ansvarlig for en kvægbesætning,  \r\n\r\n svinebesætning eller en i CHR registreret fåre- eller gedebesætning, skal  \r\n\r\n føre optegnelser, der indeholder ajourførte oplysninger. </P>  \r\n\r\n<P CLASS=STK> <I>Stk. 2. </I> Følgende oplysninger skal registreres for kvæg:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>a) Antal kreaturer på bedriften, </LI>  \r\n\r\n<LI>b) dato og dyrets individnummer ved flytning og modtagelser samt fødsler  \r\n\r\n og dødsfald, </LI>  \r\n\r\n<LI>c) navn og adresse på den, hvorfra dyr modtages, samt  \r\n\r\n afsenderbesætningens CHR-nr. og </LI>  \r\n\r\n<LI>d) navn og adresse på den, der modtager dyr fra besætningen. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Følgende oplysninger skal registreres for svin:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>a) Antal svin på bedriften, </LI>  \r\n\r\n<LI>b) dato og antal ved flytning og modtagelser, </LI>  \r\n\r\n<LI>c) dato for bestilling af erstatningsøremærke samt nummeret på  \r\n\r\n erstatningsøremærket og på det tabte eller ødelagte øremærkes nummer, hvis  \r\n\r\n disse er forskellige, jf. § 6, stk. 2 og 3, </LI>  \r\n\r\n<LI>d) navn og adresse på den, hvorfra dyr modtages, samt  \r\n\r\n afsenderbesætningens CHR-nr. og </LI>  \r\n\r\n<LI>e) navn og adresse på den, der modtager dyr fra besætningen. </LI>  \r\n\r\n</UL>  \r\n\r\n<P CLASS=STK> <I>Stk. 4. </I> Følgende oplysninger skal registreres for får  \r\n\r\n og geder: </P>  \r\n\r\n<UL CLASS=PLAIN-LIST>  \r\n\r\n<LI>a) Antal får eller geder på bedriften, </LI>  \r\n\r\n<LI>b) dato og dyrets individnummer ved flytning og modtagelser, </LI>  \r\n\r\n<LI>c) antallet af levende hunfår, som er over 12 måneder ved udløbet af den  \r\n\r\n i henhold til EF-bestemmelserne fastsatte forpligtelsesperiode, eller som har  \r\n\r\n læmmet senest ved udløbet af den nævnte periode, </LI>  \r\n\r\n<LI>d) hvert år pr. 1. april en opgørelse over får nævnt under litra a og  \r\n\r\n hunfårene nævnt under litra c, </LI>  \r\n\r\n<LI>e) navn og adresse på den, hvorfra dyr modtages, samt  \r\n\r\n afsenderbesætningens CHR-nr. og </LI>  \r\n\r\n<LI>f) navn og adresse på den, der modtager dyr fra besætningen. </LI>  \r\n\r\n</UL>  \r\n\r\n<P CLASS=STK> <I>Stk. 5. </I> Optegnelser kan føres i forbindelse med  \r\n\r\n deltagelse i dataregistrering, produktionsstyring (E-kontrol),  \r\n\r\n ydelseskontrol, kødkvægsregistrering eller lignende. </P>  \r\n\r\n<P CLASS=STK> <I>Stk. 6. </I> Optegnelserne skal opbevares i mindst 5 år fra  \r\n\r\n datoen for dyrets afgang fra besætningen og skal på begæring forevises  \r\n\r\n Veterinærdirektoratet eller Plantedirektoratet. </P>  \r\n\r\n<P> <I>Betaling, straf og ikrafttræden</I>  </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Veterinærdirektoratet afholder udgifterne til de  \r\n\r\n i § 4 nævnte øremærker samt til isætning af mærkerne. Alle andre udgifter,  \r\n\r\n som afholdes i medfør af denne bekendtgørelse, er Veterinærdirektoratet  \r\n\r\n uvedkommende. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Overtrædelse af § 1, § 2, stk. 1, stk. 3, 2. og  \r\n\r\n 3. pkt., og stk. 4, § 3, stk. 1, §§ 4, 6 og 7 og § 8, stk. 1-4 og stk. 6,  \r\n\r\n straffes med bøde. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> For overtrædelse, der begås af et aktieselskab,  \r\n\r\n andelsselskab, anpartsselskab eller lignende, kan der i medfør af § 36 i lov  \r\n\r\n om husdyrsygdomme pålægges selskabet som sådant bødeansvar. Er overtrædelsen  \r\n\r\n begået af en kommune eller et kommunalt fællesskab, jf. § 60 i lov om  \r\n\r\n kommunernes styrelse, kan der pålægges kommunen eller det kommunale  \r\n\r\n fællesskab bødeansvar. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Bekendtgørelsen træder i kraft den 1. januar  \r\n\r\n 1995. </P>  \r\n\r\n<P CLASS=STK> <I>Stk. 2. </I> Samtidig ophæves bekendtgørelse nr. 80 af 18.  \r\n\r\n februar 1993 om mærkning og registrering af kvæg, svin, får og geder. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Bekendtgørelsen gælder ikke for Grønland. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Veterinærdirektoratet, den 15. december  \r\n\r\n 1994 </I> </P>  \r\n\r\n<P CLASS=UNDERSKREVET-AF ALIGN=CENTER>Erik Stougaard </P>  \r\n\r\n<P CLASS=MINISTER ALIGN=RIGHT>/ Sten Stromgren </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Bekendtgørelsen indeholder bestemmelser, der gennemfører dele af  \r\n\r\n Rådets direktiv 92/102/EØF, EF-Tidende 1992 L 355 s. 32. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/12/1994"
        },
        {
            "displayName": "Accession",
            "displayValue": "B19940107305"
        },
        {
            "displayName": "Entydig dokumentidentifikation",
            "displayValue": "CM037708"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/2002"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1073"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "15/12/1994"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Landbrugs- og fiskerimin., Veterinærdir. j.nr. 2a 11-246/94 og JK 11-248/94"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}