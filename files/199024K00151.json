{
    "id": 109780,
    "title": "1990 BTL 151   BETÆNKNING OVER FORSLAG TIL LOV OM ÆNDRING AF LOV OM FRIKOMMUNER    NR L 151 1990-91, 2. SAMLING ",
    "documentTypeId": "420",
    "isSagsforlobPeriodValid": false,
    "shortName": "1990/2 BTL 151",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 151 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om frikommuner <BR>  \r\n\r\n Nr L 151 1990-91, 2. samling </P>  \r\n\r\n<P></P>  \r\n\r\n<P>Afgivet af Kommunaludvalget </P>  \r\n\r\n<P></P>  \r\n\r\n<P>Afgivet: 19910516 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til indenrigsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget en skriftlig henvendelse fra  \r\n\r\n Fredensborg-Humlebæk Kommune. </P>  \r\n\r\n<P>Der er af indenrigsministeren og af forskellige mindretal stillet  \r\n\r\n ændringsforslag, hvorom henvises til de ledsagende bemærkninger. </P>  \r\n\r\n<P>Herefter indstiller et <I>mindretal</I> (Socialdemokratiets medlemmer af  \r\n\r\n udvalget) lovforslaget til <I>vedtagelse</I> med de af mindretallet stillede  \r\n\r\n eller tiltrådte ændringsforslag og med det af mindretallet tiltrådte  \r\n\r\n underændringsforslag. Mindretallet vil stemme imod det af indenrigsministeren  \r\n\r\n under nr. 9 stillede ændringsforslag og udtaler i den forbindelse følgende:  \r\n\r\n</P>  \r\n\r\n<P>En lignende generel ordning på landsplan er netop afvist, fordi den efter  \r\n\r\n mindretallets opfattelse vil fordyre medicinen for borgerne. Derfor kan  \r\n\r\n mindretallet heller ikke acceptere ordningen som frikommuneforsøg. </P>  \r\n\r\n<P>Et <I>andet mindretal</I> (Det Konservative Folkepartis, Venstres og Det  \r\n\r\n Radikale Venstres medlemmer af udvalget) indstiller lovforslaget til  \r\n\r\n<I>vedtagelse</I> med de af indenrigsministeren stillede ændringsforslag.  \r\n\r\n</P>  \r\n\r\n<P>Et <I>tredje mindretal</I> (Socialistisk Folkepartis medlem af udvalget)  \r\n\r\n indstiller lovforslaget til <I>vedtagelse</I> med de af mindretallet stillede  \r\n\r\n eller tiltrådte ændringsforslag og med det af mindretallet stillede  \r\n\r\n underændringsforslag. </P>  \r\n\r\n<P>Et <I>fjerde mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse</I> med de af mindretallet  \r\n\r\n tiltrådte ændringsforslag. </P>  \r\n\r\n<P>Et <I>femte mindretal</I> (Centrum-Demokraternes medlem af udvalget)  \r\n\r\n indstiller lovforslaget til <I>vedtagelse</I> med de af mindretallet stillede  \r\n\r\n eller tiltrådte ændringsforslag. </P>  \r\n\r\n<P>Et <I>sjette mindretal</I> (Kristeligt Folkepartis medlem af udvalget)  \r\n\r\n indstiller lovforslaget til <I>vedtagelse</I> med de af mindretallet  \r\n\r\n tiltrådte ændringsforslag. </P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af <I>indenrigsministeren,</I> tiltrådt af <I>udvalget: </I></P>  \r\n\r\n<P>  <B>1)</B> Efter nr. 4 indsættes som nyt nummer: </P>  \r\n\r\n<P> <B>&#187;01.</B> I <I>§ 16</I> indsættes efter stk. 2 som nyt stykke:  \r\n\r\n</P>  \r\n\r\n<P> <I>&#187;Stk. 3.</I> Uanset bestemmelsen i stk. 1 kan indenrigsministeren  \r\n\r\n godkende regler for frikommuneforsøg, hvorefter økonomiudvalg og stående  \r\n\r\n udvalg nedlægges. Afgørelse i sager om sociale ydelser til enkeltpersoner  \r\n\r\n skal dog være henlagt til et udvalg.&#171; </P>  \r\n\r\n<P>Stk. 3-7 bliver herefter stk. 4-8.' </P>  \r\n\r\n<P> <B>2)</B> Efter nr. 4 indsættes som nyt nummer: </P>  \r\n\r\n<P> <B>&#187;02.</B>  <I>§ 16, stk. 3,</I> der bliver stk. 4, affattes  \r\n\r\n således: </P>  \r\n\r\n<P> <I>&#187;Stk. 4.</I> Indenrigsministeren kan godkende regler for forsøg,  \r\n\r\n hvorefter kommuner, der ikke er frikommuner, får mulighed for at gennemføre  \r\n\r\n forsøg med lokaludvalg og forsøg med udvalgsstrukturen i samme omfang som  \r\n\r\n frikommuner. Reglerne fastsættes i et forsøgsregulativ. § 4, § 5, stk. 2,  \r\n\r\n samt §§ 6 og 7 finder tilsvarende anvendelse.&#171;&#187; </P>  \r\n\r\n<P>Af et <I>mindretal</I> (S og SF): </P>  \r\n\r\n<P> <B>3)</B>  <I>Nr. 6</I> udgår. </P>  \r\n\r\n<P>Af et <I>mindretal</I> (S), tiltrådt af et <I>mindretal</I> (SF): </P>  \r\n\r\n<P> <B>4)</B>  <I>Nr. 7</I> udgår. </P>  \r\n\r\n<P>Af et <I>mindretal</I> (CD), tiltrådt af et <I>mindretal</I> (FP): </P>  \r\n\r\n<P> <B>5)</B>  <I>Nr. 8</I> udgår. </P>  \r\n\r\n<P>Af et <I>mindretal</I> (S), tiltrådt af et <I>mindretal</I> (SF): </P>  \r\n\r\n<P> <B>6)</B>  <I>Nr. 9</I> udgår. </P>  \r\n\r\n<P> <B>7)</B>  <I>Nr. 10</I> udgår. </P>  \r\n\r\n<P> <B>8)</B>  <I>Nr. 11</I> udgår. </P>  \r\n\r\n<P>Af <I>indenrigsministeren,</I> tiltrådt af et <I>flertal</I> (udvalget med  \r\n\r\n undtagelse af S og SF): </P>  \r\n\r\n<P> <B>9)</B> Efter nr. 12 indsættes som nyt nummer: </P>  \r\n\r\n<P> <B>&#187;03.</B> Efter § 45 c indsættes som ny paragraf i <I>kapitel 15:  \r\n\r\n</I></P>  \r\n\r\n<P>  <B>&#187;§ 45 d.</B> Sundhedsministeren kan godkende regler for  \r\n\r\n frikommuneforsøg, hvorefter Bornholms Amtskommune inden for grupper af  \r\n\r\n lægemidler, der indeholder samme terapeutisk aktive stof, kan fastsætte  \r\n\r\n tilskuddet til lægemidler med tilskud efter § 7, stk. 1, 2 og 3, i lov om  \r\n\r\n offentlig sygesikring, jf. lovbekendtgørelse nr. 490 af 21. juni 1986, som  \r\n\r\n ændret blandt andet ved lov nr. 343 af 24. maj 1989 og senest ved § 18 i lov  \r\n\r\n nr. 386 af 13. juni 1990, til et fast beløb svarende til mindst 75 pct.  \r\n\r\n henholdsvis mindst 50 pct. af den laveste udgift til et af disse lægemidler.  \r\n\r\n Der kan dog ikke ydes tilskud til mere end 75 pct. henholdsvis 50 pct. af  \r\n\r\n udgiften til det pågældende lægemiddel. </P>  \r\n\r\n<P> <I>Stk. 2.</I> Bestemmelsen i stk. 1 vedrører alene lægemidler indkøbt på  \r\n\r\n apoteker i Bornholms Amt af personer med folkeregisteradresse i en på  \r\n\r\n Bornholm beliggende kommune.&#171;&#187; </P>  \r\n\r\n<P>Underændringsforslag </P>  \r\n\r\n<P>til ændringsforslag nr. 9 </P>  \r\n\r\n<P>Af et <I>mindretal</I> (SF), tiltrådt af et <I>mindretal</I> (S): </P>  \r\n\r\n<P> <B>10)</B> I den ved ændringsforslag nr. 9 foreslåede <I>§ 45 d</I>  \r\n\r\n indsættes efter stk. 2 som nyt stykke: </P>  \r\n\r\n<P> <I>&#187;Stk. 3.</I> Priserne på lægemidler, hvortil tilskud er fastsat  \r\n\r\n efter stk. 1, må ikke overstige de tilsvarende priser på lægemidler i Sverige  \r\n\r\n og Norge.&#171; </P>  \r\n\r\n<P>Af et <I>mindretal</I> (S), tiltrådt af et <I>mindretal</I> (KRF): </P>  \r\n\r\n<P> <B>11)</B>  <I>Nr. 14</I> udgår. </P>  \r\n\r\n<P>Bemærkninger </P>  \r\n\r\n<P>Til nr. 1 og 2 </P>  \r\n\r\n<P>Fra kommunal side har der været ønske om at gennemføre forsøg med ændrede  \r\n\r\n styreformer i bestræbelserne på at tilpasse den kommunale styrelse til  \r\n\r\n kravene om omstilling og effektivisering. Betænkning nr. 1168/1989 om de  \r\n\r\n kommunale opgavers fordeling og finansiering, side 35-37, indeholder  \r\n\r\n ligeledes forslag om, at den enkelte kommune får mulighed for frit at  \r\n\r\n fastlægge sin styreform. </P>  \r\n\r\n<P>Efter den kommunale styrelseslov skal der nedsættes et økonomiudvalg samt  \r\n\r\n et eller flere stående udvalg til at varetage den umiddelbare forvaltning af  \r\n\r\n kommunens anliggender. Efter den sociale styrelseslov kan sager om ydelser  \r\n\r\n til enkeltpersoner ikke behandles i den samlede kommunalbestyrelse.  \r\n\r\n Afgørelsen i disse sager skal være henlagt til et eller flere udvalg.  \r\n\r\n Endvidere skal der oprettes et særligt udvalg efter § 3 i den sociale  \r\n\r\n styrelseslov til at træffe afgørelser efter bistandslovens afsnit VIII  \r\n\r\n (hjælpeforanstaltninger over for børn og unge uden samtykke fra  \r\n\r\n forældremyndighedens indehaver). </P>  \r\n\r\n<P>Med ændringsforslagene vil der blive skabt mulighed for, at såvel  \r\n\r\n frikommuner som ikke-frikommuner kan gennemføre forsøg med et  \r\n\r\n &#187;forretningsudvalgsstyre&#171;, hvor den umiddelbare forvaltning  \r\n\r\n varetages af et ved forholdstalsvalg valgt forretningsudvalg eller  \r\n\r\n administrationsudvalg. Ved en sådan styreform kan der ske en effektivisering  \r\n\r\n af den kommunale beslutningsproces, idet afgørelsen af sagerne samles i et  \r\n\r\n mindre forum, som varetager alle kommunens anliggender. Dette vil betyde  \r\n\r\n kortere beslutningsveje. Samtidig vil der blive mulighed for at foretage en  \r\n\r\n mere helhedspræget vurdering af kommunens forhold. </P>  \r\n\r\n<P>Ændringsforslagene vil også muliggøre, at der i såvel frikommuner som  \r\n\r\n ikke-frikommuner kan gennemføres forsøg med et &#187;udvalgsløst styre&#171;.  \r\n\r\n Dog skal der opretholdes et udvalg til at træffe afgørelser i sager om  \r\n\r\n sociale ydelser til enkeltpersoner, ligesom det særlige afsnit VIII-udvalg  \r\n\r\n skal opretholdes. Ved en sådan styreform får kommunalbestyrelsen mere  \r\n\r\n omfattende funktioner, idet alle sager, der forudsætter en politisk  \r\n\r\n stillingtagen, må forelægges i kommunalbestyrelsen, bortset fra sager om  \r\n\r\n sociale ydelser til enkeltpersoner. </P>  \r\n\r\n<P>Ravnsborg Byråd har ønsket at gennemføre et sådant forsøg med udvalgsløst  \r\n\r\n styre. Efter kommunens forslag skal grundmodellen i den nye struktur være:  \r\n\r\n byrådet, personudvalg på socialområdet samt afsnit VIII-udvalg på  \r\n\r\n bistandsområdet. Det er byrådets ønske foreløbig at gennemføre et 1-årigt  \r\n\r\n forsøg i 1992 med en efterfølgende evaluering med henblik på en nærmere  \r\n\r\n afklaring af den fremtidige politiske struktur inden næstkommende  \r\n\r\n valgperiode. </P>  \r\n\r\n<P>Til nr. 3 </P>  \r\n\r\n<P>Flertallet inden for mindretallet (S) begrunder ændringsforslaget således:  \r\n\r\n</P>  \r\n\r\n<P>Folketinget behandler for tiden et forslag til lov om miljøbeskyttelse (L  \r\n\r\n 74, se Folketingstidende, forhandlingerne sp. 816, 1971, og Tillæg A sp.  \r\n\r\n 1479), hvorfor det synes rimeligt at afvente færdiggørelsen af dette  \r\n\r\n lovforslag, således at eventuelle ændringer i den nuværende godkendelses- og  \r\n\r\n tilsynsprocedure samt kompetencen er afklaret. </P>  \r\n\r\n<P>Mindretallet inden for mindretallet (SF) begrunder ændringsforslaget  \r\n\r\n således: </P>  \r\n\r\n<P>Forslagsstillerne mener ikke, at særlig forurenende virksomheder bør være  \r\n\r\n genstand for frikommuneforsøg. </P>  \r\n\r\n<P>Til nr. 4 </P>  \r\n\r\n<P>Det fremgår af bemærkningerne til lovforslagets nr. 7, at Miljøministeriet  \r\n\r\n har til hensigt at udstede et mere restriktivt cirkulære for at søge fastlagt  \r\n\r\n en samlet strategi for bevarelsen af de danske kyststrækninger. Derfor har et  \r\n\r\n frikommuneforsøg på området ingen mening. </P>  \r\n\r\n<P>Til nr. 5 </P>  \r\n\r\n<P>Forslagsstillerne mener ikke, at det er rimeligt at pålægge grundejerne  \r\n\r\n større byrder. </P>  \r\n\r\n<P>Til nr. 6 </P>  \r\n\r\n<P>Der er ikke fremkommet oplysninger under udvalgsbehandlingen, der sagligt  \r\n\r\n har kunnet begrunde den foreslåede ændring. </P>  \r\n\r\n<P>Da der er tale om en kompetence, som er henlagt til Ligningsrådet, må en  \r\n\r\n ændring af forretningsgangen ske i samarbejde med Ligningsrådet. Dertil  \r\n\r\n kommer, at de forhold, hvis bedømmelse efter lovforslaget vil kunne henskydes  \r\n\r\n til de kommunale skattemyndigheder, ikke er af en sådan karakter, at det er  \r\n\r\n hensigtsmæssigt at have forskellige regelsæt gældende for forskellige  \r\n\r\n kommuner. </P>  \r\n\r\n<P>Til nr. 7 </P>  \r\n\r\n<P>I forlængelse af den brede politiske aftale om &#187;børnepakken&#171;,  \r\n\r\n der bl.a. vedrører drift af børneinstitutioner og prisen for  \r\n\r\n institutionsplads, finder forslagsstillerne det bedst at lade kommunerne  \r\n\r\n generelt udmønte denne aftale, før nye initiativer på området igangsættes.  \r\n\r\n</P>  \r\n\r\n<P>Til nr. 8 </P>  \r\n\r\n<P>Af bemærkningerne til lovforslagets nr. 11 ses, at forsøgets formål er at  \r\n\r\n lade den enkelte skolebestyrelse fastsætte taksterne for skolens  \r\n\r\n skolefritidsordning. Det vil let kunne medføre, at betalingen for  \r\n\r\n fritidstilbudet bliver vilkårligt eller anvendes til finansiering af andre  \r\n\r\n sider af skolens virksomhed, ligesom betalingen de enkelte skoler imellem  \r\n\r\n bliver for forskellig. </P>  \r\n\r\n<P>Til nr. 9 </P>  \r\n\r\n<P>Bestemmelsen giver sundhedsministeren mulighed for at imødekomme et ønske  \r\n\r\n fra Bornholms Amtskommune om at yde det samme kronebeløb i tilskud til  \r\n\r\n samtlige præparater inden for de enkelte lægemiddelgrupper. </P>  \r\n\r\n<P>Hensigten med ændringsforslaget er at begrænse stigningen i amtskommunens  \r\n\r\n udgifter til medicintilskud. </P>  \r\n\r\n<P>I samarbejde med de praktiserende læger fastlægger amtskommunen, hvilke  \r\n\r\n præparater der skal danne grundlag for fastsættelsen af tilskudsbeløbet inden  \r\n\r\n for de enkelte lægemiddelgrupper. </P>  \r\n\r\n<P>Forsøget kan kun meningsfuldt gennemføres for Bornholms Amt, der ved sin  \r\n\r\n beliggenhed vanskeliggør handel på apoteker uden for amtskommunen. Derfor  \r\n\r\n begrænser lovteksten forsøget til Bornholm. Bornholmere, der handler uden for  \r\n\r\n Bornholm, vil få normalt tilskud. Det skyldes hensynet til administration på  \r\n\r\n landets øvrige apoteker. </P>  \r\n\r\n<P>Indbyggere fra andre amtskommuner, der handler på bornholmske apoteker,  \r\n\r\n vil ligeledes få normalt tilskud. Det skyldes hensynet til disse patienter.  \r\n\r\n</P>  \r\n\r\n<P>Sundhedsministeren vil ved godkendelse af amtskommunens retningslinjer for  \r\n\r\n forsøget forudsætte, at amtskommunens opdeling af lægemidler i grupper med  \r\n\r\n hver sit faste kronebeløb i tilskud forelægges Sundhedsstyrelsen til  \r\n\r\n udtalelse, ligesom sundhedsministeren forudsætter, at det faste kronetilskud  \r\n\r\n fastsættes på et objektivt grundlag enten som 75 pct. henholdsvis 50 pct. af  \r\n\r\n prisen på det billigste lægemiddel i gruppen eller f.eks. med gennemsnittet  \r\n\r\n af de tre billigste lægemidler i gruppen som grundlag. </P>  \r\n\r\n<P>Til nr. 10 </P>  \r\n\r\n<P>Lægemiddelpriserne må under ingen omstændigheder overstige de norske og  \r\n\r\n svenske priser på lægemidler. </P>  \r\n\r\n<P>Til nr. 11 </P>  \r\n\r\n<P>Amtsprogramrådene har kun eksisteret i ganske kort tid, og erfaringerne  \r\n\r\n fra arbejdet er dermed også små og få. Det vidner indholdet i  \r\n\r\n forsøgsordningen også om. </P>  \r\n\r\n<P>Amtsprogramrådene er så stærkt knyttet til DR's Programråd, public  \r\n\r\n service-forpligtelser og programkritik, jf. bekendtgørelse nr. 148 af 6.  \r\n\r\n marts 1989 om vedtægt for Danmarks Radio §§ 23-28, at nedlæggelse af et eller  \r\n\r\n flere programråd helt vil undergrave den ønskede programpolitiske debat og  \r\n\r\n den for Danmarks Radio tilsigtede demokratiske proces omkring  \r\n\r\n programvirksomhed. </P>  \r\n\r\n<P>Amtsprogramråd er ikke nedsat for amternes skyld, men for at sikre  \r\n\r\n Danmarks Radio en kvalificeret dialog og efterkritik fra hele landet. </P>  \r\n\r\n<P> <I>Hanne Andersen (S) Bakholt (S) Stavad (S) Poul Erik Dyrlund (S)  \r\n\r\n Graversen (S) Klaus Hækkerup (S)</I> fmd. <I>Peder Sass (S) Lilli Gyldenkilde  \r\n\r\n (SF) Lis Noer Holmberg (CD) Karen Højte Jensen (KF) Aagaard (KF) Per Tærsbøl  \r\n\r\n (KF) Erik Larsen (V) Mejdahl (V) Poul Nødgaard (FP)</I> nfmd. <I>Ole Vig  \r\n\r\n Jensen (RV) Glønborg (KRF) </I>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "29/05/1991"
        },
        {
            "displayName": "Accession",
            "displayValue": "199024K00151"
        },
        {
            "displayName": "Entydig dokumentidentifikation",
            "displayValue": "CL002917"
        },
        {
            "displayName": "Dato for førstegangsindlæggelse",
            "displayValue": "29/05/1991"
        },
        {
            "displayName": "Dato for indlæggelse",
            "displayValue": "29/05/1991"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "151"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}