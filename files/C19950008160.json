{
    "id": 69647,
    "title": "Vejledning om de forsikringsmæssige aspekter af orlov til sabbat ",
    "documentTypeId": "180",
    "isSagsforlobPeriodValid": false,
    "shortName": "VEJ nr 81 af 31/05/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om de forsikringsmæssige aspekter af  \r\n\r\n orlov til sabbat </H1>  \r\n\r\n<P></P>  \r\n\r\n<BR>  \r\n\r\n<P> <B>Vejledningen indeholder:</B>  </P>  \r\n\r\n<P> <B>I Indledende bemærkninger</B>  </P>  \r\n\r\n<P> <B>II Betingelserne for orlov i henhold til AL</B>  </P>  \r\n\r\n<P CLASS=PUNKT> <B>1.</B> Orlovspersonen </P>  \r\n\r\n<P>1.1 Hvem er omfattet? </P>  \r\n\r\n<P>1.2 Betingelsen om dagpengeret </P>  \r\n\r\n<P>1.3 Særlige forhold omkring opfyldelse af dagpengeretten </P>  \r\n\r\n<P>1.4 Medlemskab af en arbejdsløshedskasse </P>  \r\n\r\n<P CLASS=PUNKT> <B>2.</B> Afløseren </P>  \r\n\r\n<P>2.1 Ledig </P>  \r\n\r\n<P> <B>III Administration</B>  </P>  \r\n\r\n<P CLASS=PUNKT> <B>1.</B> Arbejdsløshedskassens administration </P>  \r\n\r\n<P> <B>IV Økonomien </B></P>  \r\n\r\n<P CLASS=PUNKT> <B>1.</B> Orlovsydelsens størrelse </P>  \r\n\r\n<P>1.1 70 % af højeste dagpengebeløb for fuldtidsforsikrede </P>  \r\n\r\n<P>1.2 70 % af højeste dagpengebeløb for deltidsforsikrede </P>  \r\n\r\n<P>1.3 Orlovsydelse, der udbetales fra den 1. april 1997 </P>  \r\n\r\n<P CLASS=PUNKT> <B>2.</B> Arbejdsgiveren udbetaler løn i orlovsperioden </P>  \r\n\r\n<P CLASS=PUNKT> <B>3.</B> Fradrag i orlovsydelsen </P>  \r\n\r\n<P CLASS=PUNKT> <B>4.</B> Udbetaling af orlovsydelsen </P>  \r\n\r\n<P CLASS=PUNKT> <B>5.</B> Modtagelse af anden offentlig  \r\n\r\n forsørgelsesydelse/fængselsophold </P>  \r\n\r\n<P> <B>V De forsikringsmæssige aspekter af reglerne om orlov </B></P>  \r\n\r\n<P CLASS=PUNKT> <B>1.</B> Konsekvenser for orlovspersonen </P>  \r\n\r\n<P>1.1 Selvforskyldt ledighed </P>  \r\n\r\n<P>1.2 Rådighed </P>  \r\n\r\n<P>1.3 Ferie med feriegodtgørelse eller løn </P>  \r\n\r\n<P>1.4 Ferie med feriedagpenge </P>  \r\n\r\n<P>1.5 Afbrydelse af orlov </P>  \r\n\r\n<P>1.6 Afskedigelse og opsigelse i orlovsperioden </P>  \r\n\r\n<P>1.7 Arbejdskravet/Ydelsesperioder </P>  \r\n\r\n<P>1.8 Gentagen orlov </P>  \r\n\r\n<P>1.9 Overgangsregler </P>  \r\n\r\n<P CLASS=PUNKT> <B>2.</B> Konsekvenser for afløseren </P>  \r\n\r\n<P> <B>VI Oplysningspligt, tilbagekaldelse af bevilling og  \r\n\r\n tilbagebetaling</B>  </P>  \r\n\r\n<P> <B>VII Sanktion</B>  </P>  \r\n\r\n<P> <B>VIII Kasseansvar</B>  </P>  \r\n\r\n<P> <B>IX Klageadgang</B>  </P>  \r\n\r\n<P> <B>X Kombinationsforsikrede medlemmer</B>  </P>  \r\n\r\n<P> <B>I Indledende bemærkninger</B>  </P>  \r\n\r\n<P>Ved lov nr. 1084 af 21. december 1994 er forsøgsperioden for sabbatorlov  \r\n\r\n forlænget til 31. marts 1999. Orlov til sabbat kan kun anvendes af  \r\n\r\n beskæftigede lønmodtagere, der ved orlovens start er fyldt 25 år, og som  \r\n\r\n ville være dagpengeberettigede i tilfælde af ledighed efter  \r\n\r\n arbejdsløshedsforsikringslovens regler. Sabbatorlov kan gives i  \r\n\r\n sammenhængende perioder af mindst 13 ugers varighed og højst op til 1 år.  \r\n\r\n</P>  \r\n\r\n<P>Ved orlov til sabbat stilles der krav om, at der skal ansættes en ledig  \r\n\r\n som afløser i orlovsperioden. Afløseren skal i mindst 52 uger inden for de  \r\n\r\n seneste 65 uger have været tilmeldt som ledig på Arbejdsformidlingen eller  \r\n\r\n anden lignende formidlingsvirksomhed. </P>  \r\n\r\n<P>De nærmere regler om adgangen til sabbatorlov er fastsat i  \r\n\r\n Arbejdsministeriets bekendtgørelse nr. 1178 af 27. december 1994 om orlov til  \r\n\r\n uddannelse, sabbat og børnepasning (orlovsbekendtgørelsen). </P>  \r\n\r\n<P>Denne vejledning redegør for dels de betingelser, der i henhold til  \r\n\r\n reglerne i arbejdsløshedsforsikringsloven skal være opfyldt for at gå på  \r\n\r\n orlov med orlovsydelse, dels de forsikringsmæssige aspekter af reglerne om  \r\n\r\n sabbatorlov. </P>  \r\n\r\n<P>Vejledningen afløser direktoratets B-vejledning af 26. januar 1994 om de  \r\n\r\n forsikringsmæssige aspekter af orlov til sabbat. </P>  \r\n\r\n<P> <B>II Betingelserne for orlov i henhold til  \r\n\r\n arbejdsløshedsforsikringsloven</B>  </P>  \r\n\r\n<P CLASS=PUNKT> <B>1.</B> Orlovspersonen </P>  \r\n\r\n<P> <I>1.1 Hvem er omfattet?</I>  </P>  \r\n\r\n<P>Den eneste persongruppe, der har adgang til sabbatorlov, er  \r\n\r\n<I>lønmodtagere i beskæftigelse.</I> Vurderingen af om pågældende  \r\n\r\n orlovsansøger kan anses for lønmodtager i beskæftigelse, skal som  \r\n\r\n udgangspunkt foretages efter de almindelige regler i  \r\n\r\n arbejdsløshedsforsikringsloven. Der henvises til reglerne i direktoratets  \r\n\r\n bekendtgørelse om beskæftigelseskravet og delperioderne. Da det er en  \r\n\r\n betingelse for orlov, at der indgås orlovsaftale med arbejdsgiveren, vil  \r\n\r\n lønmodtagere, der ikke er i et fast ansættelsesforhold hos en arbejdsgiver,  \r\n\r\n der kan aftales orlov med, som f.eks. freelancebeskæftigede, ikke være  \r\n\r\n omfattet af reglerne om sabbatorlov. Personer, der er i støttet arbejde,  \r\n\r\n f.eks. jobtræning, betragtes i relation til orlovsreglerne som lønmodtagere.  \r\n\r\n</P>  \r\n\r\n<P>Både fuldtids- og deltidsbeskæftigede lønmodtagere kan gå på sabbatorlov.  \r\n\r\n Deltidsbe- skæftigede lønmodtagere, der står tilmeldt Arbejdsformidlingen -  \r\n\r\n med eller uden ret til supplerende dagpenge - vil kunne gå på sabbatorlov fra  \r\n\r\n deres beskæftigelse. </P>  \r\n\r\n<P> <I>1.2 Betingelsen om dagpengeret </I></P>  \r\n\r\n<P>Ved orlovens start skal orlovspersonen være dagpengeberettiget i henhold  \r\n\r\n til arbejdsløshedsforsikringslovens regler. Er sabbatorloven delt op i  \r\n\r\n perioder af mindst 13 ugers varighed, skal orlovspersonen være  \r\n\r\n dagpengeberettiget ved hver enkelt periodes påbegyndelse. </P>  \r\n\r\n<P>Betingelsen om dagpengeret medfører, at arbejdsløshedsforsikringslovens §  \r\n\r\n 53 om medlemsanciennitet og arbejdskrav skal være opfyldt. Da perioder med  \r\n\r\n orlov til sabbat skal medregnes i ydelsesperioderne efter  \r\n\r\n arbejdsløshedsforsikringslovens § 55, stk. 1 og 2, jf. stk. 7, skal der ved  \r\n\r\n overgang til sabbatorlov foretages indplacering af medlemmet efter reglerne i  \r\n\r\n direktoratets bekendtgørelse om beskæftigelseskravet og delperioderne. </P>  \r\n\r\n<P>Orlovspersonen skal ved orlovens start opfylde de almindelige  \r\n\r\n<I>rådighedsbetingelser</I> i arbejdsløshedsforsikringsloven, hvilket  \r\n\r\n betyder, at medlemmet f.eks. ikke må være syg eller deltage i en uddannelse,  \r\n\r\n der ikke berettiger til dagpenge efter arbejdsløshedsforsikringslovens § 62  \r\n\r\n a. </P>  \r\n\r\n<P>Det er uden betydning, at der i perioden mellem orlovsaftalens indgåelse  \r\n\r\n og orlovens start indtræder sygdom af kortere varighed, hvis sygdommen ikke  \r\n\r\n forhindrer medlemmet i at opfylde orlovsaftalen. </P>  \r\n\r\n<P>For at kunne anses for at stå til rådighed, skal medlemmet ved orlovens  \r\n\r\n start <I>opholde</I> sig og have <I>bopæl</I> i Danmark. Om bopælskravet kan  \r\n\r\n anses for opfyldt afgøres efter de retningslinier, der er fastsat i  \r\n\r\n vejledningen til optagelsesbekendtgørelsen for lønmodtagere. Et medlem, der  \r\n\r\n søger orlov i umiddelbar forlængelse af ferie i henhold til ferielovens  \r\n\r\n regler, der afholdes i udlandet, vil kunne opfylde betingelsen, hvis  \r\n\r\n ansøgning om orlov indgives inden feriens påbegyndelse. </P>  \r\n\r\n<P>Under orloven skal medlemmet derimod ikke opfylde rådighedsbetingelserne.  \r\n\r\n</P>  \r\n\r\n<P>Endvidere kan et medlem, der sideløbende med lønarbejde driver selvstændig  \r\n\r\n virksomhed som bibeskæftigelse, gå på sabbatorlov fra lønarbejdet. Det er  \r\n\r\n afgørende, at der er tale om selvstændig virksomhedsudøvelse i et omfang, der  \r\n\r\n er forenelig med ret til dagpenge efter reglerne i direktoratets  \r\n\r\n bekendtgørelse om udøvelse af bibeskæftigelse ved selvstændig virksomhed.  \r\n\r\n<I>Det er endvidere en betingelse, at medlemmet i hele sabbatorlovsperioden  \r\n\r\n opfylder den særlige, begrænsede dagpengeret, der gælder for medlemmer med  \r\n\r\n selvstændig bibeskæftigelse.</I> Det bemærkes, at der gælder visse  \r\n\r\n undtagelser fra dagpengeretsbegrænsningen, f.eks. for mindre landbrugere med  \r\n\r\n bopælspligt på ejendommen, jf. nærmere herom i  \r\n\r\n bibeskæftigelsesbekendtgørelsen. </P>  \r\n\r\n<P>Udføres der i orlovsperioden arbejde i den selvstændige bibeskæftigelse,  \r\n\r\n medfører det fradrag i orlovsydelsen. </P>  \r\n\r\n<P>Er orloven delt op i flere perioder, skal dagpengeretsbetingelsen være  \r\n\r\n opfyldt ved hver enkelt periodes påbegyndelse. </P>  \r\n\r\n<P> <I>1.3 Særlige forhold omkring opfyldelse af dagpengeretten</I>  </P>  \r\n\r\n<P>Der skal ikke ske overførsel af eventuelle <I>overskydende timer</I> efter  \r\n\r\n arbejdsløshedsforsikringslovens § 59, stk. 2, for et medlem, der går på orlov  \r\n\r\n med orlovsydelse. </P>  \r\n\r\n<P>Har et medlem ved orlovens start en effektiv <I>karantæne</I> efter  \r\n\r\n arbejdsløshedsforsikringslovens § 63 eller § 87, kan der ikke udbetales  \r\n\r\n orlovsydelse i en periode svarende til karantænen, der herefter anses for  \r\n\r\n udstået. </P>  \r\n\r\n<P>Den pålagte karantæne berører således ikke medlemmets opfyldelse af  \r\n\r\n dagpengeretten. </P>  \r\n\r\n<P> <I>Grænsearbejdere</I> er ikke omfattet af reglerne om sabbatorlov.  \r\n\r\n Grænsearbejdere, der bor i et andet EØS-land og arbejder i Danmark, opfylder  \r\n\r\n ikke dagpengeretsbetingelsen, idet de i tilfælde af fuld ledighed ikke er  \r\n\r\n berettiget til dagpenge i Danmark. </P>  \r\n\r\n<P>Dette følger af EF-forordning nr. 1408/71, hvorefter grænsearbejdere med  \r\n\r\n bopæl i et andet EØS-land kun er dagpengeberettiget i Danmark ved delvis  \r\n\r\n eller midlertidig ledighed. </P>  \r\n\r\n<P> <I>Andre arbejdstagere end grænsearbejdere</I> - dvs. personer, der ikke  \r\n\r\n vender tilbage til bopælen mindst en gang om ugen - som arbejder i Danmark,  \r\n\r\n vil efter en konkret vurdering kunne anses for dagpengeberettiget ved fuld  \r\n\r\n ledighed i Danmark, og vil i så fald kunne opnå orlov til sabbat. Sådanne  \r\n\r\n sager skal altid forelægges for direktoratet. </P>  \r\n\r\n<P> <I>1.4 Medlemskab af en arbejdsløshedskasse</I>  </P>  \r\n\r\n<P>Medlemmet skal i hele orlovsperioden bibeholde sit medlemskab af  \r\n\r\n arbejdsløshedskassen. </P>  \r\n\r\n<P>I orlovsperioden vil der på baggrund af eventuelle arbejdsperioder kunne  \r\n\r\n skiftes arbejdsløshedskasse eller ændres forsikringskategori.Udfører  \r\n\r\n medlemmet arbejde under orloven i et andet EØS-land eller på Færøerne, og  \r\n\r\n bliver medlemmet på grund af beskæftigelsens omfang omfattet af det  \r\n\r\n pågældende lands forsikringssystem, vil medlemmet ikke kunne bevare  \r\n\r\n medlemskabet af en dansk arbejdsløshedskasse. </P>  \r\n\r\n<P>Orloven vil i disse tilfælde anses for afbrudt, jf. afsnit V, pkt. 1.5.  \r\n\r\n</P>  \r\n\r\n<P CLASS=PUNKT> <B>2.</B> Afløseren </P>  \r\n\r\n<P> <I>2.1 Ledig</I>  </P>  \r\n\r\n<P>Det er en betingelse for at gå på sabbatorlov, at arbejdsgiveren  \r\n\r\n forpligter sig til at ansætte en <I>ledig</I> som afløser i orlovsperioden.  \r\n\r\n Afløseren skal umiddelbart forud for ansættelsen have været tilmeldt  \r\n\r\n Arbejdsformidlingen eller anden lignende formidlingsvirksomhed i <I>mindst 52  \r\n\r\n uger inden for de seneste 65 uger</I> . Perioder med tilbud efter lov om en  \r\n\r\n aktiv arbejdsmarkedspolitik og lov om kommunal aktivering medregnes i  \r\n\r\n ledighedsperioden. Det er Arbejdsformidlingen, der tager stilling til, om  \r\n\r\n afløseren opfylder betingelserne for at kunne ansættes som afløser. </P>  \r\n\r\n<P>Der stilles ikke krav om, at afløseren skal være medlem af en  \r\n\r\n arbejdsløshedskasse, hvorfor der heller ikke stilles krav om, at afløseren  \r\n\r\n skal være dagpengeberettiget. </P>  \r\n\r\n<P>En person, der arbejder på nedsat tid, og som samtidig er tilmeldt  \r\n\r\n Arbejdsformidlingen, anses for ledig, og vil, såfremt ovennævnte krav om 52  \r\n\r\n ugers ledighed er opfyldt, kunne ansættes som afløser i en orlovsstilling.  \r\n\r\n</P>  \r\n\r\n<P>Afløseren skal ansættes med mindst samme timetal som lønmodtageren, der  \r\n\r\n går på orlov. Der stilles hverken krav om, at afløseren skal ansættes i  \r\n\r\n orlovspersonens stilling eller, at afløseren skal tilhøre samme  \r\n\r\n stillingskategori som orlovspersonen. Det afgørende er, at afløseren ansættes  \r\n\r\n på de løn- og ansættelsesvilkår, som efter lovgivning eller overenskomst er  \r\n\r\n gældende for det arbejde, som afløseren udfører. </P>  \r\n\r\n<P>Ved besættelse af orlovsstillingen kan ledige ansættes med tilskud efter  \r\n\r\n reglerne i lov om en aktiv arbejdsmarkedspolitik og lov om kommunal  \r\n\r\n aktivering. Er den, der ansættes i orlovsstillingen et dagpengeberettiget  \r\n\r\n medlem af en arbejdsløshedskasse, kan pågældende forud for orloven ansættes i  \r\n\r\n en oplæringsperiode, hvorunder der kan udbetales uddannelsesgodtgørelse eller  \r\n\r\n tilskud efter lov om en aktiv arbejdsmarkedspolitik. </P>  \r\n\r\n<P> <B>III Administration</B>  </P>  \r\n\r\n<P>Arbejdsformidlingen har kompetencen til at <I>bevilge</I> orlov med  \r\n\r\n orlovsydelse. Arbejdsformidlingen kan tidligst bevilge orloven 2 måneder  \r\n\r\n inden orlovens start. Ansøgningen om orlov skal være indgivet til  \r\n\r\n Arbejdsformidlingen inden orlovens start. Har Arbejdsformidlingen ikke  \r\n\r\n modtaget ansøgningen inden orlovens start, kan orlov med orlovsydelse dog  \r\n\r\n bevilges med virkning fra orlovens start, hvis arbejdsløshedskassen har  \r\n\r\n modtaget ansøgningen inden dette tidspunkt. </P>  \r\n\r\n<P>I forbindelse med godkendelse af ansøgningen påser Arbejdsformidlingen  \r\n\r\n bl.a., at lønmodtageren opfylder <I>beskæftigelseskravet</I> (3 års/2 års  \r\n\r\n beskæftigelse inden for 5 år), og at arbejdsløshedskassen har attesteret, at  \r\n\r\n orlovspersonen opfylder kravet om medlemskab og dagpengeret. </P>  \r\n\r\n<P>For så vidt angår beskæftigelseskravet, kan det oplyses, at der stilles  \r\n\r\n forskellige krav afhængig af, om lønmodtageren er fuldtids- eller  \r\n\r\n deltidsbeskæftiget. </P>  \r\n\r\n<P>En lønmodtager anses i praksis for <I>fuldtidsbeskæftiget</I> , såfremt  \r\n\r\n pågældende i de sidste 10 uger forud for orlovens begyndelse har været  \r\n\r\n beskæftiget i fagets fulde sædvanlige arbejdstid, eller har været ansat på  \r\n\r\n vilkår, der efter overenskomst eller lignende aftaler kan sidestilles med  \r\n\r\n fuld tid. I alle andre tilfælde anses lønmodtageren for deltidsbeskæftiget.  \r\n\r\n</P>  \r\n\r\n<P>Fuldtidsbeskæftigede lønmodtagere skal inden for de sidste 5 år enten have  \r\n\r\n haft ansættelse som lønmodtagere eller have udøvet selvstændig virksomhed i  \r\n\r\n væsentligt omfang svarende til 3 års fuldtidsbeskæftigelse. For  \r\n\r\n deltidsbeskæftigede lønmodtagere gælder et krav om beskæftigelse svarende til  \r\n\r\n 2 års fuldtidsbeskæftigelse. Ved opgørelsen af beskæftigelseskravet medregnes  \r\n\r\n ikke beskæftigelse, hvortil der er ydet offentligt tilskud til lønnen. Der  \r\n\r\n medregnes heller ikke selvstændig virksomhedsudøvelse, hvortil der er ydet  \r\n\r\n offentligt tilskud til etablering og drift, herunder iværksætterydelse,  \r\n\r\n etableringsydelse og igangsætterydelse. Endvidere medregnes orlovsperioder  \r\n\r\n med orlovsydelse og orlovsperioder uden løn ikke. </P>  \r\n\r\n<P>Orlovspersonen skal over for Arbejdsformidlingen på tro og love erklære,  \r\n\r\n at beskæftigelseskravet er opfyldt. Arbejdsløshedskassen skal ikke attestere  \r\n\r\n denne oplysning. </P>  \r\n\r\n<P CLASS=PUNKT> <B>1.</B> Arbejdsløshedskassens administration </P>  \r\n\r\n<P>Arbejdsløshedskassens attestation på orlovsansøgningen skal ske så tæt på  \r\n\r\n orlovens påbegyndelsestidspunkt, som det er muligt af hensyn til  \r\n\r\n bevillingsproceduren. Generelt bør arbejdsløshedskassen ikke attestere  \r\n\r\n ansøgningen tidligere end 3 måneder før orlovens påbegyndelse. </P>  \r\n\r\n<P>Arbejdsløshedskassen står kun inde for forholdene på  \r\n\r\n attestationstidspunktet og skal derfor påføre ansøgningen dato for  \r\n\r\n attestationen. Bliver arbejdsløshedskassen opmærksom på, at der er sket  \r\n\r\n ændringer i de oprindelige betingelser for orlov, skal arbejdsløshedskassen  \r\n\r\n give Arbejdsformidlingen meddelelse om forholdet. </P>  \r\n\r\n<P>Til brug for arbejdsløshedskassens attestation af orlovspersonens  \r\n\r\n<I>dagpengeret</I> skal orlovspersonen udfylde blanket AR 246.  \r\n\r\n Arbejdsløshedskassens vurdering af, om dagpengeretsbetingelsen er opfyldt,  \r\n\r\n foretages på grundlag af orlovspersonens <I>tro og love-oplysninger</I> på  \r\n\r\n blanketten. For så vidt angår opfyldelsen af <I>arbejdskravet</I> , skal  \r\n\r\n medlemmet fremlægge dokumentation for beskæftigelsen til brug for kassens  \r\n\r\n afgørelse af, hvorvidt medlemmet opfylder § 53, stk. 2, på tidspunktet for  \r\n\r\n orlovens begyndelse. </P>  \r\n\r\n<P> <I>Rådighedskravet</I> skal baseres på medlemmets tro og love-oplysninger  \r\n\r\n på blanketten. Et medlem, der går på orlov fra et beskæftigelsesforhold,  \r\n\r\n anses som udgangspunkt for at opfylde de almindelige krav om at stå til  \r\n\r\n rådighed for arbejdsmarkedet. </P>  \r\n\r\n<P>Der kan dog være forhold, der gør, at medlemmet ikke anses for  \r\n\r\n dagpengeberettiget på grund af f.eks. deltagelse i undervisning, der ikke  \r\n\r\n berettiger til dagpenge, jf. arbejdsløshedsforsikringslovens § 62 a, eller  \r\n\r\n ansøgning om/tilkendelse af social pension, jf.  \r\n\r\n arbejdsløshedsforsikringslovens § 64. </P>  \r\n\r\n<P>Hvis orloven skal holdes i enkelte perioder (af mindst 13 ugers varighed),  \r\n\r\n vil arbejdsløshedskassens attestation af dagpengeretsbetingelsens opfyldelse  \r\n\r\n (ved hver orlovsperiodes påbegyndelse) alene kunne gives under forudsætning  \r\n\r\n af, at forholdene ikke ændres. </P>  \r\n\r\n<P>Orlovspersonen skal på ansøgningsblanketten skrive under på, at der vil  \r\n\r\n blive givet meddelelse til Arbejdsformidlingen, såfremt der sker ændringer i  \r\n\r\n de oprindelige betingelser for orloven. </P>  \r\n\r\n<P>Arbejdsløshedskassen skal træffe afgørelse om orlovsydelsens størrelse.  \r\n\r\n Afgørelsen baseres på lønmodtagerens tro og love-oplysninger om  \r\n\r\n beskæftigelsen i de sidste 10 uger forud for orloven. </P>  \r\n\r\n<P> <B>IV Økonomien </B></P>  \r\n\r\n<P CLASS=PUNKT> <B>1.</B> Orlovsydelsens størrelse </P>  \r\n\r\n<P>Orlovsydelsen til fuldtidsforsikrede udbetales i forhold til medlemmets  \r\n\r\n beskæftigelse forud for orloven. Det er kun den beskæftigelse, som medlemmet  \r\n\r\n går på orlov fra, der kan danne grundlag for udbetaling af orlovsydelse. Til  \r\n\r\n deltidsforsikrede udbetales orlovsydelsen med en fast sats, uanset medlemmets  \r\n\r\n beskæftigelse forud for orloven. </P>  \r\n\r\n<P> <I>1.1 Lønmodtagere, der er berettigede til orlovsydelse, der udgør 70 %  \r\n\r\n af arbejdsløshedsdagpengenes højeste beløb for fuldtidsforsikrede.</I>  </P>  \r\n\r\n<P>Orlovsydelsen til fuldtidsforsikrede lønmodtagere udgør et beløb, der  \r\n\r\n svarer til 70 % af arbejdsløshedsdagpengenes højeste beløb for  \r\n\r\n fuldtidsforsikrede, jf. § 47 i lov om arbejdsløshedsforsikring m.v., hvis  \r\n\r\n lønmodtageren i <I>de sidste 10 uger før orloven</I>  </P>  \r\n\r\n<UL CLASS=PLAIN-LIST>  \r\n\r\n<LI>a) har været ansat i gennemsnit mindst 24 timer ugentlig, eller </LI>  \r\n\r\n<LI>b) har haft i gennemsnit mindst 24 løntimer ugentlig, eller </LI>  \r\n\r\n<LI>c) har modtaget supplerende dagpenge som fuldtidsforsikret i mindst een  \r\n\r\n uge. </LI>  \r\n\r\n</UL>  \r\n\r\n<P> <I>Ad a) Ansættelse til et fast timetal</I>  </P>  \r\n\r\n<P>Har lønmodtageren været ansat til en fast ugentlig arbejdstid (eventuelt  \r\n\r\n gennemsnit over en periode), er det dette timetal, der anvendes. I tilfælde,  \r\n\r\n hvor lønmodtageren dokumenterer at have arbejdet i flere timer end svarende  \r\n\r\n til ansættelsen, lægges det faktiske timetal til grund, se nærmere nedenfor.  \r\n\r\n</P>  \r\n\r\n<P>Da det er afgørende, hvor mange timer lønmodtageren er ansat til, er det  \r\n\r\n<I>uden betydning</I> , om der i 10-ugers-perioden er <I>fravær</I> , f.eks.  \r\n\r\n på grund af barselsorlov, sygdom eller ferie. Tilsvarende gælder, når der i  \r\n\r\n 10-ugers-perioden forekommer arbejdsfordeling eller orlov uden løn, medmindre  \r\n\r\n lønmodtageren har haft anden beskæftigelse eller har modtaget ydelser fra  \r\n\r\n arbejdsløshedskassen. </P>  \r\n\r\n<P> <I>Ad b) Faktiske antal løntimer</I>  </P>  \r\n\r\n<P>Er et medlem ikke ansat til en fast ugentlig arbejdstid, eller har  \r\n\r\n medlemmet ikke været ansat i <I>hele</I> 10-ugers-perioden, er det afgørende,  \r\n\r\n hvor mange løntimer medlemmet har haft i 10-ugers-perioden. Det samlede antal  \r\n\r\n timer, for hvilke der udbetales løn (løntimer), divideres i disse tilfælde  \r\n\r\n med 10, hvorved der fremkommer det gennemsnitlige timetal, der skal anvendes.  \r\n\r\n Det samme gælder i tilfælde, hvor lønmodtageren dokumenterer at have arbejdet  \r\n\r\n i flere timer end svarende til ansættelsen. </P>  \r\n\r\n<P>Da det kun er løntimer, der kan medregnes, vil fravær i form af f.eks.  \r\n\r\n barselsorlov, sygdom og ferie kun kunne medregnes, hvis der er ydet  \r\n\r\n overenskomstmæssig løn. Fraværsperioder kan ikke forlænge 10-ugers-perioden.  \r\n\r\n</P>  \r\n\r\n<P>Der kan højst medregnes det for faget gældende normaltimetal efter  \r\n\r\n reglerne i bekendtgørelse om beskæftigelseskravet og delperioderne.  \r\n\r\n Dokumentation for beskæftigelsen kan ske ved fremlæggelse af lønsedler med  \r\n\r\n angivelse af løntimerne. </P>  \r\n\r\n<P> <I>1.2 Lønmodtagere, der er berettigede til orlovsydelse, der udgør 70 %  \r\n\r\n af arbejdsløshedsdagpengenes højeste beløb for deltidsforsikrede</I>  </P>  \r\n\r\n<P>Til fuldtidsforsikrede lønmodtagere, der i de seneste 10 uger i gennemsnit  \r\n\r\n har været ansat/har arbejdet <I>mindre</I> end 24 timer ugentlig, udgør  \r\n\r\n orlovsydelsen et beløb, der svarer til 70 % af arbejdsløshedsdagpengenes  \r\n\r\n højeste beløb for deltidsforsikrede, jf. § 70 i lov om  \r\n\r\n arbejdsløshedsforsikring m.v. Samme ydelse udbetales til deltidsforsikrede  \r\n\r\n lønmodtagere, uanset medlemmets beskæftigelse forud for orloven. </P>  \r\n\r\n<P> <I>1.3 Orlovsydelse, der udbetales fra og med den 1. april 1997</I>  </P>  \r\n\r\n<P>For orlovsydelse, der udbetales fra og med den 1. april 1997, nedsættes  \r\n\r\n ydelsen til 60 % af arbejdsløshedsdagpengenes højeste beløb, jf. § 47 og § 70  \r\n\r\n i lov om arbejdsløshedsforsikring m.v. </P>  \r\n\r\n<P CLASS=PUNKT> <B>2.</B> Arbejdsgiveren udbetaler løn i orlovsperioden </P>  \r\n\r\n<P>Hvis arbejdsgiveren fortsætter med at udbetale <I>sædvanlig</I> løn til  \r\n\r\n lønmodtageren under orloven, udbetales orlovsydelsen til arbejdsgiveren, hvis  \r\n\r\n den udbetalte løn overstiger det beløb, som lønmodtageren - uden fradrag for  \r\n\r\n arbejde/indtægt - er berettiget til. </P>  \r\n\r\n<P>I den sædvanlige løn indgår alle fast, påregnelige løndele, eksklusiv  \r\n\r\n overarbejdsbetaling. Udbetaler arbejdsgiveren under orloven en løn, der er  \r\n\r\n knyttet til en uddannelsesaftale, er der ikke tale om sædvanlig løn, uanset  \r\n\r\n at lønnen svarer til den løn, der blev udbetalt under det almindelige  \r\n\r\n ansættelsesforhold. Arbejdsgiveren vil derfor ikke i disse tilfælde kunne få  \r\n\r\n udbetalt orlovsydelsen. </P>  \r\n\r\n<P>Det beløb, som udbetales til arbejdsgiveren, er bruttobeløbet, som  \r\n\r\n medlemmet ellers ville have fået udbetalt, efter at der er foretaget fradrag  \r\n\r\n for eventuelt arbejde og/eller anden indtægt. Der sker ikke fradrag i  \r\n\r\n orlovsydelsen for differencen mellem orlovsydelsen og lønnen. </P>  \r\n\r\n<P>I tilfælde, hvor arbejdsgiveren ikke udbetaler løn til medlemmet under  \r\n\r\n orloven, men fortsat indbetaler pensionsbidrag, skal der ikke foretages  \r\n\r\n fradrag i orlovsydelsen til medlemmet, da pensionsbidraget ikke kommer til  \r\n\r\n udbetaling til medlemmet i orlovsperioden. </P>  \r\n\r\n<P>Der skal heller ikke ske fradrag i orlovsydelsen i tilfælde, hvor  \r\n\r\n arbejdsgiveren har aftalt med lønmodtageren, at denne skal have et  \r\n\r\n<I>supplement</I> fra arbejdsgiveren til orlovsydelsen. </P>  \r\n\r\n<P>Aftalen mellem arbejdsgiveren og lønmodtageren om supplering af  \r\n\r\n orlovsydelsen skal forevises arbejdsløshedskassen for at sikre, at der ikke  \r\n\r\n sker fradrag i orlovsydelsen for beløbet. </P>  \r\n\r\n<P CLASS=PUNKT> <B>3.</B> Fradrag i orlovsydelsen </P>  \r\n\r\n<P>Når et medlem, der modtager orlovsydelse, samtidig har arbejde og/eller  \r\n\r\n andre indtægter, skal der ske fradrag i orlovsydelsen efter reglerne i  \r\n\r\n direktoratets bekendtgørelse om fradrag i dagpengene for personer, der  \r\n\r\n deltager i jobtræning eller i individuel jobtræning og fradrag i ydelser i  \r\n\r\n henhold til lov om en aktiv arbejdsmarkedspolitik og lov om orlov. </P>  \r\n\r\n<P>Fradrag i orlovsydelsen for <I>arbejdsindtægter og for andre indtægter</I>  \r\n\r\n , som medfører fradrag efter reglerne om fradrag i arbejdsløshedsdagpengene,  \r\n\r\n foretages som et indtægtsfradrag (krone for krone). Arbejdsmarkedsbidrag skal  \r\n\r\n fratrækkes i indtægten, inden der foretages fradrag i orlovsydelsen. Ulønnet  \r\n\r\n lønmodtagerbeskæftigelse medfører ikke fradrag i orlovsydelsen. </P>  \r\n\r\n<P>Hvis lønindtægten ikke kendes på det tidspunkt, hvor medlemmet skal  \r\n\r\n udfylde blanket AR 281, fradrages et beløb, der svarer til antal beskæftigede  \r\n\r\n timer ganget med den gældende omregningssats. </P>  \r\n\r\n<P>Fradrag for udøvelse af selvstændig virksomhed foretages med et beløb, der  \r\n\r\n svarer til de på virksomheden anvendte timer ganget med den gældende  \r\n\r\n omregningssats. </P>  \r\n\r\n<P>For så vidt angår fradrag for ferie med feriegodtgørelse henvises til  \r\n\r\n afsnit V, pkt. 1.3 nedenfor. </P>  \r\n\r\n<P>Udgangspunktet er, at fradraget foretages uge for uge, og der skal kun ske  \r\n\r\n fradrag i den udstrækning, medlemmet har haft indtægter i selve  \r\n\r\n orlovsperioden. </P>  \r\n\r\n<P>Reglerne om overførsel af overskydende timer efter  \r\n\r\n arbejdsløshedsforsikringslovens § 59, stk. 2, finder ikke anvendelse i en  \r\n\r\n orlovsperiode. </P>  \r\n\r\n<P>Der foretages ikke fradrag i orlovsydelsen i tilfælde, hvor arbejdsgiveren  \r\n\r\n i orlovsperioden yder medlemmet et supplement til orlovsydelsen. Hvis  \r\n\r\n medlemmet i orlovsperioden udfører arbejde hos arbejdsgiveren, der er indgået  \r\n\r\n orlovsaftale med, skal der foretages fradrag herfor i orlovsydelsen. </P>  \r\n\r\n<P>Der foretages heller ikke fradrag i orlovsydelsen for sygeperioder i  \r\n\r\n orlovsperioden, hvorunder der ikke modtages ydelser efter lov om dagpenge ved  \r\n\r\n sygdom eller fødsel. </P>  \r\n\r\n<P CLASS=PUNKT> <B>4.</B> Udbetaling af orlovsydelsen </P>  \r\n\r\n<P>Staten yder forskud eller refusion til arbejdsløshedskasserne til  \r\n\r\n udbetaling af orlovsydelsen efter reglerne i §§ 79 - 82 i  \r\n\r\n arbejdsløshedsforsikringsloven. </P>  \r\n\r\n<P>Arbejdsløshedskassen udbetaler orlovsydelsen, når orlovspersonen på  \r\n\r\n blanket AR 281 <I>månedligt på tro og love har erklæret</I> , at orlov  \r\n\r\n fortsat holdes. Erklæringen skal gives på udbetalingsblanketten, hvorpå  \r\n\r\n orlovspersonen ligeledes giver oplysning om eventuelt arbejde eller anden  \r\n\r\n indtægt, der medfører fradrag i orlovsydelsen. </P>  \r\n\r\n<P>Afholdes orloven i udlandet udenfor EØS-landene, kan orlovsydelsen  \r\n\r\n udbetales, uden at den månedlige erklæring foreligger. Efter orlovsperiodens  \r\n\r\n ophør skal orlovspersonen over for arbejdsløshedskassen på blanket AR 282 på  \r\n\r\n tro og love oplyse, at betingelserne for at modtage orlovsydelsen har været  \r\n\r\n opfyldt i hele orlovsperioden. Orlovspersonen skal samtidig på tro og love  \r\n\r\n give oplysning om eventuelt arbejde og indtægter af betydning for  \r\n\r\n udbetalingen af orlovsydelsen. </P>  \r\n\r\n<P>Hvis orlov holdes i udlandet, er det en betingelse for udbetaling af  \r\n\r\n orlovsydelsen, at der er oprettet en konto i et pengeinstitut i Danmark -  \r\n\r\n herunder i GiroBank, der gør det muligt at udbetale ydelsen. </P>  \r\n\r\n<P>Orlovsydelsen udbetales bagud for henholdsvis 4 eller 5 uger, således at  \r\n\r\n hver udbetalingsperiode slutter næstsidste søndag i måneden. </P>  \r\n\r\n<P CLASS=PUNKT> <B>5.</B> Modtagelse af anden offentlig forsørgelsesydelse/  \r\n\r\n fængselsophold mv. </P>  \r\n\r\n<P>Når der modtages orlovsydelse, kan der ikke samtidig modtages offentlig  \r\n\r\n forsørgelsesydelse efter anden lovgivning. Ved offentlig forsørgelsesydelse  \r\n\r\n forstås ydelser, der udbetales med henblik på at <I>dække modtagerens basale  \r\n\r\n forsørgelsesbehov</I> . Der kan f.eks. ikke modtages social pension, dagpenge  \r\n\r\n efter lov om dagpenge ved sygdom eller fødsel, kontanthjælp efter  \r\n\r\n bistandsloven eller mere specielle forsørgelsesydelser, som f.eks.  \r\n\r\n godtgørelse for tabt arbejdsfortjeneste ved pasning af døende i hjemmet o.l.  \r\n\r\n Derimod kan en orlovsperson i særlige tilfælde søge om hjælp til dækning af  \r\n\r\n udgifter til sygebehandling, medicin eller lignende eller hjælp til  \r\n\r\n nødvendige merudgifter til pasning af handicappet barn i hjemmet, herunder  \r\n\r\n dækning af tabt arbejdsfortjeneste i <I>begrænset</I> omfang. For så vidt  \r\n\r\n angår dækning for tabt arbejdsfortjeneste er det afgørende, om der er tale om  \r\n\r\n dækning for fuld eller delvis forsørgelse. I den forbindelse gøres opmærksom  \r\n\r\n på, at modtagelse af tabt arbejdsfortjeneste kan betyde, at medlemmet ikke  \r\n\r\n anses for at stå til rådighed for arbejdsmarkedet, og at medlemmet af den  \r\n\r\n grund ikke vil kunne opfylde dagpengeretsbetingelsen som betingelse for at gå  \r\n\r\n på orlov. </P>  \r\n\r\n<P>Har orlovspersonen ret til godtgørelse efter lov om  \r\n\r\n arbejdsmarkedsuddannelse, kan der ikke modtages orlovsydelse. </P>  \r\n\r\n<P>Der kan ikke modtages orlovsydelse under fængselsophold. Der kan endvidere  \r\n\r\n ikke udbetales orlovsydelse til en person, der forsørges på institution. </P>  \r\n\r\n<P> <B>V De forsikringsmæssige aspekter af reglerne om orlov </B></P>  \r\n\r\n<P CLASS=PUNKT> <B>1.</B> Konsekvenser for orlovspersonen </P>  \r\n\r\n<P> <I>1.1 Selvforskyldt ledighed</I>  </P>  \r\n\r\n<P>Hvis et medlem under orlov opsiger sit arbejde uden en gyldig grund eller  \r\n\r\n bliver afskediget af en grund, der væsentligst kan tilregnes medlemmet,  \r\n\r\n pålægges medlemmet 5 ugers karantæne for selvforskyldt ledighed. Karantænen  \r\n\r\n kan tidligst få virkning efter orlovsperiodens udløb. </P>  \r\n\r\n<P> <I>1.2 Rådighed</I>  </P>  \r\n\r\n<P>I orlovsperioden skal medlemmet ikke stå til rådighed for arbejdsmarkedet.  \r\n\r\n</P>  \r\n\r\n<P>Medlemmet er frit stillet med hensyn til aktivitetsmuligheder i  \r\n\r\n orlovsperioden. Et medlem på sabbatorlov kan også deltage i uddannelser, der  \r\n\r\n ikke kan opnås uddannelsesorlov til. </P>  \r\n\r\n<P>Medlemmet kan endvidere holde ferie eller rejse ud af landet. I tilfælde,  \r\n\r\n hvor opholdet i udlandet er af længere varighed, vil medlemmet kunne afmelde  \r\n\r\n sig folkeregisteret i Danmark med fortsat ret til orlovsydelse. </P>  \r\n\r\n<P>Opstår der sygdom i orlovsperioden, anses medlemmet for fortsat at være på  \r\n\r\n orlov. Sygdom under orloven forlænger ikke orlovsperioden. </P>  \r\n\r\n<P> <I>1.3 Ferie med feriegodtgørelse eller løn</I>  </P>  \r\n\r\n<P>Sabbatorlov er ikke en såkaldt kvalificeret feriehindring, der berettiger  \r\n\r\n til udbetaling af feriegodtgørelse uden afholdelse af ferie. </P>  \r\n\r\n<P>Der henvises til § 29 i Arbejdsministeriets bekendtgørelse om  \r\n\r\n feriegodtgørelse, der udtømmende opremser de feriehindringer, der berettiger  \r\n\r\n til udbetaling af feriegodtgørelse, uden at ferie holdes. </P>  \r\n\r\n<P>Holder medlemmet i orlovsperioden ferie med feriegodtgørelse, udsættes den  \r\n\r\n resterende del af orlovsperioden i en periode, der svarer til den afholdte  \r\n\r\n ferie, såfremt ferien varsles og afholdes i henhold til ferielovens regler.  \r\n\r\n Ved beregningen af orlovsydelsen skal feriedage med feriegodtgørelse  \r\n\r\n<I>belægges</I> med 7,4 timer for fuldtidsforsikrede, og med hvad der svarer  \r\n\r\n til 1/5 af den gennemsnitlige ugentlige arbejdstid for deltidsforsikrede.  \r\n\r\n</P>  \r\n\r\n<P>Sker der udsættelse af orlovsperioden vil arbejdsløshedskassen modtage  \r\n\r\n besked herom fra Arbejdsformidlingen. </P>  \r\n\r\n<P> <I>1.4 Ferie med feriedagpenge</I>  </P>  \r\n\r\n<P>Et medlem, der er på orlov med orlovsydelse, betragtes hverken som ledig  \r\n\r\n eller lønmodtageri relation til arbejdsløshedsforsikringslovens § 75 h.  \r\n\r\n Medlemmet vil derfor ikke kunne modtage feriedagpenge i orlovsperioden.  \r\n\r\n Derimod vil der i efterfølgende ferieår kunne udbetales feriedagpenge på  \r\n\r\n grundlag af den udbetalte orlovsydelse i optjeningsåret. </P>  \r\n\r\n<P> <I>1.5 Afbrydelse af orlov</I>  </P>  \r\n\r\n<P>Udføres der i orlovsperioden arbejde i et andet EØS-land eller på  \r\n\r\n Færøerne, og bliver medlemmet på grund af beskæftigelsens omfang omfattet af  \r\n\r\n det pågældende lands forsikringssystem, vil medlemmet ikke kunne opretholde  \r\n\r\n medlemskab af en dansk arbejdsløshedskasse, og orloven vil derfor anses for  \r\n\r\n afbrudt. </P>  \r\n\r\n<P>Såfremt orloven afbrydes, skal orlovspersonen meddele arbejdsløshedskassen  \r\n\r\n dette. Arbejdsløshedskassen skal uden ugrundet ophold stoppe udbetalingen af  \r\n\r\n orlovsydelsen samt give Arbejdsformidlingen meddelelse om dette. </P>  \r\n\r\n<P>Hvis en lønmodtager før orlovsperiodens udløb ønsker at stille sig til  \r\n\r\n rådighed for arbejdsmarkedet og modtage dagpenge, skal medlemmet, for at  \r\n\r\n kunne anses for at stå til rådighed i resten af en orlovsperiode, opfylde  \r\n\r\n betingelserne i direktoratets bekendtgørelse om rådighed og selvforskyldt  \r\n\r\n ledighed. Det er bl.a. en betingelse, at den resterende orlovsperiode  \r\n\r\n forventes at ville vare over 4 uger, og at medlemmet ikke har mulighed for at  \r\n\r\n vende tilbage til arbejdspladsen med det samme. </P>  \r\n\r\n<P>Ved afbrydelse af orloven pålægges der således ikke karantæne, idet  \r\n\r\n vurderingen alene går på medlemmets rådighed. </P>  \r\n\r\n<P>En lønmodtager på sabbatorlov har ret til at afbryde orloven på grund af  \r\n\r\n<I>barsel</I> , og sabbat- orloven ophører ved overgangen til barselsorlov.  \r\n\r\n Sabbatorloven anses for afbrudt. Efter barselsorloven kan lønmodtageren få en  \r\n\r\n ny sabbatorlov bevilget, såfremt den resterende orlovsperiode er på mindst 13  \r\n\r\n uger. </P>  \r\n\r\n<P>Ved afbrydelse af orloven har orlovspersonen alene forbrugt den faktisk  \r\n\r\n afholdte orlovsperiode. Ved en eventuel senere ansøgning om orlov vil den  \r\n\r\n afholdte orlovsperiode blive fratrukket i retten til orlov efter reglerne om  \r\n\r\n gentagen orlov, jf. nedenfor pkt. 1.8. </P>  \r\n\r\n<P> <I>1.6 Afskedigelse og opsigelse i orlovsperioden</I>  </P>  \r\n\r\n<P>De almindelige opsigelsesregler gælder også under sabbatorlov. Det er  \r\n\r\n muligt at afskedige en lønmodtager i orlovsperioden, ligesom lønmodtageren  \r\n\r\n selv vil kunne opsige sin stilling i orlovsperioden. </P>  \r\n\r\n<P>Bliver lønmodtageren afskediget under orloven, vil lønmodtageren kunne  \r\n\r\n fortsætte med at holde orlov indtil orlovsperiodens udløb. Opsiger  \r\n\r\n lønmodtageren sin stilling under orloven, afbrydes orloven ved ansættelsens  \r\n\r\n ophør. En eventuel karantæne for selvforskyldt ledighed kan tidligst få  \r\n\r\n virkning fra det tidspunkt, hvor medlemmet ophører med orloven. </P>  \r\n\r\n<P> <I>1.7 Arbejdskravet/ Ydelsesperioder</I>  </P>  \r\n\r\n<P>Udføres der i orlovsperioden arbejde, vil dette arbejde kunne medregnes  \r\n\r\n til opfyldelse af arbejdskravet i henhold til arbejdsløshedsforsikringslovens  \r\n\r\n § 53, stk. 2. </P>  \r\n\r\n<P>Perioder med orlov til sabbat opbruger af ydelsesperioderne efter  \r\n\r\n arbejdsløshedsforsikringslovens § 55, stk. 1 og 2. Der henvises til  \r\n\r\n direktoratets bekendtgørelse om beskæftigelseskravet og delperioderne. </P>  \r\n\r\n<P>Påbegynder medlemmet under orloven selvstændig virksomhed som  \r\n\r\n bibeskæftigelse, løber dagpengebegrænsningen på 78 uger fra tidspunktet for  \r\n\r\n virksomhedens start. </P>  \r\n\r\n<P>Et medlem, der forud for orloven modtog supplerende dagpenge, vil i  \r\n\r\n orlovsperioden ikke opbruge af retten til supplerende dagpenge. Den  \r\n\r\n tidsmæssige begrænsning i retten til supplerende dagpenge, jf.  \r\n\r\n arbejdsløshedsforsikringslovens § 60, stk. 1, finder ikke anvendelse i en  \r\n\r\n orlovsperiode. </P>  \r\n\r\n<P> <I>1.8 Gentagen orlov</I>  </P>  \r\n\r\n<P>En beskæftiget person kan højst gå på sabbatorlov og uddannelsesorlov i en  \r\n\r\n samlet periode på 1 år inden for 5 år. Sabbatorlov begrænser ikke muligheden  \r\n\r\n for at gå på børnepasningsorlov. </P>  \r\n\r\n<P> <I>1.9 Overgangsregler</I>  </P>  \r\n\r\n<P>Orlovspersoner, der er omfattet af overgangsreglerne i § 4 i lov nr. 1084  \r\n\r\n af 21. december 1994 om ændring af lov om orlov, skal fortsat have udbetalt  \r\n\r\n orlovsydelse med 80 % af arbejdsløshedsdagpengenes højeste beløb, jf. § 47 og  \r\n\r\n § 70 i lov om arbejdsløshedsforsikring m.v. </P>  \r\n\r\n<P CLASS=PUNKT> <B>2.</B> Konsekvenser for afløseren, der er medlem af en  \r\n\r\n arbejdsløshedskasse </P>  \r\n\r\n<P> <I>Dette afsnit gælder kun, såfremt afløseren, der ansættes i en  \r\n\r\n orlovsstilling, er medlem af en arbejdsløshedskasse.</I>  </P>  \r\n\r\n<P>For et medlem, der ansættes i en orlovsstilling, gælder de almindelige  \r\n\r\n regler i arbejdsløshedsforsikringsloven, herunder reglerne om udbetaling af  \r\n\r\n supplerende dagpenge. </P>  \r\n\r\n<P>Ansættes medlemmet efter reglerne om jobtræning i lov om en aktiv  \r\n\r\n arbejdsmarkedspolitik, vil beskæftigelsen i orlovsstillingen ikke kunne  \r\n\r\n medregnes til optjening af arbejdstimer til opfyldelse af arbejdskravet. </P>  \r\n\r\n<P>Et medlem, der under ansættelsen i orlovsstillingen ønsker at holde ferie,  \r\n\r\n vil kunne få udbetalt feriedagpenge, såfremt betingelserne herfor er opfyldt.  \r\n\r\n</P>  \r\n\r\n<P> <B>VI Oplysningspligt, tilbagekaldelse af bevilling og  \r\n\r\n tilbagebetaling</B>  </P>  \r\n\r\n<P>Et medlem, der modtager orlovsydelse, er forpligtet til at underrette  \r\n\r\n arbejdsløshedskassen om forhold, der har betydning for retten til ydelsen.  \r\n\r\n Såfremt orloven afbrydes, skal orlovspersonen meddele arbejdsløshedskassen  \r\n\r\n dette. Arbejdsløshedskassen skal uden ugrundet ophold stoppe udbetalingen af  \r\n\r\n orlovsydelsen samt give Arbejdsformidlingen meddelelse herom. </P>  \r\n\r\n<P>Sker der <I>ændringer i de oprindelige betingelser</I> for bevillingen af  \r\n\r\n orlov, skal orlovspersonen meddele dette til Arbejdsformidlingen. </P>  \r\n\r\n<P>Såfremt arbejdsløshedskassen bliver opmærksom på, at der sker ændringer i  \r\n\r\n de oprindelige betingelser for orlov, skal arbejdsløshedskassen give  \r\n\r\n Arbejdsformidlingen meddelelse om forholdet. Arbejdsformidlingen træffer  \r\n\r\n afgørelse om eventuel <I>tilbagekaldelse af bevillingen</I> . Bevillingen kan  \r\n\r\n tilbagekaldes af Arbejdsformidlingen, såfremt orlovspersonen har givet  \r\n\r\n Arbejdsformidlingen urigtige oplysninger eller fortiet forhold, der har  \r\n\r\n betydning for bevillingen. Bevillingen kan endvidere tilbagekaldes, hvis  \r\n\r\n betingelserne for orloven ikke længere er tilstede. </P>  \r\n\r\n<P>Tilbagekalder Arbejdsformidlingen bevillingen, skal der gives meddelelse  \r\n\r\n herom til arbejdsløshedskassen. </P>  \r\n\r\n<P>Stopper arbejdsløshedskassen udbetalingen af orlovsydelsen, skal dette  \r\n\r\n meddeles orlovspersonen skriftligt. </P>  \r\n\r\n<P>Har medlemmet givet arbejdsløshedskassen urigtige oplysninger eller  \r\n\r\n fortiet forhold af betydning for retten til ydelsen, eller i øvrigt mod bedre  \r\n\r\n vidende uberettiget modtaget ydelsen, skal orlovsydelsen, der er modtaget med  \r\n\r\n urette, tilbagebetales af medlemmet, jf. arbejdsløshedsforsikringslovens §  \r\n\r\n 86, der i henhold til § 86, stk. 13, finder tilsvarende anvendelse på  \r\n\r\n orlovsydelse, der er udbetalt med urette. </P>  \r\n\r\n<P> <B>VII Sanktion</B>  </P>  \r\n\r\n<P>Et medlem på orlov med orlovsydelse kan idømmes sanktion efter  \r\n\r\n arbejdsløshedsforsikringslovens § 87 for svigagtigt eller uagtsomt forhold  \r\n\r\n over for kassen i forbindelse med modtagelsen af ydelsen. </P>  \r\n\r\n<P>Medlemmet kan således blive udelukket fra retten til orlovsydelse,  \r\n\r\n dagpenge m.v. i en periode eller miste sit medlemskab af kassen. </P>  \r\n\r\n<P> <B>VIII Kasseansvar</B>  </P>  \r\n\r\n<P>I tilfælde, hvor der er udbetalt orlovsydelse med urette, har kassen ikke  \r\n\r\n krav på refusion fra statskassen, og udbetalte refusionsbeløb skal  \r\n\r\n tilbagebetales, jf. arbejdsløshedsforsikringslovens § 86, stk. 4, jf. stk.  \r\n\r\n 13. </P>  \r\n\r\n<P>Kassen bevarer dog retten til refusion for fejludbetalte ydelser, hvis  \r\n\r\n fejludbetalingen skyldes medlemmets svigagtige forhold eller  \r\n\r\n Arbejdsformidlingen. </P>  \r\n\r\n<P>De nærmere regler for kassernes ret til refusion findes i direktoratets  \r\n\r\n bekendtgørelse om arbejdsløshedskassernes ret til refusion fra statskassen  \r\n\r\n for fejludbetalte ydelser. </P>  \r\n\r\n<P> <B>IX Klageadgang</B>  </P>  \r\n\r\n<P>Klage over en kasses afgørelse om ret til orlovsydelse, fradrag i ydelsen,  \r\n\r\n ydelsens størrelse, tilbagebetaling, sanktion m.v. kan af den, afgørelsen  \r\n\r\n vedrører, indbringes for Direktoratet for Arbejdsløshedsforsikringen inden 4  \r\n\r\n uger efter, at klageren har fået meddelelse om afgørelsen, og direktoratets  \r\n\r\n afgørelser vil kunne indbringes for Arbejdsmarkedets Ankenævn, jf.  \r\n\r\n arbejdsløshedsforsikringslovens § 98 og § 99. </P>  \r\n\r\n<P>Arbejdsformidlingens afgørelse om tilbagekaldelse af en bevilling af orlov  \r\n\r\n kan inden 4 uger efter, at klageren har fået meddelelse om afgørelsen,  \r\n\r\n indbringes for Arbejdsmarkedets Ankenævn, jf. arbejdsløshedsforsikringslovens  \r\n\r\n § 100. </P>  \r\n\r\n<P>Derimod kan Arbejdsformidlingens øvrige afgørelser om orlov ikke  \r\n\r\n indbringes for anden administrativ myndighed. </P>  \r\n\r\n<P> <B>X Kombinationsforsikrede medlemmer</B>  </P>  \r\n\r\n<P>Kombinationsforsikrede medlemmer har status som fuldtidsforsikrede, og er  \r\n\r\n omfattet af arbejdsløshedsforsikringslovens almindelige regler for  \r\n\r\n fuldtidsforsikrede, medmindre der er fastsat særlige regler i bekendtgørelse  \r\n\r\n om kombinationsforsikring. Der er i bekendtgørelsen ikke fastsat regler om  \r\n\r\n kombinationsforsikredes orlovsmuligheder. </P>  \r\n\r\n<P>I dette afsnit gennemgås de særlige forhold, der gør sig gældende for  \r\n\r\n kombinationsforsikrede medlemmer. Afsnittet skal læses i sammenhæng med de  \r\n\r\n øvrige regler, der er beskrevet i denne vejledning. </P>  \r\n\r\n<P>Da det kun er lønmodtagere, der kan gå på sabbatorlov, vil et  \r\n\r\n kombinationsforsikret medlem kun have mulighed for at gå på sabbatorlov fra  \r\n\r\n beskæftigelsen som lønmodtager. </P>  \r\n\r\n<P>Medlemmet skal ved påbegyndelsen af orloven være <I>dagpengeberettiget</I>  \r\n\r\n i tilfælde af fuld ledighed fra lønarbejdet. </P>  \r\n\r\n<P>Hvis <I>virksomheden er ophørt/ophører,</I> skal medlemmet for at kunne  \r\n\r\n anses for dagpengeberettiget være ophørt mere end midlertidigt efter reglerne  \r\n\r\n i §§ 7, 8 eller 9 i kombinationsforsikringsbekendtgørelsen. </P>  \r\n\r\n<P>Perioder med orlov til sabbat opbruger af ydelsesperioderne efter  \r\n\r\n arbejdsløshedsforsikringslovens § 55, stk. 1 og stk. 2, jf. stk. 7. Et  \r\n\r\n medlem, der forud for orloven modtog supplerende dagpenge, vil i  \r\n\r\n orlovsperioden ikke opbruge af retten til supplerende dagpenge. Den  \r\n\r\n tidsmæssige begrænsning i retten til supplerende dagpenge, jf.  \r\n\r\n arbejdsløshedsforsikringslovens § 60, stk. 1, finder ikke anvendelse i en  \r\n\r\n orlovsperiode. </P>  \r\n\r\n<P>Hvis <I>virksomheden fortsætter</I> skal medlemmets dagpengeret afgøres  \r\n\r\n efter reglerne i direktoratets bekendtgørelse om udøvelse af selvstændig  \r\n\r\n virksomhed som bibeskæftigelse. Dette bevirker bl.a., at arbejdet med  \r\n\r\n virksomheden til enhver tid skal kunne udføres uden for normal arbejdstid.  \r\n\r\n</P>  \r\n\r\n<P>Der skal foretages fradrag i orlovsydelsen for tidsforbruget ved den  \r\n\r\n selvstændige virksomhed. Fradraget foretages med et beløb, der svarer til de  \r\n\r\n på virksomheden anvendte timer ganget med den gældende omregningssats. </P>  \r\n\r\n<P> <I>Orlovsydelsen</I> fastsættes alene på baggrund af beskæftigelsen som  \r\n\r\n lønmodtager i de sidste 10 uger forud for orloven efter de i afsnit IV, pkt.  \r\n\r\n 1 fastsatte regler. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 31. maj 1995 </I> </P>  \r\n\r\n<P CLASS=UNDERSKREVET-AF ALIGN=CENTER>Birger Stein Christensen </P>  \r\n\r\n<P CLASS=MINISTER ALIGN=RIGHT>/ Yvonne Olesen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/06/1995"
        },
        {
            "displayName": "Accession",
            "displayValue": "C19950008160"
        },
        {
            "displayName": "Entydig dokumentidentifikation",
            "displayValue": "CM028833"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "81"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "31/05/1995"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Arbejdsmin., Dir. f. Arbejdsløshedsforsikr., j.nr. 95-24-6"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}