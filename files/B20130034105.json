{
    "id": 146131,
    "title": "Bekendtgørelse om måltal i bestyrelser mv. og politik for de øvrige ledelsesniveauer i statslige institutioner og virksomheder for at fremme en ligelig kønsmæssig sammensætning",
    "documentTypeId": "60",
    "isSagsforlobPeriodValid": true,
    "shortName": "BEK nr 341 af 22/03/2013",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om måltal i bestyrelser mv. og politik for de øvrige ledelsesniveauer i statslige institutioner og virksomheder for at fremme en ligelig kønsmæssig sammensætning</p>\r\n<p class=\"Indledning2\">I medfør af § 13, stk. 4, i lov om ligestilling af kvinder og mænd, jf. lovbekendtgørelse nr. 1095 af 19. september 2007, som ændret ved lov nr. 1288 af 19. december 2012, fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Anvendelsesområde</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Bekendtgørelsen gælder for:</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num1\">1)</span> Institutioner og virksomheder inden for den statslige forvaltning.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num2\">2)</span> Institutioner og virksomheder, som ikke er omfattet af den statslige forvaltning, men hvis udgifter overvejende (dvs. mindst 60-70 pct.) dækkes af statslige midler.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num3\">3)</span> Institutioner og virksomheder, som ikke er omfattet af den statslige forvaltning, men som staten ejer den overvejende andel (dvs. mindst 60-70 pct.) af.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Institutioner og virksomheder inden for den statslige forvaltning bør have en ligelig sammensætning af kvinder og mænd i bestyrelser mv. og andre kollektive ledelsesorganer. Ved ligelig sammensætning forstås, at hvert køn bør være repræsenteret med minimum 40 pct.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Institutioner og virksomheder, hvis udgifter overvejende dækkes af statslige midler, eller hvor staten ejer den overvejende andel, bør have en afbalanceret sammensætning af kvinder og mænd i bestyrelser mv. og andre kollektive ledelsesorganer. Ved afbalanceret sammensætning forstås, at hvert køn bør være repræsenteret med minimum 1/3.</p>\r\n<p class=\"Stk2\">\r\n   <span class=\"StkNr\" id=\"Par1_Stk4\">Stk. 4.</span> For koncerner, dvs. modervirksomheder med dets dattervirksomheder, gælder, at virksomheden kan vælge at fastsætte måltal, jf. § 2, og udarbejde en politik, jf. § 3,  om en ligelig kønssammensætning gældende generelt for koncernen. Dattervirksomheder kan således undlade at opstille måltal og udarbejde en politik, hvis modervirksomheden opstiller måltal og udarbejder en politik for den samlede koncern. Vælger koncernen at lade måltal og politik gælde for den samlede virksomhed, oplyses der herom i indberetningen, jf. §§ 4 og 5.</p>\r\n<p class=\"Stk2\">\r\n   <span class=\"StkNr\" id=\"Par1_Stk5\">Stk. 5.</span> Ved institutioner og virksomheder inden for den statslige forvaltning, jf. stk. 1, nr. 1, forstås sådanne institutioner og virksomheder, der i henhold til offentlighedsloven og forvaltningsloven kan henregnes til den offentlige forvaltning. Statslige departementer og styrelser er ikke omfattet af forpligtelsen til at opstille måltal og udarbejde politik for at fremme en ligelig kønsfordeling i medfør af lov om ændring af lov om ligestilling af kvinder og mænd og denne bekendtgørelse.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Måltal for andelen af det underrepræsenterede køn i bestyrelser mv.</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Det øverste ledelsesorgan, jf. selskabslovens § 5, stk. 1, nr. 5, i institutioner og virksomheder omfattet af § 1, stk. 1, skal opstille måltal for andelen, herunder antallet, af det underrepræsenterede køn i bestyrelsen mv., dvs. i det øverste ledelsesorgan, og i eventuelle andre kollektive ledelsesorganer i institutionen eller virksomheden.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Forpligtelsen, jf. stk. 1, omfatter alene de generalforsamlingsvalgte medlemmer af bestyrelsen mv. og andre kollektive ledelsesorganer. Det betyder, at medarbejderrepræsentanter er undtaget fra forpligtelsen til at opstille måltal, og de tælles ikke med i opgørelsen over andelen af henholdsvis kvinder og mænd i bestyrelsen mv. og i eventuelle andre kollektive ledelsesorganer i institutionen eller virksomheden. Tilsvarende gælder for elev- og studenterrepræsentanter i de øverste ledelsesorganer på uddannelsesinstitutioner.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Forpligtelsen til at opstille et måltal indeholder både en fastsættelse af et specifikt måltal og en angivelse af den tidsperiode, inden for hvilken man forventer at opfylde sit måltal. Måltallet, som både skal omfatte den procentvise andel og det konkrete antal af det underrepræsenterede køn, skal være større end den andel og det antal, som det underrepræsenterede køn udgør på tidspunktet for fastsættelsen af måltallet, jf. dog stk. 5.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> Perioden for opfyldelse af måltal bør som udgangspunkt højst fastsættes til fire år, som er den tid, det almindeligvis vil tage at udskifte bestyrelsen mv. Når perioden er udløbet, fastsættes et nyt måltal med henblik på at nå målet om henholdsvis minimum 40 pct. eller 1/3 repræsentation af hvert køn, jf. § 1, stk. 3 og 4.</p>\r\n<p class=\"Stk2\">\r\n   <span class=\"StkNr\" id=\"Par2_Stk5\">Stk. 5.</span> Kravet om, at der skal opstilles måltal, jf. stk. 1, gælder ikke institutioner og virksomheder, som allerede har en ligelig kønsfordeling i bestyrelsen mv. Pligten til at opstille måltal genopstår, når der ikke længere er en ligelig kønsfordeling i bestyrelsen mv., jf. § 1, stk. 2.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Politik for at øge andelen af det underrepræsenterede køn i de øvrige ledelsesniveauer</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Statslige institutioner og virksomheder med 50 medarbejdere eller flere skal udarbejde en politik for at øge antallet af det underrepræsenterede køn i deres øvrige ledelsesniveauer. Beregningen af antal medarbejdere sker efter regler fastsat i henhold til selskabsloven § 143. I koncerner, dvs. moderselskaber med dattervirksomheder, opgøres antallet af medarbejdere ud fra den samlede koncern.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Politikken skal indeholde en beskrivelse af institutionens eller virksomhedens ligestillingsmæssige tiltag for at øge antallet af det underrepræsenterede køn i institutionens eller virksomhedens ledende stillinger.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Politikken kan være en generel politik for hele institutionen eller virksomheden, eller den kan være mere detaljeret og f.eks. have fokus på det enkelte ledelsesniveau. Institutionen eller virksomheden vælger selv de procedurer eller metoder, der findes bedst egnede til at fremme en ligelig kønssammensætning i den enkelte institution eller virksomhed, som kan indgå i institutionens eller virksomhedens politik.</p>\r\n<p class=\"Stk2\">\r\n   <span class=\"StkNr\" id=\"Par3_Stk4\">Stk. 4.</span> Kravet om en politik gælder ikke institutioner og virksomheder, der allerede har en ligelig kønsfordeling, jf. § 1, stk. 2, i ledelsesniveauerne generelt. Pligten til at udarbejde en politik genopstår, når der ikke længere er en ligelig kønsfordeling i ledelsesniveauerne generelt.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Indberetning af måltal og politik</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Institutionen eller virksomheden skal indberette oplysninger om institutionens eller virksomhedens kønsmæssige sammensætning i bestyrelsen mv. til ministeren for ligestilling og kirke, jf. § 5. Institutionens eller virksomhedens indberetning skal endvidere indeholde oplysninger om måltal for den kønsmæssige sammensætning i bestyrelsen mv., herunder en status på opfyldelsen af det opstillede måltal og en begrundelse for, hvorfor institutionen eller virksomheden i givet fald ikke har nået det opstillede måltal. I indberetningen oplyses også om institutionens eller virksomhedens politik for at øge antallet af det underrepræsenterede køn i de øvrige ledelsesniveauer, hvordan den gennemføres, og hvad der er opnået.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Indberetning skal ske årligt og senest fem måneder efter regnskabsårets afslutning, jf. dog stk. 4.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Institutioner og virksomheder, der ikke skal indberette måltal eller politik, fordi de allerede har en ligelig kønsfordeling, jf. § 1, stk. 2, i bestyrelsen mv. eller i de øvrige ledelsesniveauer, skal orientere ressortministeren om antallet af henholdsvis kvinder og mænd i bestyrelsen mv. eller i de øvrige ledelsesniveauer senest fem måneder efter regnskabsårets afslutning, jf. dog stk. 4.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> For statslige aktieselskaber skal indberetning om måltal og politik ske i henhold til årsregnskabsloven § 99 b. Hvis selskabet har en ligelig kønsfordeling i bestyrelsen mv. og/eller i de øvrige ledelsesniveauer, oplyses der herom i årsrapporten.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Indberetning efter § 4, stk. 1-3, skal ske ved brug af et elektronisk indberetningssystem, som Ministeriet for Ligestilling og Kirke udarbejder til formålet.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Vedkommende ressortminister, som institutionen eller virksomheden hører under, er ansvarlig for at påse, at der sker fremdrift hen imod målet om en ligelig henholdsvis afbalanceret kønsfordeling i bestyrelsen mv., og at indberetningen efter § 4 og § 5, stk. 1, finder sted rettidigt og i overensstemmelse med reglerne i denne bekendtgørelse.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Ikrafttræden mv.</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Bekendtgørelsen træder i kraft den 1. april 2013.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Forpligtelsen til at opstille måltal og udarbejde en politik, jf. § 2 og 3, gælder fra og med det regnskabsår, der starter 1. januar 2013 eller senere.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Indberetning skal ske første gang i 2014 på baggrund af måltal og politik, som er opsat for det regnskabsår, der starter 1. januar 2013 eller senere, jf. §§ 4 og 5.</p><div class=\"Givet\" id=\"Givet\"><p class=\"Givet\" align=\"center\">Ministeriet for Ligestilling og Kirke, den 22. marts 2013</p><p class=\"Sign1\" align=\"center\">Manu Sareen</p><p class=\"Sign2\" align=\"right\">/ Trine Ingemansen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/03/2013"
        },
        {
            "displayName": "Accession",
            "displayValue": "B20130034105"
        },
        {
            "displayName": "Entydig dokumentidentifikation",
            "displayValue": "BQ000068"
        },
        {
            "displayName": "Dato for førstegangsindlæggelse",
            "displayValue": "28/03/2013"
        },
        {
            "displayName": "Dato for indlæggelse",
            "displayValue": "28/03/2013"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "341"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "22/03/2013"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Ministeriet for Ligestilling og Kirke, j.nr. 2012-2963"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}