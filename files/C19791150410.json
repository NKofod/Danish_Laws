{
    "id": 58959,
    "title": "Cirkulærskrivelse vedrørende oplysninger i sager om dansk barn til bortadoption. ",
    "documentTypeId": "210",
    "isSagsforlobPeriodValid": false,
    "shortName": "CIS nr 11504 af 11/12/1979",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulærskrivelse vedrørende oplysninger i sager  \r\n\r\n om dansk barn til bortadoption. </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Ifølge adoptionsbekendtgørelsens § 6, stk. 2, skal  \r\n\r\n adoptionsnævnet blandt de ansøgere, som kan komme i betragtning ved anonym  \r\n\r\n adoption af et dansk barn, og som er godkendt som adoptanter, udvælge de  \r\n\r\n ansøgere, som må antages at passe bedst som adoptivforældre for de børn, som  \r\n\r\n ønskes bortadopteret. </P>  \r\n\r\n<P CLASS=PUNKT> <B>2.</B> Det er af væsentlig betydning, at de til nævnet  \r\n\r\n indsendte sager om danske børn til anonym bortadoption indeholder  \r\n\r\n tilstrækkelige oplysninger for løsningen af adoptionsnævnets opgave i de  \r\n\r\n nævnte sager. </P>  \r\n\r\n<P CLASS=PUNKT> <B>3.</B> Adoptionsnævnet skal derfor meddele følgende  \r\n\r\n vejledende retningslinier for behandlingen af sager om børn til bortadoption:  \r\n\r\n</P>  \r\n\r\n<P CLASS=PUNKT> <B>4.</B> Barnesagerne, der i reglen er fælles for barnemoder  \r\n\r\n og barn, har 3 formål: </P>  \r\n\r\n<P>a. at belyse barnemoderens motiv for bortadoption samt at dokumentere den  \r\n\r\n hjælp og vejledning, hun i henhold til gældende regler er tilbudt med henblik  \r\n\r\n på beslutningen om bortadoption, </P>  \r\n\r\n<P>b. at dokumentere de juridiske forudsætninger for, at barnet kan anvises  \r\n\r\n til adoption, </P>  \r\n\r\n<P>c. at give grundlag for vurdering af barnets nuværende tilstand og  \r\n\r\n eventuelle særpræg, dets potentielle udviklingsmuligheder og sygdomsrisici -  \r\n\r\n med henblik på den bedst mulige matching. </P>  \r\n\r\n<P CLASS=PUNKT> <B>5.</B> Selv om 4.a. og 4.b. naturligvis iagttages nøje af  \r\n\r\n adoptionsnævnet før anvisning, er det 4.c, der giver de væsentligste  \r\n\r\n oplysninger, og det er på dette punkt, de indsendte sager oftest har været  \r\n\r\n mangelfulde og har givet anledning til forsinkende suppleringer. </P>  \r\n\r\n<P CLASS=PUNKT> <B>6.</B> Oplysningerne om barnet må give fyldigst mulig  \r\n\r\n information om barnets arveanlæg, der oftest vil fremgå tilfredsstillende af  \r\n\r\n omhyggeligt udfyldt grønt skema (&#187;Skema til brug for adoption&#171;)  \r\n\r\n samt &#187;Erklæring om helbredsforhold&#171; for barnemoder, og om muligt  \r\n\r\n for barnefaderen. Sagen bør endvidere indeholde supplerende oplysninger,  \r\n\r\n eventuelt indhentet fra sygehuse, om allergiske sygdomme, sindssygdom,  \r\n\r\n stofskiftesygdomme (diabetes) og andre sygdomme med kendt familiær optræden,  \r\n\r\n samt karakterafvigelser (alkoholisme, kriminalitet). Straffeattest kan være  \r\n\r\n vigtig for vurderingen. Alkohol og tobak vides nu at give så alvorlige  \r\n\r\n fosterskader, at information om barnemoderens alkohol- og cigaretvaner i  \r\n\r\n svangerskabet ofte er væsentlig for vurderingen. </P>  \r\n\r\n<P CLASS=PUNKT> <B>7.</B> For barnet selv kræves så fyldigt som muligt  \r\n\r\n beskrivelse af udseende, eventuelle særpræg, færdigheder og vaner - vigtigst  \r\n\r\n jo ældre barnet er. </P>  \r\n\r\n<P>Af attestation er minimum: </P>  \r\n\r\n<P>a. &#187;Intet til hinder&#171;-erklæring angående svangerskab, fødsel og  \r\n\r\n tilstand umiddelbart efter fødslen, altid om fornødent suppleret med  \r\n\r\n syfilisreaktion hos barnet (eller barnemoderen ved fødslen) samt  \r\n\r\n &#187;lægebrev&#171; angående eventuel forlænget pleje i føde- eller  \r\n\r\n børneafdeling. </P>  \r\n\r\n<P>b. Pædagogens beskrivelse af barnet, dets udseende (meget gerne foto),  \r\n\r\n kontaktmåde, færdigheder, spise- og sovevaner - og herunder i reglen bedst:  \r\n\r\n information om sygdomme og sygehusindlæggelser (kopi af lægebreve). </P>  \r\n\r\n<P>c. Lægeerklæring - om muligt ved speciallæge - efter undersøgelse og  \r\n\r\n vurdering så tæt som muligt på 3 måneders alder. Erklæringen skal dokumentere  \r\n\r\n komplet organundersøgelse med beskrivelse af fund og komentarer til  \r\n\r\n eventuelle afvigelser og tidligere sygdom samt konklusion om, at barnet nu  \r\n\r\n kan anvises. Endvidere eventuelle forslag til hensyn ved anvisning. </P>  \r\n\r\n<P>Denne lægeerklæring kan med fordel udfærdiges på &#187;Blanket til brug  \r\n\r\n ved anbringelse i pleje af længere varighed eller med adoption for øje&#171;.  \r\n\r\n</P>  \r\n\r\n<P>P.N.V. </P>  \r\n\r\n<P>Hornslet </P>  \r\n\r\n<P>Samtlige socialcentre. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19791150410"
        },
        {
            "displayName": "Entydig dokumentidentifikation",
            "displayValue": "CM017908"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "08/10/2014"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11504"
        },
        {
            "displayName": "År for udstedelse",
            "displayValue": "1979"
        },
        {
            "displayName": "Dato for underskrift",
            "displayValue": "11/12/1979"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Civilretsdirektoratet"
        },
        {
            "displayName": "Ressortministeriets journalnummer",
            "displayValue": "J.nr. 1979-9-52."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}