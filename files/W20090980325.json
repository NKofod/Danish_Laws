{
    "id": 127965,
    "title": "EØS, medlemmet ikke tilmeldt AF inden udløbet af attest E 303",
    "documentTypeId": "240",
    "isSagsforlobPeriodValid": true,
    "shortName": "KEN nr 9803 af 12/03/2009",
    "documentHtml": "<div class=\"bjelke\">Den fulde tekst</div><p class=\"Titel2\">EØS, medlemmet ikke tilmeldt AF inden udløbet af attest E 303</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>A-kassen sendte den 17. januar 2008 ansøgningsskema om dagpenge under arbejdssøgning i et andet EØS-land.</div>\r\n        </p>\r\n        <p class=\"Tekst2\">\r\n          <div>A-kassen sendte den 21. april 2008 meddelelse til medlemmet om, at medlemmet havde ret til attest E 303 fra den 16. maj til den 15. august 2008. A-kassen vedlagde vejledningsmaterialet ”Inden du rejser”.</div>\r\n        </p>\r\n        <p class=\"Tekst2\">\r\n          <div>Medlemmet vendte tilbage til Danmark fredag den 15. august 2008, men blev først tilmeldt jobcenteret den 18. august 2008.</div>\r\n        </p>\r\n        <p class=\"Tekst2\">\r\n          <div>Medlemmet var landet i Hamburg den 15. august 2008 og havde herefter kørt i bil til Danmark.</div>\r\n        </p>\r\n        <p class=\"Tekst2\">\r\n          <div>A-kassen traf herefter afgørelse om, at medlemmet ikke havde ret til dagpenge, idet hun ikke opfyldte kravet om tilmelding på jobcenteret senest den 15. august 2008.</div>\r\n        </p>\r\n        <p class=\"Tekst2\">\r\n          <div>Medlemmet klagede den 29. august 2008. Medlemmet oplyste her, at hun ikke havde en pc i Danmark og derfor ikke kunne melde sig til jobcenteret på nettet.</div>\r\n        </p>\r\n        <p class=\"Tekst2\">\r\n          <div>Ankenævnet lagde blandt andet vægt på, at medlemmet vendte tilbage til Danmark fredag den 15. august 2008 (dagen for udløbet af attest E 303), men at medlemmet først meldte sig til Jobcenteret den 18. august 2008.</div>\r\n        </p>\r\n        <p class=\"Tekst2\">\r\n          <div>Ankenævnet fandt at medlemmet var blevet fyldestgørende vejledt både om, at hun skulle tilmelde sig Jobcenteret senest den 15. august 2008, og hvilke konsekvenser det ville få, såfremt hun ikke tilmeldte sig rettidigt.</div>\r\n        </p>\r\n        <p class=\"Tekst2\">\r\n          <div>Ankenævnet lagde blandt andet vægt på, at medlemmet i henholdsvis brev af 17. januar og 21. april 2008 blev vejledt om forholdende, såfremt hun ikke fik job i Spanien, og at a-kassen i brev af 21. april 2008 havde vedlagt vejledningsmaterialet ”Inden du rejser”.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at medlemmets oplysninger om, at hun havde misforstået reglerne, og at hun ikke havde haft sin pc i Danmark og derfor ikke kunne tilmelde sig online, ikke kunne føre til en ændret vurdering, idet medlemmet var vejledt, og at det var medlemmets eget ansvar at vende hjem tids nok til at kunne registrere sig rettidigt.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at medlemmet ikke har ret til dagpenge ved udløbet af attest E 303 den 15. august 2008, og at medlemmet først kunne få dagpenge igen, når hun havde arbejdet i mindst 296 timer inden for 12 uger eller 3 måneder.</div>\r\n        </p>\r\n      </div>\r\n      <p class=\"TekstV\">Medlemmet</p>\r\n      <p class=\"TekstV\">Ankenævnet har behandlet Deres klage på møde den 12. marts 2009.</p>\r\n      <p class=\"TekstV\">Nævnet traf denne</p>\r\n      <p class=\"TekstV\" style=\"text-align: Center;\"><span class=\"Bold\">A F G Ø R E L S E</span></p>\r\n      <p class=\"TekstV\">De har ikke ret til dagpenge i Danmark ved udløbet af Deres attest E 303 den 15. august 2008.</p>\r\n      <p class=\"TekstV\">De kan først få dagpenge igen, når De har arbejdet i mindst 296 timer inden for 12 uger eller 3 måneder.</p>\r\n      <p class=\"TekstV\">Ankenævnet tiltræder således Arbejdsdirektoratets afgørelse af den 17. september 2008.</p>\r\n      <p class=\"TekstV\" style=\"text-align: Center;\"><span class=\"Italic\">B E G R U N D E L S E</span></p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> De den 17. januar 2008 fik tilsendt et ansøgningsskema om attest E 303,</p>\r\n        <p class=\"Liste1\"><span class=\"Liste1Nr\" id=\"\">–</span> a-kassen den 21. april 2008 sendte meddelelse til Dem, hvoraf det fremgik, at De havde ret til attest E 303 i perioden den 16. maj til den 15. august 2008,</p>\r\n        <p class=\"Liste1\"><span class=\"Liste1Nr\" id=\"\">–</span> a-kassen i brevet af 21. april 2008 vejledte om tilmelding til Jobcenteret og konsekvenserne ved manglende rettidig tilbagevenden til Danmark og manglende tilmelding til Jobcenteret,</p>\r\n        <p class=\"Liste1\"><span class=\"Liste1Nr\" id=\"\">–</span> a-kassen samtidig fremsendte vejledningen ”Inden du rejser”,</p>\r\n        <p class=\"Liste1\"><span class=\"Liste1Nr\" id=\"\">–</span> De vendte tilbage til Danmark den 15. august 2008, og</p>\r\n        <p class=\"Liste1\"><span class=\"Liste1Nr\" id=\"\">–</span> De tilmeldte Dem Jobcenteret den 18. august 2008.</p>\r\n      </p>\r\n      <p class=\"TekstV\">Ankenævnet har videre lagt til grund, at Arbejdsdirektoratet den 17. september 2008 traf afgørelse om, at De ikke havde ret til dagpenge ved udløbet af Deres attest E 303 den 15. august 2008, og at De først kunne få dagpenge igen, når De havde arbejdet i mindst 296 timer inden for 12 uger eller 3 måneder.</p>\r\n      <p class=\"TekstV\">Det følger af reglerne, at såfremt et medlem, der i medfør af en attest E 303 har haft ret til danske dagpenge under arbejdssøgning i udlandet, vender tilbage til Danmark inden udløbet af attestperioden, så er medlemmet fortsat berettiget til danske dagpenge.</p>\r\n      <p class=\"TekstV\">Det følger videre af reglerne, at såfremt medlemmet vender tilbage til Danmark efter udløbet af attestperioden, så mister medlemmet enhver ret til danske dagpenge.</p>\r\n      <p class=\"TekstV\">Samtidig følger det af reglerne, at et medlem skal tilmelde sig jobcenteret i Danmark senest den dag attest E 303 udløber, eller såfremt denne dag er en lørdag eller søndag, så kan dette ske følgende hverdag.</p>\r\n      <p class=\"TekstV\">Dog kan der i undtagelsestilfælde ske forlængelse af fristen for at vende hjem til Danmark med den virkning, at retten til danske dagpenge bevares.</p>\r\n      <p class=\"TekstV\">Sygdom, barselsorlov, uforudsigelige og undskyldelige omstændigheder i umiddelbar tilknytning til attestens udløb vil efter omstændighederne kunne begrunde en forlængelse af fristen for at vende hjem.</p>\r\n      <p class=\"TekstV\">Ankenævnet har lagt vægt på, at De havde en attest E 303 i perioden den 16. maj til den 15. august 2008.</p>\r\n      <p class=\"TekstV\">Ankenævnet har videre lagt vægt på, at De vendte tilbage til Danmark fredag den 15. august 2008, men at De først meldte Dem til Jobcenteret den 18. august 2008.</p>\r\n      <p class=\"TekstV\">De blev i henholdsvis brev af 17. januar og 21. april 2008 vejledt om forholdende, såfremt De ikke fik job i Spanien. Samtidig havde a-kassen vedlagt vejledningsmaterialet ”Inden du rejser” i brevet af 21. april 2008.</p>\r\n      <p class=\"TekstV\">Det fremgår af brevet af 17. januar 2008, at såfremt De ikke fik arbejde, så skulle De for at bibeholde Deres ret til dagpenge, være tilbage i Danmark og tilmeldt Jobcenteret inden udløbet af attestperioden.</p>\r\n      <p class=\"TekstV\">Det fremgår at brevet af 21. april 2008, at De skulle tilmelde Dem Jobcenteret i Danmark senest den 15. august 2008 (datoen var fremhævet med fed skrift), hvis De ikke fik arbejde, og såfremt den sidste dag i attestperioden var en lørdag, søndag eller helligdag så kunne De tilmelde Dem sig Jobcenteret den førstkommende hverdag.</p>\r\n      <p class=\"TekstV\">Endvidere fremgik det af brevet, at såfremt De ikke vendte tilbage til Danmark og tilmeldte Dem Jobcenteret senest den 15. august 2008, så ville De miste retten til dagpenge.</p>\r\n      <p class=\"TekstV\">Ankenævnet finder herefter, at De er fyldestgørende vejledt både om, at De skulle tilmelde Dem Jobcenteret senest den 15. august 2008, og hvilke konsekvenser det ville få, såfremt De ikke tilmeldte Dem rettidigt.</p>\r\n      <p class=\"TekstV\">De har oplyst, at De var i den tro, at De bare skulle være hjemme den 15. august 2008, og De har oplyst, at De åbenbart ikke havde forstået reglen.</p>\r\n      <p class=\"TekstV\">Ankenævnet finder ikke, at dette kan føre til en ændret vurdering, idet De gentagne gange er blevet vejledt om, at De både skulle vende tilbage til Danmark og tilmelde Dem Jobcenteret senest den 15. august 2008. Det fremgik samtidig af den vejledning, De fik, at dette skulle forstås som inden udløbet af fristen.</p>\r\n      <p class=\"TekstV\">Fristen for at tilmelde sig kan forlænges, såfremt der er om sygdom, barselsorlov, uforudsigelige og undskyldelige omstændigheder i umiddelbar tilknytning til attestens udløb.</p>\r\n      <p class=\"TekstV\">De har gjort gældende, at De først var i Danmark efter Jobcenterets lukketid. De har oplyst, at De landede i Hamburg, hvorefter De kørte i bil til Danmark.</p>\r\n      <p class=\"TekstV\">De har videre oplyst, at De ikke havde en pc i Danmark og derfor ikke kunne tilmelde Dem Jobcenteret online.</p>\r\n      <p class=\"TekstV\">Ankenævnet finder ikke, at der har været omstændigheder, der gør at fristen kan forlænges, men at det er Deres eget ansvar at vende tilbage til Danmark tids nok til at kunne tilmelde Dem Jobcenteret inden fristens udløb, og at De, i givet fald, kunne havde tilmeldt Dem online på en netcafe eller et bibliotek.</p>\r\n      <p class=\"TekstV\">Ankenævnet finder herefter, at De ikke har ret til dagpenge ved udløbet af Deres attest E 303 den 15. august 2008, og at De først kan få dagpenge igen, når De har arbejdet i mindst 296 timer inden for 12 uger eller 3 måneder.</p>\r\n      <p class=\"TekstV\" style=\"text-align: Center;\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> Artikel 69, stk. 2 i Rådets forordning (EØF) nr. 1408/71 om anvendelse af de sociale sikringsordninger på arbejdstagere, selvstændige erhvervsdrivende og deres familiemedlemmer der flytter inden for Fællesskabet,</p>\r\n        <p class=\"Liste1\"><span class=\"Liste1Nr\" id=\"\">–</span> § 2, stk. 3 og § 15 i Arbejdsdirektoratets bekendtgørelse nr. 1399 af 13. december 2006 om arbejdsløshedsforsikring ved arbejde mv. inden for EØS og i det øvrige udland,</p>\r\n        <p class=\"Liste1\"><span class=\"Liste1Nr\" id=\"\">–</span> § 65, stk. 1 og stk. 5 i lov om arbejdsløshedsforsikring mv., jf. lovbekendtgørelse nr. 994 af 8. august 2007, og</p>\r\n        <p class=\"Liste1\"><span class=\"Liste1Nr\" id=\"\">–</span> § 1 og § 16 i Arbejdsdirektoratets bekendtgørelse nr. 177 af 19. februar 2007 om en a-kasses pligt til at vejlede mv.</p>\r\n      </p>\r\n      <p class=\"TekstV\" style=\"text-align: Center;\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">X</p>\r\n      <p class=\"TekstV\">fuldmægtig</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">Arbejdsdirektoratet,</p>\r\n      <p class=\"TekstV\">Arbejdsløshedskassen</p>\r\n      <p class=\"TekstV\"><span class=\"BoldUnderline\">Regler</span></p>\r\n      <p class=\"TekstV\"><span class=\"Bold\">Rådets forordning (EØF) nr. 1408/71 af 14. juni 1971 om anvendelse af de sociale sikringsordninger på arbejdstagere, selvstændige erhvervsdrivende og deres familiemedlemmer, der flytter inden for Fællesskabet</span></p>\r\n      <p class=\"TekstV\" style=\"text-align: Center;\"><span class=\"Italic\">Artikel 69</span></p>\r\n      <p class=\"TekstV\" style=\"text-align: Center;\"><span class=\"Bold\">Betingelser og grænser for bevarelse af ret til ydelser</span></p>\r\n      <p>\r\n        <p class=\"Liste1\"><span class=\"Liste1Nr\" id=\"\"></span> 1. En helt arbejdsløs arbejdstager eller selvstændig erhvervsdrivende, der opfylder de i en medlemsstats lovgivning foreskrevne betingelser for ret til ydelser, og som rejser til en eller flere andre medlemsstater for at søge beskæftigelse dér, bevarer sin ret til disse ydelser under følgende betingelser og inden for følgende grænser:</p>\r\n        <p class=\"Liste1\"><span class=\"Liste1Nr\" id=\"\">a)</span> han skal før sin afrejse have været tilmeldt som arbejdssøgende og have stået til rådighed for arbejdsformidlingen i den kompetente stat i mindst fire uger, efter at han blev arbejdsløs. Det kompetente arbejdsformidlingskontor eller den kompetente institution kan dog give samtykke til, at han rejser inden udløbet af denne frist</p>\r\n        <p class=\"Liste1\"><span class=\"Liste1Nr\" id=\"\">b)</span> han skal tilmelde sig som arbejdssøgende ved arbejdsformidlingen i hver af de medlemsstater, han rejser til, og underkaste sig den dér bestående kontrol; denne betingelse anses for opfyldt for tidsrummet forud for tilmeldingen, såfremt denne sker inden syv dage efter det tidspunkt, da den pågældende er ophørt med at stå til rådighed for arbejdsformidlingen i den stat, han har forladt; i undtagelsestilfælde kan det kompetente arbejdsformidlingskontor eller den kompetente institution forlænge denne frist</p>\r\n        <p class=\"Liste1\"><span class=\"Liste1Nr\" id=\"\">c)</span> retten til ydelser bevares i et tidsrum af højst tre måneder, regnet fra det tidspunkt, da den pågældende er ophørt med at stå til rådighed for arbejdsformidlingen i den stat, han har forladt, dog således at det samlede tidsrum, for hvilket der tilkendes ydelser, ikke kan overstige det tidsrum, for hvilket den pågældende har ret til ydelser i medfør af den nævnte stats lovgivning; hvor det drejer sig om en sæsonarbejder, er dette tidsrum yderligere begrænset til den resterende del af den sæson, for hvilken han er ansat.</p>\r\n        <p class=\"Tekst2\">\r\n          <div>2. Såfremt den pågældende vender tilbage til den kompetente stat inden udløbet af den periode, i hvilken han efter bestemmelserne i stk. 1, litra c), har ret til ydelser, er han fortsat berettiget til ydelser efter denne stats lovgivning; såfremt han ikke vender tilbage til den kompetente stat inden udløbet af nævnte periode, mister han enhver ret til ydelser efter denne stats lovgivning; i undtagelsestilfælde kan det kompetente arbejdsformidlingskontor eller den kompetente institution forlænge denne frist.</div>\r\n        </p>\r\n        <p class=\"Tekst2\">\r\n          <div>3. Bestemmelserne i stk. 1 kan kun gøres gældende én gang mellem to beskæftigelsesperioder.</div>\r\n        </p>\r\n      </p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 1399 af 13. december 2006 om arbejdsløshedsforsikring ved arbejde mv. inden for EØS og i det øvrige udland</span></p>\r\n      <p class=\"TekstV\"><span class=\"Bold\">§ 2.</span> En person, som ikke har været medlem af en dansk a-kasse inden for de sidste 5 år, men som har haft lønarbejde og været arbejdsløshedsforsikret i et andet EØS-land eller Schweiz, kan regne forsikringsperioder fra det andet EØS-land eller Schweiz med til at opfylde kravet om medlemsperiode i § 53, stk. 1, i loven, når betingelserne i stk. 2 og 3 er opfyldt.</p>\r\n      <p class=\"TekstV\">...</p>\r\n      <p class=\"TekstV\"><span class=\"Italic\">Stk. 3.</span> Et fuldtidsforsikret medlem skal arbejde i mindst 296 timer inden for 12 uger eller 3 måneder. Et deltidsforsikret medlem skal arbejde i mindst 148 timer inden for 12 uger eller 3 måneder. En selvstændig erhvervsdrivende skal drive selvstændig virksomhed mere end midlertidigt og i væsentligt omfang. Arbejdet skal kunne anerkendes efter reglerne i bekendtgørelse om beskæftigelseskrav og dagpengeperiode og bekendtgørelse om drift af selvstændig virksomhed.</p>\r\n      <p class=\"TekstV\"><span class=\"Italic\">...</span></p>\r\n      <p class=\"TekstV\"><span class=\"Bold\">§ 15.</span> Et medlem, der har registreret sig som arbejdssøgende hos staten i jobcenteret i Danmark, efter attest E 303 DK er udløbet, har først ret til dagpenge, når medlemmet har arbejdet i det omfang, som fremgår af § 2, stk. 3.</p>\r\n      <p class=\"TekstV\"><span class=\"Italic\">Stk. 2.</span> Kravet om arbejde falder bort, hvis medlemmet på grund af arbejde er blevet arbejdsløshedsforsikret i et andet EØS-land eller Schweiz. Det er et krav, at arbejdet er påbegyndt inden udløb af attestperioden.</p>\r\n      <p class=\"TekstV\"><span class=\"Italic\">Stk. 3.</span> A-kassen kan i umiddelbar tilknytning til attestens udløb forlænge fristen for registrering i stk. 1, hvis medlemmet skal til en ansættelsessamtale i det andet EØS-land eller Schweiz eller afventer resultatet af en ansættelsessamtale. Fristen forlænges med op til 4 uger.</p>\r\n      <p class=\"TekstV\"><span class=\"Italic\">Stk. 4.</span> A-kassen kan også i umiddelbar tilknytning til attestens udløb forlænge fristen for registrering i stk. 1 i tilfælde af</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> sygdom,</p>\r\n        <p class=\"Liste1\"><span class=\"Liste1Nr\" id=\"\">2)</span> barselsorlov, eller</p>\r\n        <p class=\"Liste1\"><span class=\"Liste1Nr\" id=\"\">3)</span> uforudsigelige omstændigheder.</p>\r\n      </p>\r\n      <p class=\"TekstV\"><span class=\"Italic\">Stk. 5.</span> Registrering som arbejdssøgende hos staten i jobcenteret skal ske senest dagen efter, at medlemmet er raskmeldt, orloven er ophørt eller de særlige omstændigheder ikke længere er til stede.</p>\r\n      <p class=\"TekstV\"><span class=\"Bold\">Lov om arbejdsløshedsforsikring mv., jf. lovbekendtgørelse nr. 994 af 8. august 2007</span></p>\r\n      <p class=\"TekstV\"><span class=\"Bold\">§ 65.</span> Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.</p>\r\n      <p class=\"TekstV\"><span class=\"Italic\">...</span></p>\r\n      <p class=\"TekstV\"><span class=\"Italic\">Stk. 5.</span> Nærmere regler om anvendelse af bestemmelserne i stk. 1-4 fastsættes af direktøren for Arbejdsdirektoratet efter forhandling med Beskæftigelsesrådet.</p>\r\n      <p class=\"TekstV\"><span class=\"Italic\">...</span></p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 177 af 19. februar 2007 om en a-kasses pligt til at vejlede mv.</span></p>\r\n      <p class=\"TekstV\"><span class=\"Bold\">§ 1.</span> En a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.</p>\r\n      <p class=\"TekstV\"><span class=\"Bold\">§ 16.</span> Når et medlem oplyser, at pågældende overvejer at rejse til udlandet, herunder Grønland og Færøerne, for at søge eller overtage arbejde, skal a-kassen vejlede om, hvad arbejde i udlandet betyder for retten til dagpenge og efterløn.</p>\r\n      <p class=\"TekstV\"><span class=\"Italic\">Stk. 2.</span> Ved genoptagelse i en dansk a-kasse efter ophold i et andet EØS-land, i Schweiz eller på Færøerne, skal a-kassen vejlede om muligheden for at efterbetale efterlønsbidragene for forsikringsperioden i det andet land, hvis medlemmet har mulighed for at opnå ret til efterløn.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/11/2009"
        },
        {
            "displayName": "Accession",
            "displayValue": "W20090980325"
        },
        {
            "displayName": "Entydig dokumentidentifikation",
            "displayValue": "BE003712"
        },
        {
            "displayName": "Dato for indlæggelse",
            "displayValue": "03/11/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9803"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "12/03/2009"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j. nr. 5100465-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}