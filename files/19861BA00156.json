{
    "id": 106269,
    "title": "1986 BSF 156   FORSLAG TIL FOLKETINGSBESLUTNING OM REGULERING AF INDTÆGTSGRÆNSERNE FOR   OPNÅELSE AF FRI PROCES OG RETSHJÆLP OG OM FORHØJELSE AF VEDERLAG TIL NÆVNINGE   OG DOMSMÆND OG TIL ADVOKATER, DER YDER OFFENTLIG RETSHJÆLP ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 156",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 156 </P>  \r\n\r\n<P></P>  \r\n\r\n<P>Forslag til folketingsbeslutning om regulering af indtægtsgrænserne for  \r\n\r\n opnåelse af fri proces og retshjælp og om forhøjelse af vederlag til nævninge  \r\n\r\n og domsmænd og til advokater, der yder offentlig retshjælp </P>  \r\n\r\n<P></P>  \r\n\r\n<P>Fremsat af Ole Espersen (S) Korneliusen (S) Torben Lund (S) Lissa  \r\n\r\n Mathiasen (S) Henning Rasmussen (S) Joanna Rønn (S) Jimmy Stahr (S) </P>  \r\n\r\n<P></P>  \r\n\r\n<P>den 23. april 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen med virkning fra 1. oktober 1987 </P>  \r\n\r\n<P>1. at forhøje indtægtsgrænserne for opnåelse af fri proces og </P>  \r\n\r\n<P>retshjælp, således at der sker en regulering baseret på </P>  \r\n\r\n<P>lønudviklingen siden den sidste fastsættelse i 1978, </P>  \r\n\r\n<P>2. i overensstemmelse med principperne i anden lovgivning at lægge </P>  \r\n\r\n<P>vægt på ansøgerens egen indkomst i stedet for husstandens, </P>  \r\n\r\n<P>3. at forhøje vederlagene til nævninge og domsmænd på basis af den </P>  \r\n\r\n<P>siden den sidste fastsættelse i 1977 skete lønudvikling, </P>  \r\n\r\n<P>4. at forhøje vederlagene til advokater, der yder offentlig </P>  \r\n\r\n<P>retshjælp. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>1. VEDRØRENDE FRI PROCES OG RETSHJÆLP </P>  \r\n\r\n<P>De nuværende grænser fremgår af bekendtgørelse nr. 573 og 574 af 17. </P>  \r\n\r\n<P>december 1980. </P>  \r\n\r\n<P>Bevilling til fri proces forudsætter for forsørgeres vedkommende, at </P>  \r\n\r\n<P>eens socialindkomst ikke overstiger 110.000 kr. og for </P>  \r\n\r\n<P>ikkeforsørgeres vedkommende 83.000 kr. Hertil lægges 15.000 kr. </P>  \r\n\r\n<P>for hvert barn under 18 år, som forsørges af ansøgeren. </P>  \r\n\r\n<P>For så vidt angår retshjælp gælder en endnu lavere grænse. I den </P>  \r\n\r\n<P>nævnte bekendtgørelse er det fastsat, at berettigede til retshjælp </P>  \r\n\r\n<P>er personer, hvis socialindkomst ikke overstiger 80.000 kr. med </P>  \r\n\r\n<P>tillæg af 7.000 kr. pr. barn under 18 år, som forsørges af den, </P>  \r\n\r\n<P>der søger retshjælp. </P>  \r\n\r\n<P>Udviklingen siden disse beløbs fastsættelse har medført en afgørende </P>  \r\n\r\n<P>ændring i befolkningens mulighed for at nyde godt af disse goder, </P>  \r\n\r\n<P>der er overordentlig væsentlige i et retssamfund. </P>  \r\n\r\n<P>Således skønnede Justitsministeriet, at 70-75 pct. af befolkningen i </P>  \r\n\r\n<P>1979 ville opfylde de økonomiske betingelser for fri proces. Denne </P>  \r\n\r\n<P>procentdel er nu nede på omkring 30 pct. For tiden kan alene 20-25 </P>  \r\n\r\n<P>pct. regne med at opfylde betingelserne for advokatretshjælp. </P>  \r\n\r\n<P>Denne udvikling betyder i realiteten, at en ufaglært, gift person som </P>  \r\n\r\n<P>regel ikke kan få fri proces eller advokatretshjælp i forbindelse </P>  \r\n\r\n<P>med en arbejdsskadesag, en lejesag, en feriesag, en lønsag eller </P>  \r\n\r\n<P>lignende. Udviklingen betyder også, at mindre erhvervsdrivende i </P>  \r\n\r\n<P>langt de fleste tilfælde vil være afskåret herfra. </P>  \r\n\r\n<P>I realiteten er det herefter alene modtagere af pensioner og </P>  \r\n\r\n<P>kontanthjælp, der er berettigede. Selv en modtager af </P>  \r\n\r\n<P>arbejdsløsheds- og sygedagpenge vil i mange tilfælde ikke kunne få </P>  \r\n\r\n<P>fri proces eller retshjælp. Dagpengene udgør i dag kr. 2.052 pr. </P>  \r\n\r\n<P>uge. </P>  \r\n\r\n<P>De, der har mulighed for at få fri proces eller retshjælp, vil </P>  \r\n\r\n<P>herefter typisk være persongrupper, der intet behov har herfor. </P>  \r\n\r\n<P>Det viser sig da også, at udgifterne til disse former for hjælp har </P>  \r\n\r\n<P>været faldende i absolutte tal. </P>  \r\n\r\n<P>Det afgørende er imidlertid, at denne udvikling, som regeringen ikke </P>  \r\n\r\n<P>har ønsket at modvirke, rent faktisk betyder, at en meget stor del </P>  \r\n\r\n<P>af befolkningen er afskåret fra at betjene sig af det retssystem, </P>  \r\n\r\n<P>der gerne skulle være til alles gavn, og hvor den økonomiske </P>  \r\n\r\n<P>ulighed ikke burde være nogen afgørende hindring. Det er efter </P>  \r\n\r\n<P>forslagsstillernes opfattelse i strid med væsentlige </P>  \r\n\r\n<P>retsprincipper, at der er sket en så markant forværring i </P>  \r\n\r\n<P>samfundets tilbud til dets borgere om medvirken til, at ret kan </P>  \r\n\r\n<P>ske fyldest. </P>  \r\n\r\n<P>Efter den tidligere, socialdemokratiske regerings opfattelse var </P>  \r\n\r\n<P>tilstanden allerede i 1980-81 ikke tilfredsstillende. Det var </P>  \r\n\r\n<P>baggrunden for, at regeringen i 1981 nedsatte et udvalg vedrørende </P>  \r\n\r\n<P>retshjælp &#187;med henblik på at tilvejebringe en almindelig </P>  \r\n\r\n<P>forbedring af adgangen til retshjælp&#171;. Hensigten var, at udvalget  \r\n\r\n</P>  \r\n\r\n<P>skulle &#187;gennemgå de forskellige eksisterende retshjælpsordninger,  \r\n\r\n</P>  \r\n\r\n<P>således at der herved tilvejebringes et grundlag for mere </P>  \r\n\r\n<P>langsigtede overvejelser vedrørende mulighederne for en samlet </P>  \r\n\r\n<P>planlægning og koordinering inden for retshjælpsområdet&#171;. </P>  \r\n\r\n<P>Det var imidlertid IKKE hensigten, at udvalgsarbejdet skulle trække </P>  \r\n\r\n<P>så langt ud, at konsekvensen blev den ovenfor beskrevne. </P>  \r\n\r\n<P>Dette skete imidlertid. Ved regeringsskiftet i 1982 blev udvalgets </P>  \r\n\r\n<P>arbejde sat i stå, og først gentagne forespørgsler om baggrunden </P>  \r\n\r\n<P>herfor medførte, at udvalget efter en reorganisering blev sat i </P>  \r\n\r\n<P>gang i 1984. </P>  \r\n\r\n<P>Foreløbig har udvalget alene - efter direktiver fra regeringen - </P>  \r\n\r\n<P>fremsat forslag om BESPARELSER på procesområdet i relation til </P>  \r\n\r\n<P>fri proces. </P>  \r\n\r\n<P>Udvalget har endnu ikke afgivet betænkning, og det må antages at vare </P>  \r\n\r\n<P>adskillige måneder, før dette sker. Det vil igen betyde, at en </P>  \r\n\r\n<P>ændring af lovgivningen og en ændring af indtægtsgrænserne (som </P>  \r\n\r\n<P>justitsministeren ønsker at vente med, til udvalgsarbejdet </P>  \r\n\r\n<P>foreligger færdigt), tidligst kan ske om 1 til 2 år. </P>  \r\n\r\n<P>Forslagsstillerne finder ikke dette acceptabelt. Man er selvsagt nødt </P>  \r\n\r\n<P>til at afvente udvalgets forslag vedrørende en mere samlet </P>  \r\n\r\n<P>planlægning og koordinering inden for retshjælpsområdet, men en </P>  \r\n\r\n<P>ajourføring af de gældende indtægtsgrænser er stærkt og </P>  \r\n\r\n<P>øjeblikkeligt påkrævet og kan ske uden på nogen måde at foregribe </P>  \r\n\r\n<P>en kommende reform. </P>  \r\n\r\n<P>2. VEDRØRENDE HUSSTANDSINDKOMSTENS BETYDNING </P>  \r\n\r\n<P>Efter de nævnte bekendtgørelser er det fastsat, at hvis ansøgeren er </P>  \r\n\r\n<P>gift og lever sammen med sin ægtefælle, er det summen af </P>  \r\n\r\n<P>ægtefællernes socialindkomster, der er afgørende for, om </P>  \r\n\r\n<P>betingelserne for at opnå bevilling til fri proces eller retshjælp </P>  \r\n\r\n<P>er opfyldt. Det vil sige, at hvis en samlet husstandsindkomst </P>  \r\n\r\n<P>overstiger 110.000 kr. (henholdsvis 83.000 kr. for retshjælpens </P>  \r\n\r\n<P>vedkommende) med de nævnte børnetillæg, er muligheden for fri </P>  \r\n\r\n<P>proces eller retshjælp udelukket. Dette er naturligvis særlig </P>  \r\n\r\n<P>grelt, idet langt de færreste husstandsindkomster ligger under </P>  \r\n\r\n<P>110.000 kr., respektive 83.000 kr. Men hertil kommer det rent </P>  \r\n\r\n<P>principielle, at man efter forslagstillernes opfattelse i en stor </P>  \r\n\r\n<P>del af anden lovgivning lægger vægt på enkeltpersonens indkomst og </P>  \r\n\r\n<P>ikke familieindkomsten. Det ville være naturligt og føles </P>  \r\n\r\n<P>nødvendigt at indføre samme princip i forbindelse med regulering </P>  \r\n\r\n<P>af indtægtsgrænserne. </P>  \r\n\r\n<P>3. VEDRØRENDE VEDERLAG TIL LÆGDOMMERE OG VIDNER </P>  \r\n\r\n<P>I den seneste bekendtgørelse om ydelser til lægdommere og vidner </P>  \r\n\r\n<P>(1977) er det fastsat, at der tilkommer nævninge, domsmænd, </P>  \r\n\r\n<P>sagkyndige retsmedlemmer og lægdommere i boligretterne 330 kr. for </P>  \r\n\r\n<P>hver dag og 66 kr. for hver nat, de i anledning af deres hverv må </P>  \r\n\r\n<P>være borte fra hjemmet. </P>  \r\n\r\n<P>Disse grænser har været uændrede i snart 10 år, og adskillige </P>  \r\n\r\n<P>henvendelser til regeringen med henblik på en regulering har ikke </P>  \r\n\r\n<P>ført til noget resultat. </P>  \r\n\r\n<P>Dette er i strid med den tidligere regerings og formentlig også den </P>  \r\n\r\n<P>nuværende regerings intentioner med lægdommersystemet. Det er </P>  \r\n\r\n<P>således i cirkulære af 10. marts 1984 fastsat, at &#187;det må anses </P>  \r\n\r\n<P>for ønskeligt, at de personer, der udtages, udgør et alsidigt </P>  \r\n\r\n<P>sammensat udsnit af befolkningen. Der bør tilstræbes en nogenlunde </P>  \r\n\r\n<P>ligelig repræsentation af de forskellige aldersklasser og af mænd </P>  \r\n\r\n<P>og kvinder&#171;. </P>  \r\n\r\n<P>En sådan alsidig sammensætning modvirkes imidlertid klart af de </P>  \r\n\r\n<P>gældende satser. Disse vil i mange tilfælde højst udgøre halvdelen </P>  \r\n\r\n<P>eller endnu mindre af den tabte arbejdsfortjeneste. (Det bør </P>  \r\n\r\n<P>bemærkes, at de 330 kr. naturligvis er skattepligtige). </P>  \r\n\r\n<P>I praksis betyder de gældende ydelser, at det stort set kun vil være </P>  \r\n\r\n<P>muligt at sammensætte grundlister, der består af offentligt </P>  \r\n\r\n<P>ansatte, pensionister og hjemmegående husfædre og -mødre, som </P>  \r\n\r\n<P>intet arbejdstab har. Den almindelige arbejdende befolkning og </P>  \r\n\r\n<P>erhvervsdrivende vil lide tab og undertiden betydelige tab ved at </P>  \r\n\r\n<P>være lægdommere. Det bør i denne forbindelse erindres, at </P>  \r\n\r\n<P>adskillige domsmandssager og nævningesager kan vare både i ugevis </P>  \r\n\r\n<P>og endda i månedsvis. </P>  \r\n\r\n<P>Forslagsstillerne mener ikke, at regeringens sparebestræbelser på </P>  \r\n\r\n<P>denne måde bør gå ud over de almindelige principper, der er </P>  \r\n\r\n<P>ledende for lægdommersystemet. Men det er det, der i øjeblikket </P>  \r\n\r\n<P>sker. </P>  \r\n\r\n<P>Det er vanskeligt at skønne over forslagets økonomiske konsekvenser. </P>  \r\n\r\n<P>Overvældende voldsomme kan disse ikke antages at være, hvortil </P>  \r\n\r\n<P>naturligvis bør føjes, at det drejer sig om væsentlige principper </P>  \r\n\r\n<P>for et retssamfunds gode funktion. </P>  \r\n\r\n<P>Det skal i øvrigt tilføjes, at hensigten med retshjælpsordningen </P>  \r\n\r\n<P>netop var at være procesbesparende, idet det vederlag, der ydes </P>  \r\n\r\n<P>til advokater før en eventuel proces, ofte vil medføre, at en </P>  \r\n\r\n<P>proces og herunder en bevilling til fri proces kan spares. </P>  \r\n\r\n<P>4. VEDRØRENDE VEDERLAG TIL ADVOKATER, DER YDER OFFENTLIG RETSHJÆLP </P>  \r\n\r\n<P>I forbindelse med denne beløbsmæssige revision bør det i øvrigt </P>  \r\n\r\n<P>overvejes, om det beløb, en advokat får (200 kr., undertiden 800 </P>  \r\n\r\n<P>kr.), ikke også bør justeres. Det har ligeledes stået uændret </P>  \r\n\r\n<P>siden 1980, og den manglende regulering vil naturligvis kunne </P>  \r\n\r\n<P>betyde, at den kreds af advokater, der ønsker at yde retshjælp, </P>  \r\n\r\n<P>vil kunne formindskes. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00156"
        },
        {
            "displayName": "Entydig dokumentidentifikation",
            "displayValue": "CL005092"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "156"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}