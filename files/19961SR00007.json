{
    "id": 105454,
    "title": "1996 BR 7   BERETNING OM FOLKETINGETS BEHANDLING AF WTO-SAGER    NR 7 1996-97, 1. SAMLING ",
    "documentTypeId": "370",
    "isSagsforlobPeriodValid": false,
    "shortName": "1996/1 BR 7",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BR 7 </P>  \r\n\r\n<P></P>  \r\n\r\n<P>Beretning om Folketingets behandling af WTO-sager <BR>  \r\n\r\n Nr 7 1996-97, 1. samling </P>  \r\n\r\n<P></P>  \r\n\r\n<P>Afgivet af Europaudvalget </P>  \r\n\r\n<P></P>  \r\n\r\n<P>Afgivet: 19970314 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Da Folketinget i 1994-95 tog stilling til Danmarks ratifikation af </P>  \r\n\r\n<P>Overenskomsten om Verdenshandelsorganisationen (WTO), blev sagen </P>  \r\n\r\n<P>behandlet i Europaudvalget, som i den forbindelse foranstaltede en </P>  \r\n\r\n<P>høring den 12. december 1994. </P>  \r\n\r\n<P>I Europaudvalgets beretning af 27. september 1996 nævntes det, at udvalget  \r\n\r\n på et senere tidspunkt ville tage op til drøftelse, hvordan spørgsmål i  \r\n\r\n forbindelse med WTO skal behandles i Folketinget. </P>  \r\n\r\n<P>I forbindelse med forberedelserne til WTO-ministerkonferencen i Singapore  \r\n\r\n 9.-13. december 1996 havde Folketinget en forespørgselsdebat den 15. november  \r\n\r\n 1996. Under denne blev vedtaget en dagsorden, hvori regeringen opfordres til  \r\n\r\n løbende at orientere Folketingets Europaudvalg om forhandlingerne i WTO (jf.  \r\n\r\n Folketingets forhandlinger side 1207). </P>  \r\n\r\n<P>Den stigende betydning, arbejdet i den internationale  \r\n\r\n samarbejdsorganisation har fået, siden WTO erstattede GATT, har gjort, at der  \r\n\r\n er behov for en præcisering og en udbygning af reglerne for, hvilke sager  \r\n\r\n regeringen skal forelægge for Europaudvalget. </P>  \r\n\r\n<P>Dette spørgsmål har ved flere lejligheder været drøftet med regeringen,  \r\n\r\n senest ved et samråd med udenrigsministeren den 21. februar 1997. </P>  \r\n\r\n<P>Formålet er at øge gennemsigtigheden på dette komplicerede område og at  \r\n\r\n styrke den parlamentariske kontrol med regeringens WTO-politik. </P>  \r\n\r\n<P>Med henblik herpå har Europaudvalget truffet følgende aftale med  \r\n\r\n regeringen om, hvordan orienteringen af Europaudvalget om sager, der  \r\n\r\n behandles i WTO, skal finde sted: </P>  \r\n\r\n<P>Hvert halve år orienterer regeringen Europaudvalget om de væsentlige  \r\n\r\n sager, der forventes behandlet i WTO-regi, herunder i WTO's komiteer (bl.a.  \r\n\r\n komiteen for handel og miljø og WTO's komite for tekniske handelshindringer  \r\n\r\n samt Codex Alimentarius og artikel 113-komiteen i EU). Den redegør for status  \r\n\r\n og forventede udvikling det næste halve år for disse sager. Udvalget lægger  \r\n\r\n specielt vægt på at blive orienteret om de sager, der kan komme til at berøre  \r\n\r\n beskyttelsesniveauet i Danmark på sundheds-, miljø-, arbejdsmarkeds- og  \r\n\r\n forbrugerområdet. I forbindelse med den halvårlige orientering kan partierne  \r\n\r\n tilkendegive, hvilke sager de er særligt interesseret i at følge nærmere.  \r\n\r\n</P>  \r\n\r\n<P>Ud over denne halvårlige orientering orienterer regeringen løbende  \r\n\r\n Europaudvalget om arbejdet i WTO-regi (herunder i ovennævnte komiteer),  \r\n\r\n såfremt der her lægges op til væsentlige beslutninger af politisk karakter.  \r\n\r\n</P>  \r\n\r\n<P>De sager, der behandles i WTO's ministerkonference og i WTO's råd for  \r\n\r\n generelle anliggender, samt de sager, hvor Kommissionen i øvrigt skal have et  \r\n\r\n forhandlingsmandat fra EU's Ministerråd, forelægger regeringen løbende for  \r\n\r\n Europaudvalget. Regeringen oplyser i den forbindelse bl.a., hvordan  \r\n\r\n kompetenceforholdene er (enekompetence eller delt kompetence), og hvilke  \r\n\r\n embedsmandskomiteer i WTO og i EU der har været inddraget. </P>  \r\n\r\n<P>Regeringen forelægger WTO-sagerne for Europaudvalget efter samme kriterier  \r\n\r\n som EU-sager. Det vil sige, at regeringen orienterer Europaudvalget om sager  \r\n\r\n af væsentlig betydning, mens den skal forelægge forhandlingsoplæg, når der er  \r\n\r\n tale om vedtagelser af større rækkevidde. </P>  \r\n\r\n<P>Regeringen forelægger alle sagerne i god tid før de reelle politiske  \r\n\r\n beslutninger, uanset om de formelle juridiske beslutninger først træffes på  \r\n\r\n et senere tidspunkt. </P>  \r\n\r\n<P>P.u.v. </P>  \r\n\r\n<P>Ove Fich </P>  \r\n\r\n<P>formand </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/04/1997"
        },
        {
            "displayName": "Accession",
            "displayValue": "19961SR00007"
        },
        {
            "displayName": "Entydig dokumentidentifikation",
            "displayValue": "CL007618"
        },
        {
            "displayName": "Dato for førstegangsindlæggelse",
            "displayValue": "09/04/1997"
        },
        {
            "displayName": "Dato for indlæggelse",
            "displayValue": "09/04/1997"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "7"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}