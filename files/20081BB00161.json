{
    "id": 124240,
    "title": "Forslag til folketingsbeslutning om indførelse af et energimærke på forbrugerelektronik",
    "documentTypeId": "480",
    "isSagsforlobPeriodValid": true,
    "shortName": "2008/1 BSF 161",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 2. april 2009 af Benny Engelbrecht (S), Ole Vagn Christensen (S), Mette Gjerskov (S), Thomas Jensen (S) og Kim Mortensen (S) </p>\r\n      <p class=\"TitelPrefiks1\">Forslag til folketingsbeslutning</p>\r\n      <p class=\"Titel2\">om indførelse af et energimærke på forbrugerelektronik</p>\r\n      <p class=\"Tekst\">Folketinget opfordrer regeringen til at indføre en energimærkningsordning for forbrugerelektronik som den, man kender fra hårde hvidevarer, således at forbrugerne kan vælge energirigtigt, når de køber forbrugerelektronik.</p>\r\n      <p class=\"Tekst\">Folketinget henstiller, at ordningen implementeres allerede i indeværende år for med et godt eksempel at vise, hvordan man motiverer forbrugerne til det energibevidste valg ved hjælp af oplysning, når FN’s klimakonference afvikles i Danmark i december 2009.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV><p class=\"Bemaerkninger\">Bemærkninger til forslaget</p>\r\n      <p class=\"Tekst9\">Køleskabe, frysere og andre hårde hvidevarer samt elpærer er i dag mærket efter EU’s obligatoriske energimærkeordning, der på en skala fra A++ til G angiver, hvor energieffektive disse produkter er.</p>\r\n      <p class=\"Tekst9\">Energimærket fortæller forbrugerne, hvor meget energi de forskellige mærkede produkter i forbrugernes husholdninger bruger.</p>\r\n      <p class=\"Tekst9\">Energimærket virker. Undersøgelser viser, at forbrugerne siden 1997 har skåret 10 pct. af elforbruget ved at benytte energimærkede elpærer og hvidevarer. Det samlede forbrug er imidlertid gået den modsatte vej, da nye underholdningsmaskiner i husholdningerne har et meget stort energiforbrug.</p>\r\n      <p class=\"Tekst9\">For elektronikprodukter som fjernsyn, computere, radioer, spillemaskiner, iPods m.v. har forbrugeren ikke et energimærke at se efter, når disse produkter købes.</p>\r\n      <p class=\"Tekst9\">Det er et stort problem, idet op imod 20 pct. af husholdningernes elforbrug bliver brugt i computere, i fjernsyn, i radioer og i andre underholdningsapparater.</p>\r\n      <p class=\"Tekst9\">Forslagsstillerne ønsker derfor, at et energimærke for al forbrugerelektronik er på plads i butikkerne senest inden klimatopmødet i København i december 2009.</p>\r\n      <p class=\"Tekst9\">Europa-Kommissionen har fremsat forslag til Europa-Parlamentets og Rådets direktiv om angivelse af energirelaterede produkters energi- og ressourceforbrug ved hjælp af mærkning og standardiserede vareoplysninger (omarbejdet) KOM (2008) 778. Formålet er at udvide energimærkningsdirektivets anvendelsesområde.</p>\r\n      <p class=\"Tekst9\">Imidlertid er der lange udsigter til, at dette får effekt i dansk lovgivning. Det skønnes, at Parlamentet behandler forslaget i slutningen af 2009, hvilket betyder, at Danmark tidligst vil skulle implementere et forslag i 2012. Forslagsstillerne motiverer derfor også beslutningsforslaget med, at Danmark skal gå foran og præge den europæiske udvikling med det gode eksempel.</p>\r\n      <p class=\"Tekst9\">Mærkningsordningen skal sikre,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> at forbrugerne kan aflæse energimærket direkte af produktet og ikke kun via eksempelvis en hjemmeside eller en brochure,</p>\r\n        <p class=\"Liste1\"><span class=\"Liste1Nr\" id=\"\">–</span> at det tydeligt og letforståeligt fremgår af mærket, om der er tale om et energieffektivt produkt,</p>\r\n        <p class=\"Liste1\"><span class=\"Liste1Nr\" id=\"\">–</span> at der både er fokus på energiforbruget ved anvendelse og ved standbytilstand.</p>\r\n      </p><p class=\"SkriftligFremsaettelse\">Skriftlig fremsættelse</p>\r\n      <p class=\"Fremsaetter\"><span class=\"Bold\">Benny Engelbrecht </span>(S):</p>\r\n      <p class=\"Tekst2\">\r\n        <div>Som ordfører for forslagsstillerne tillader jeg mig herved at fremsætte:</div>\r\n      </p>\r\n      <p class=\"ForslagsTitel\">Forslag til folketingsbeslutning om indførelse af et energimærke på forbrugerelektronik.</p>\r\n      <p class=\"ForslagsNummer\">(Beslutningsforslag nr. B 161).</p>\r\n      <p class=\"Tekst2\">\r\n        <div>Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</div>\r\n      </p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2008/1 BF 161",
            "stateLabel": "Bortfaldet",
            "references": [
                {
                    "shortName": "2008/1 BSF 161",
                    "title": "Forslag til folketingsbeslutning om indførelse af et energimærke på forbrugerelektronik",
                    "presentationName": "Beslutningsforslag som fremsat",
                    "documentTypeId": 480,
                    "documentId": 124240,
                    "eliUri": "/eli/ft/20081BB00161",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20081/beslutningsforslag/b161/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "03/04/2009"
        },
        {
            "displayName": "Accession",
            "displayValue": "20081BB00161"
        },
        {
            "displayName": "Entydig dokumentidentifikation",
            "displayValue": "AX011005"
        },
        {
            "displayName": "Dato for førstegangsindlæggelse",
            "displayValue": "03/04/2009"
        },
        {
            "displayName": "Dato for indlæggelse",
            "displayValue": "25/09/2009"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "161"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}