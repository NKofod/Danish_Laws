{
    "id": 105679,
    "title": "1988 BSF 33   FORSLAG TIL FOLKETINGSBESLUTNING OM NEDSÆTTELSE AF FORÆLDREBETALING FOR   BØRNEPASNING, OBLIGATORISK SØSKENDERABAT SAMT FORBEDREDE FRIPLADSREGLER ",
    "documentTypeId": "480",
    "isSagsforlobPeriodValid": false,
    "shortName": "1988/1 BSF 33",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 33 </P>  \r\n\r\n<P></P>  \r\n\r\n<P>Forslag til folketingsbeslutning om nedsættelse af forældrebetaling for  \r\n\r\n børnepasning, obligatorisk søskenderabat samt forbedrede fripladsregler </P>  \r\n\r\n<P></P>  \r\n\r\n<P>Fremsat af Jytte Hilden (S) Hanne Andersen (S) Jytte Andersen (S) Pernille  \r\n\r\n Forchhammer (S) Qvist Jørgensen (S) Torben Lund (S) Grete Schødts (S)  \r\n\r\n Taanquist (S) </P>  \r\n\r\n<P></P>  \r\n\r\n<P>den 14. december 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til snarest at fremsætte lovforslag </P>  \r\n\r\n<P>til ændring af lovgivningen vedrørende forældrebetaling for </P>  \r\n\r\n<P>daginstitutioner m.v. Følgende elementer skal være indeholdt: </P>  \r\n\r\n<P>1. Obligatorisk søskenderabat. </P>  \r\n\r\n<P>2. Gradvis nedsættelse af den maksimale forældrebetalingsandel. </P>  \r\n\r\n<P>3. Forbedrede fripladsregler. </P>  \r\n\r\n<P>Desuden opfordres regeringen til at fremsætte forslag til lovgivning, som  \r\n\r\n kan sikre nedbringelse af ventelister til børnepasning gennem tilstrækkeligt  \r\n\r\n udbud af pædagogisk forsvarlige pasningsordninger for såvel førskolebørn som  \r\n\r\n skolebørn. </P>  \r\n\r\n<P>Bemærkninger til forslaget </P>  \r\n\r\n<P>Forslaget indeholder de samme elementer som det af Socialdemokratiet den  \r\n\r\n 29. januar 1988 fremsatte forslag til folketingsbeslutning (B 100). (Se  \r\n\r\n Folketingstidende 1987-88, 1. samling, forhandlingerne sp. 5996, 6000 og 7300  \r\n\r\n samt tillæg A, sp. 3921). Det lykkedes dengang ikke at samle et flertal for  \r\n\r\n beslutningsforslaget, men en række partier tilkendegav dog positiv vilje til  \r\n\r\n at forbedre de økonomiske vilkår for småbørnsfamilierne og nedbringe  \r\n\r\n ventelisterne, der nu er oppe på ca. 30.000 børn. </P>  \r\n\r\n<P>Siden er der fra mange sider fremkommet yderligere belysning af  \r\n\r\n børnefamiliernes vanskelige kår. Senest har LO fremlagt overbevisende  \r\n\r\n dokumentation for problemernes omfang. Problemerne er især store for lav- og  \r\n\r\n mellemindkomstfamilier og familier med mere end eet barn. </P>  \r\n\r\n<P>Børnepasningstaksterne er i de dyreste kommuner så høje, at mange enlige  \r\n\r\n forsørgere, men også gifte kvinder med beskedne indtægter, reelt ikke har et  \r\n\r\n positivt økonomisk udbytte af at have erhvervsarbejde. </P>  \r\n\r\n<P>Et samfund, hvor der ikke er plads til børn, er et dårligt samfund. Derfor  \r\n\r\n er tendensen i retning af flere og flere enebørn bekymrende. En væsentlig  \r\n\r\n forklaring herpå er de meget høje takster, især for 0-3-årige. En  \r\n\r\n vuggestueplads koster således op mod 2.000 kr. pr. måned i de dyreste  \r\n\r\n kommuner. </P>  \r\n\r\n<P>I Danmark er erhvervsfrekvensen for kvinder blandt verdens højeste, fordi  \r\n\r\n kvinderne ønsker at være på arbejdsmarkedet. Det har medført store offentlige  \r\n\r\n tilskud til børnepasning, men kvindernes produktive indsats på  \r\n\r\n arbejdsmarkedet er samtidig årsagen til, at Danmark trods store økonomiske  \r\n\r\n balanceproblemer er blandt verdens rigeste samfund. </P>  \r\n\r\n<P>Både menneskeligt og samfundsøkonomisk er det kortsynet at have så høje  \r\n\r\n børnepasningstakster, at kvinder med børn presses ud af arbejdsmarkedet.  \r\n\r\n Måske vil det pynte lidt på ledighedsstatistikken, men det gør ikke samfundet  \r\n\r\n som helhed rigere. Arbejdsløsheden og gældsætningen kan kun afhjælpes, hvis  \r\n\r\n alle positive kræfter mobiliseres i skabelsen af flere job. </P>  \r\n\r\n<P>Set i dette perspektiv er det afgørende, at kvindernes mulighed for  \r\n\r\n overhovedet at være på arbejdsmarkedet ikke forhindres af ventelister til  \r\n\r\n børnepasning og uoverkommelige børnepasningstakster. </P>  \r\n\r\n<P>Dette forslag er ikke så detaljeret som det tilsvarende forslag fra januar  \r\n\r\n 1988, men det indeholder som nævnt de samme hovedelementer, hvorfor  \r\n\r\n forslagsstillerne også henviser til de detaljerede argumenter i det tidligere  \r\n\r\n forslag. </P>  \r\n\r\n<P>Flere partier afviste dengang forslaget med henvisning til konkrete  \r\n\r\n punkter og vægtningen af de enkelte elementer. Børnefamiliernes  \r\n\r\n pasningsproblemer er imidlertid så alvorlige, at en afhjælpning ikke bør  \r\n\r\n strande på uenighed om detaljer og vægtningen af de enkelte elementer. Derfor  \r\n\r\n lægges der op til en åben og grundig forhandling om den mere præcise  \r\n\r\n udmøntning. Forslagsstillerne mener fortsat, at det oprindelige forslag er  \r\n\r\n den bedste løsning. Men kan det ikke samle flertal, er en god løsning bedre  \r\n\r\n end ingen løsning. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "18/05/1989"
        },
        {
            "displayName": "Accession",
            "displayValue": "19881BA00033"
        },
        {
            "displayName": "Entydig dokumentidentifikation",
            "displayValue": "CL003845"
        },
        {
            "displayName": "Dato for førstegangsindlæggelse",
            "displayValue": "18/05/1989"
        },
        {
            "displayName": "Dato for indlæggelse",
            "displayValue": "18/05/1989"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "33"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}