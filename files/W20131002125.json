{
    "id": 167935,
    "title": "Ligebehandlingsnævnets afgørelse om alder - uddannelse - kompetence - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10021 af 09/01/2013",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om alder - uddannelse - kompetence - ej medhold</p>\r\n<div class=\"Resume\">\r\n   <p class=\"TekstGenerel\">J.nr. 7100399-12</p>\r\n   <p class=\"TekstGenerel\">Nævnet havde ikke kompetence til at behandle en klage over, om det er forskelsbehandling på grund af alder, at personer der modtager efterløn eller aldersbetinget pension, og som deltager i almen voksen uddannelse eller enkeltfagsundervisning til HF eller studentereksamen, skal betale højere deltagerbetaling end andre kursister.   Deltagelse i fag som led i almen voksenuddannelse eller enkeltfagsundervisning til HF og studentereksamen har ikke en sådan tilknytning til erhvervsmæssig beskæftigelse eller til at fremme muligheden for at opnå erhvervsmæssig beskæftigelse, at det  er omfattet af forskelsbehandlingslovens anvendelsesområde.  Klagen blev derfor afvist.</p>\r\n</div>\r\n<p>Klagen drejer sig om påstået forskelsbehandling på grund af alder som følge af at personer, der modtager efterløn eller aldersbetinget pension, og som deltager i almen voksen uddannelse eller enkeltfagsundervisning til HF eller studentereksamen, skal betale højere deltagerbetaling end andre kursister.</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Ligebehandlingsnævnet kan ikke behandle klagen, da det påklagede forhold ikke er omfattet af nævnets kompetence.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Der er klaget over, at personer der modtager efterløn eller aldersbetinget pension, og som deltager i almen voksen uddannelse eller enkeltfagsundervisning til HF eller studentereksamen, skal betale højere deltagerbetaling end øvrige kursister. Den forhøjede deltagerbetaling udgjorde i 2011 750 kr. pr. fag.</p>\r\n<p>Det fremgår af den dagældende bekendtgørelse nr. 500 af 26. maj 2011 om forhøjet deltagerbetaling, at kursister, der modtager efterløn eller en aldersbetinget pension, og som er 60 år eller derover, skal betale en forhøjet deltagerbetaling, der er fastsat på de årlige finanslove. Dette gælder dog ikke, hvis kursisten blandt andet har haft arbejdsmarkedstilknytning på mere end otte timer om ugen i gennemsnit i de sidste 12 uger før tilmelding til enkeltfagsundervisningen.</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager </span>gør gældende, at den forhøjede deltagerbetaling for pensionister er i strid med forbuddet mod forskelsbehandling på grund af alder.</p>\r\n<p>Klager ville have haft fuld forståelse for at indføre for eksempel gradueret deltagerbetaling ud fra indkomst- eller formueforhold. Som forholdene er nu, medfører de en nærliggende risiko for, at de økonomisk dårligst stillede atter kan blive dem, der rammes hårdest.</p>\r\n<p>\r\n   <span class=\"Bold\">Indklagede </span>gør gældende, at den forhøjede deltagerbetaling ikke udgør forskelsbehandling på grund af alder eller noget andet beskyttet kriterium. Kravet om forhøjet deltagerbetaling har alene baggrund i en politisk prioritering af midlerne til voksen- og efteruddannelsesområdet.</p>\r\n<p>Efter loven om almengymnasiale uddannelser og almen voksenuddannelse m.v. (AGV-loven) fastsætter ministeren regler om, at kursister, der modtager efterløn eller en aldersbetinget pension, og som ikke eller kun i mindre omfang har arbejdsmarkedstilknytning, og som deltager i almen voksen uddannelse eller enkeltfagsundervisning til HF eller studentereksamen, skal betale forhøjet deltagebetaling. Forhøjelsen fastsættes på de årlige finanslove. I finansåret 2011 var forhøjelsen af deltagerbetalingen 750 kr. pr. fag.</p>\r\n<p>Baggrunden for den forhøjede deltagerbetaling fremgår af en betænkning fra Uddannelsesudvalget, hvoraf det følger at indførelsen af den forhøjede deltagerbetaling var en udmøntning af aftalen om finansloven for 2011, hvoraf det blandt andet fremgik, at tilskuddene til almene voksenuddannelser i højere grad skulle målrettes personer med arbejdsmarkedstilknytning.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Det fremgår af forskelsbehandlingsloven § 3, stk. 2, at forbuddet mod forskelsbehandling gælder enhver, der driver vejlednings- og uddannelsesvirksomhed som nævnt i stk. 1. I § 3, stk. 1, er der henvist til erhvervsvejledning, erhvervsuddannelse, erhvervsmæssig videreuddannelse og omskoling. Nævnet lægger til grund, at forpligtelsen til at respektere forbuddet mod forskelsbehandling gælder uddannelsesinstitutioner med videre i det omfang institutionens tiltag tager sigte på at fremme muligheden for lønnet arbejde.</p>\r\n<p>Nævnet finder, at deltagelse i fag som led i almen voksenuddannelse eller enkeltfagsundervisning til HF og studentereksamen ikke har en sådan tilknytning til erhvervsmæssig beskæftigelse eller til at fremme muligheden for at opnå erhvervsmæssig beskæftigelse, at det er omfattet af forskelsbehandlingslovens anvendelsesområde.</p>\r\n<p>Da det påklagede forhold således ikke falder inden for forskelsbehandlingslovens anvendelsesområde, har nævnet ikke kompetence til at behandle sagen.</p>\r\n<p>Klagen afvises derfor.</p>\r\n<p>\r\n   <span class=\"Italic\">&lt;7100399-12&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/02/2015"
        },
        {
            "displayName": "Accession",
            "displayValue": "W20131002125"
        },
        {
            "displayName": "Entydig dokumentidentifikation",
            "displayValue": "CF001005"
        },
        {
            "displayName": "Dato for indlæggelse",
            "displayValue": "06/02/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10021"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "09/01/2013"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "7100399-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}