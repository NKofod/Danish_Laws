{
    "id": 38134,
    "title": "Værdi af fri bolig og fri bil medregnet ved opgørelse af årsløn efter pensionskasselovens § 9. ",
    "documentTypeId": "240",
    "isSagsforlobPeriodValid": false,
    "shortName": "KEN nr 10048 af 03/03/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Værdi af fri bolig og fri bil medregnet ved opgørelse af årsløn efter  \r\n\r\n pensionskasselovens § 9. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Værdi af fri bolig og fri bil medregnet ved  \r\n\r\n opgørelse af årsløn efter pensionskasselovens § 9. </H1>  \r\n\r\n<P></P>  \r\n\r\n<BR>  \r\n\r\n<P>Klageren K var ansat i et multinationalt selskabs danske afdeling og  \r\n\r\n medlem af selskabets pensionskasse P. Fra sommeren 1985 til sommeren 1987 var  \r\n\r\n han af selskabet udsendt til USA, hvor han var beskæftiget ved selskabets  \r\n\r\n hovedkontor i New York. Under opholdet i USA fik han løn fra Danmark og  \r\n\r\n udstationeringsgodtgørelse. Selskabet betalte endvidere husleje for ham i USA  \r\n\r\n og stillede en bil til hans rådighed. </P>  \r\n\r\n<P>Pr. 1. august 1987 blev K ansat i et andet firma i en stilling uden  \r\n\r\n pensionsordning. Han udtrådte samtidig af selskabets pensionskasse.  \r\n\r\n Pensionskassen havde beregnet hans udtrædelsesgodtgørelse til 869.628 kr. og  \r\n\r\n hans samlede årsløn i de sidste tre år til 2.696.82 kr. I dette beløb indgik  \r\n\r\n værdi af fri bolig og fri bil under opholdet i USA med 656.72 kr. efter K.s  \r\n\r\n egen opgørelse. Den gennemsnitlige årsløn var herefter 898.934 kr. </P>  \r\n\r\n<P>Under henvisning til, at udtrædelsesgodtgørelsen var mindre end  \r\n\r\n gennemsnittet af hans løn for de sidste tre år, anmodede K om at få  \r\n\r\n udtrædelsesgodtgørelsen udbetalt kontant. </P>  \r\n\r\n<P>Finanstilsynet kunne ikke tillade dette, da værdien af fri bolig og fri  \r\n\r\n bil under opholdet i USA efter tilsynets opfattelse ikke skulle medregnes ved  \r\n\r\n opgørelsen af K.s årsløn. Udtrædelsesgodtgørelsen ville herefter overstige  \r\n\r\n den gennemsnitlige årsløn, således at godtgørelsen skulle anvendes som  \r\n\r\n indskud på en pensionsforsikring eller livrente. Som begrundelse henviste  \r\n\r\n tilsynet til, at det efter tilsynets mangeårige praksis kun er den  \r\n\r\n skattepligtige lønindkomst, der kan medregnes ved udregning af  \r\n\r\n gennemsnitslønnen. K.s gage og udstationeringsgodtgørelse under  \r\n\r\n udlandsopholdet var opgivet til skattevæsenet som en del af K.s  \r\n\r\n skattepligtige indtægt, hvorimod husleje og biludgifter nok var oplyst over  \r\n\r\n for skattevæsenet, men ikke som en del af den skattepligtige indtægt. Skulle  \r\n\r\n værdien af fri bolig og fri bil beskattes her i landet, ville skattevæsenet  \r\n\r\n efter Finanstilsynets opfattelse have fastsat et skønnet beløb, der ville  \r\n\r\n være væsentligt lavere end efter K.s opgørelse. </P>  \r\n\r\n<P>K henviste over for Erhvervsankenævnet bl.a. til, at lovteksten ikke  \r\n\r\n anvender udtrykket &#187;skattepligtig løn&#171;. Om sin opgørelse af værdien  \r\n\r\n anførte K: </P>  \r\n\r\n<P>&#187;Det kan oplyses, at jeg har beregnet fri bil til kr. 60.000 pr. år i  \r\n\r\n alle tre år. Det svarer til det biltilskud, jeg fik fra (selskabet),  \r\n\r\n umiddelbart før jeg rejste til USA i juni 1985. Endvidere vedlægger jeg kopi  \r\n\r\n af min amerikanske huslejekontrakt, hvoraf det fremgår, at den månedlige  \r\n\r\n husleje udgjorde dollar 2.200. Hertil kommer betaling af varme, el, vand m.v.  \r\n\r\n Omregningen til danske kroner af ovennævnte beløb er sket til den enkelte  \r\n\r\n måneds dollarkurs.&#171; </P>  \r\n\r\n<P>Om K.s skattemæssige forhold under udlandsopholdet var det oplyst, at han  \r\n\r\n var skattepligtig her i landet efter kildeskatte lovens § 1, men at  \r\n\r\n bestemmelsen i ligningslovens § 33 A, stk. 1, medførte, at der ikke blev tale  \r\n\r\n om skattebetaling. </P>  \r\n\r\n<P>Ankenævnet udtalte: </P>  \r\n\r\n<P>Under de foreliggende omstændigheder finder ankenævnet, at værdien af fri  \r\n\r\n bolig og fri bil under opholdet i USA må anses for en del af klagerens  \r\n\r\n lønning efter pensionskasselovens § 9, stk. 3. Der findes ikke i det  \r\n\r\n fremkomne tilstrækkeligt grundlag for at tilsidesætte den opgørelse af  \r\n\r\n værdien heraf, som klageren selv har foretaget. Da udtrædelsesgodtgørelsen  \r\n\r\n herefter ikke overstiger gennemsnittet af klagerens lønning for de sidste tre  \r\n\r\n år, har klageren efter pensionskasselovens § 9, stk. 3, krav på at få  \r\n\r\n udtrædelsesgodtgørelsen udbetalt kontant. </P>  \r\n\r\n<P>Ankenævnet ændrer derfor den påklagede afgørelse, således at den  \r\n\r\n udtrædelsesgodtgørelse, der tilkommer klageren K fra Pensionskassen P, kan  \r\n\r\n udbetaltes kontant. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19891004825"
        },
        {
            "displayName": "Entydig dokumentidentifikation",
            "displayValue": "CA006069"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10048"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "03/03/1989"
        },
        {
            "displayName": "Administrerende myndighed",
            "displayValue": "Industriministeriets Erhvervsankenævn"
        },
        {
            "displayName": "Ressortministeriets journalnummer",
            "displayValue": "88-4.966"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}