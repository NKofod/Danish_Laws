{
    "id": 120762,
    "title": "Kursgevinst – finansiel kontrakt - tabsfradragsbegrænsninger",
    "documentTypeId": "230",
    "isSagsforlobPeriodValid": true,
    "shortName": "AFG nr 9380 af 17/06/2008",
    "documentHtml": "<div class=\"bjelke\">Den fulde tekst</div><p class=\"Titel2\">Kursgevinst – finansiel kontrakt - tabsfradragsbegrænsninger</p>\r\n      <p class=\"TekstV\">Spørgsmål</p>\r\n      <p class=\"TekstV\">Kan SKAT bekræfte, at en fordring udstedt i fremmed valuta, som skal indfries til en kurs beregnet på grundlag af forholdene for lejeindtægterne, er omfattet af kursgevinstlovens § 29, stk. 3?</p>\r\n      <p class=\"TekstV\">Hvis spørgsmål 1 besvares bekræftende, kan SKAT bekræfte, at kreditor skal medregne kurstab og -gevinster efter lagerprincippet, medmindre der ansøges og meddeles dispensation af SKAT til at anvende realisationsprincippet?</p>\r\n      <p class=\"TekstV\">Hvis spørgsmål 1 besvares bekræftende, kan SKAT bekræfte, at kreditor som er et selskab har fuld fradrag for kurstabene uanset om de er realiseret?</p>\r\n      <p class=\"TekstV\">Kan SKAT bekræfte, at hver enkelt kommanditist skal medregne kursgevinster og -tab efter realisationsprincippet, medmindre de vælger eller har valgt lagerprincippet for deres øvrige fordringer og gæld i fremmed valuta?</p>\r\n      <p class=\"TekstV\">Kan SKAT bekræfte, at kommanditisterne som er selskaber omfattet af kursgevinstlovens § 2 skal medregne tab og gevinst på gældsbrevet på 12 mio. EURO ved opgørelse af deres skattepligtige indkomst?</p>\r\n      <p class=\"TekstV\">Kan SKAT bekræfte, at kommanditisterne som er fysiske personer omfattet af kursgevinstlovens § 12, skal medregne tab og gevinst på gældsbrevet på 12 mio. kr. ved opgørelse af deres skattepligtige indkomst, medmindre den samlede kursgevinst eller -tab ikke overstiger 1.000 kr. for hver kommanditist?</p>\r\n      <p class=\"TekstV\">Svar</p>\r\n      <p class=\"TekstV\">Ja.</p>\r\n      <p class=\"TekstV\">Ja.</p>\r\n      <p class=\"TekstV\">Ja.</p>\r\n      <p class=\"TekstV\">Ja.</p>\r\n      <p class=\"TekstV\">Ja, se besvarelsen af spørgsmål 4.</p>\r\n      <p class=\"TekstV\">Ja, se besvarelsen af spørgsmål 4.</p>\r\n      <p class=\"TekstV\">Beskrivelse af de faktiske forhold</p>\r\n      <p class=\"TekstV\">Baggrundsoplysninger</p>\r\n      <p class=\"TekstV\">A A/S påtænker at udbyde anparterne i et K/S til maksimalt ni investorer, således at de kommanditister, som er fysiske personer, ikke bliver omfattet af anpartsreglerne i personskattelovens § 4, stk. 1, nr. 10. Anparterne forventes at være udbudt til nævnte kommanditister senest i år 2010.</p>\r\n      <p class=\"TekstV\">Anparterne vil antageligt blive købt af formuende personer og enkelte aktie- eller anpartsselskaber, som f.eks. ønsker at investere likviditeten fra deres virksomhedsdrift mv. Derfor skal der alene tages stilling til disse former for investorer.</p>\r\n      <p class=\"TekstV\">Grunden erhverves af K/S'et primo 2008. I 2008 indgår K/S'et en entreprisekontrakt om opførelse af et hotel. Hotellet forventes færdigt medio 2010.</p>\r\n      <p class=\"TekstV\">Til brug for finansiering af entreprisekontrakten udsteder kommanditselskabet EURO 12 mio. i obligationer. Lånet udbetales til kurs pari. Lånet er afdragsfrit og forfalder til fuld indfrielse i år 2025. Dvs. 15 år efter lånet er etableret.</p>\r\n      <p class=\"TekstV\">Obligationerne forrentes med en fast rente på 6% p.a., som beregnes på grundlag af den nominelle værdi. Obligationerne er frit omsættelige. Grundsælgeren stiller tegningsgaranti for udstedelsen.</p>\r\n      <p class=\"TekstV\">Lånets hovedstol skal indfries til kurs 200, men reguleres i øvrigt med 50% af forskellen mellem den realiserede akkumulerede lejeindtægt i de første 15 år, set i forhold til den budgetterede akkumulerede leje i de første 15 år. Hovedstolen kan ikke indfries til under kurs 100.</p>\r\n      <p class=\"TekstV\">Investorerne har ikke mulighed for at indfri lånet ekstraordinært.</p>\r\n      <p class=\"TekstV\">Det nominelle lånebeløb og overkursen ved indfrielsen kan ikke adskilles fra hinanden. Obligationsejeren kan således ikke overdrage et af elementerne særskilt.</p>\r\n      <p class=\"TekstV\">Spørgers eventuelle opfattelse ifølge anmodning og bemærkninger til sagsfremstilling</p>\r\n      <p class=\"TekstV\">Spørgsmål 1</p>\r\n      <p class=\"TekstV\">I medfør af kursgevinstlovens § 29, stk. 3 finder reglerne om finansielle kontrakter i kapitel 7 i samme lov anvendelse på fordringer, hvor kursen reguleres helt eller delvist i forhold til udviklingen i priser og andet på værdipapirer, varer og andre aktiver m.v., når blot udviklingen er af en karakter, som kan lægges til grund i en finansiel kontrakt, medmindre andet følger af bestemmelsen.</p>\r\n      <p class=\"TekstV\">Bestemmelsens ordlyd, herunder \"udviklingen i priser og andet på værdipapirer, varer og andre aktiver m.v., når blot udviklingen er af en karakter, som kan lægges til grund i en finansiel kontrakt\" anses for, at skulle tolkes bredt og derved ikke alene gælde udviklingen i formuegoder, jf. TfS 2007, 95 SR, SKM2006.706.SR.</p>\r\n      <p class=\"TekstV\">Herved anses fordringer, hvor indfrielseskursen afhænger af en realiseret lejeindtægt, for at være omfattet af ordlyden i kursgevinstlovens § 29, stk. 3.</p>\r\n      <p class=\"TekstV\">Til støtte for denne påstand henvises der til SKM2007.881.SR, hvor Skatterådet bekræfter, at et profit sharing loan bliver anset for at være omfattet af kursgevinstlovens § 29, stk. 3.</p>\r\n      <p class=\"TekstV\">Eftersom kreditor er et i Danmark hjemmehørende selskab omfattet af kursgevinstlovens § 2 og kreditor ikke er koncernforbundet med kommanditisterne finder vi ikke, at fordringen er omfattet af kursgevinstlovens §§ 4 eller 5, hvilket er undtagelser til § 29, stk. 3 i samme lov.</p>\r\n      <p class=\"TekstV\">Endvidere finder vi ikke, at kursgevinstlovens § 30 finder anvendelse for nærværende fordring, idet de i bestemmelsen opremsede finansielle instrumenter ikke kan sidestilles hermed.</p>\r\n      <p class=\"TekstV\">Derfor finder vi, at kreditor skal medregne kurstab og -gevinster på fordringen efter reglerne for finansielle kontrakter, jf. kursgevinstlovens § 29, stk. 3.</p>\r\n      <p class=\"TekstV\">Spørgsmål 2</p>\r\n      <p class=\"TekstV\">I henhold til kursgevinstlovens § 33, stk. 1 medregnes tab og gevinster på finansielle kontrakter efter lagerprincippet medmindre kreditor har fået dispensation af SKAT til at anvende realisationsprincippet, jf. § 33, stk. 2 i samme lov.</p>\r\n      <p class=\"TekstV\">Eftersom der ikke gælder nogen undtagelser hertil, finder vi at kreditor skal medregne kurstab og -gevinster efter lagerprincippet, medmindre der ansøges og meddeles dispensation af SKAT til at anvende realisationsprincippet.</p>\r\n      <p class=\"TekstV\">Til støtte for ovennævnte påstand henvises der til SKM2007.881.SR, hvor Skatterådet bekræftede denne påstand.</p>\r\n      <p class=\"TekstV\">Spørgsmål 3</p>\r\n      <p class=\"TekstV\">Selskaber, fonde og foreninger mv. skal ved opgørelse af deres skattepligtige indkomst medregne gevinst og tab på fordringer efter de regler som bl.a. er nævnt i kapitel 7 om finansielle kontrakter, jf. § 2 i samme lov.</p>\r\n      <p class=\"TekstV\">For finansielle kontrakter er selskaber alene tabsbegrænset på kontakter, der indeholder en ret eller pligt til at afstå aktier, eller for kontrakter der baseres på et aktieindeks, jf. kursgevinstlovens § 31.</p>\r\n      <p class=\"TekstV\">Eftersom nærværende kontrakt ikke er omfattet af kursgevinstlovens § 31, finder vi at kreditor har fuld fradrag for kurstabene uanset om de er realiseret, jf. kursgevinstlovens § 2 sammenholdt med § 33, stk. 1 i samme lov.</p>\r\n      <p class=\"TekstV\">Spørgsmål 4</p>\r\n      <p class=\"TekstV\">Tab og gevinst på gæld skal i medfør af kursgevinstlovens § 25, stk. 1 medregnes i det indkomstår hvori gevinsten eller tabet realiseres (realisationsprincippet), medmindre kommanditisterne positivt vælger at anvende lagerprincippet, jf. kursgevinstlovens § 25, stk. 2. I sidstnævnte tilfælde, kan kommanditisterne alene anvende lagerprincippet på kursgevinster og -tab som følger af valutakursændringer, jf. pkt. 1 i sidstnævnte bestemmelse. Såfremt lagerprincippet vælges, skal samtlige fordringer og gæld i fremmed valuta opgøres efter dette princip af de kommanditister, som har valgt dette princip.</p>\r\n      <p class=\"TekstV\">Idet det forudsættes, at kommanditisterne ikke er en finansiel virksomhed el.lign. eller er koncernforbundet med kreditor, finder vi ikke, at reglerne i kursgevinstlovens §§ 25, stk. 3 - 9 finder anvendelse.</p>\r\n      <p class=\"TekstV\">Beskatnings- og fradragstidspunktet for gælden anses videre ikke for, at være betinget af om hvordan kreditor skal behandle fordringen, herunder f.eks. som en finansiel kontrakt, jf. SKM2008.245.SR.</p>\r\n      <p class=\"TekstV\">Endelig finder vi ikke, at beskatnings- eller fradragstidspunktet er forskellig, når kommanditisterne er et selskab eller fysiske personer, idet kursgevinstlovens §§ 25, stk. 1 og 2 ikke sondrer herimellem.</p>\r\n      <p class=\"TekstV\">Som følge af ovennævnte finder vi, at kommanditisterne skal medregne kursgevinster og -tab efter realisationsprincippet, medmindre de vælger eller har valgt lagerprincippet for deres øvrige fordringer og gæld i fremmed valuta.</p>\r\n      <p class=\"TekstV\">Spørgsmål 5</p>\r\n      <p class=\"TekstV\">Tab og gevinst på gæld medregnes ved opgørelse af den skattepligtige indkomst, medmindre andet følger af kursgevinstlovens §§ 7 og 8, jf. § 6 i samme lov.</p>\r\n      <p class=\"TekstV\">Eftersom gælden bl.a. udstedes i fremmed valuta, anses et eventuelt tab ikke for at være begrænset efter reglerne i kursgevinstlovens § 8.</p>\r\n      <p class=\"TekstV\">Endvidere anses en eventuelt gevinst ikke for at være skattefri, idet kommanditisterne og kreditor ikke er koncernforbundet, jf. § 9 i kursgevinstloven.</p>\r\n      <p class=\"TekstV\">Som følger af ovennævnte finder vi, at kommanditisterne som er selskaber omfattet af kursgevinstlovens § 2 skal medregne tab og gevinst på gældsbrev på 12 mio. EURO ved opgørelsen af deres skattepligtige indkomst. Der henvises i øvrigt til SKM2007.881.SR.</p>\r\n      <p class=\"TekstV\">Spørgsmål 6</p>\r\n      <p class=\"TekstV\">Gevinst og tab på gæld i fremmed valuta medregnes ved opgørelse af den skattepligtige indkomst, medmindre gælden er omfattet af kursgevinstlovens § 22 eller årets samlede kursgevinst eller -tab på gæld og fordringer i fremmed valuta ikke overstiger 1.000 kr., jf. § 23 i samme lov.</p>\r\n      <p class=\"TekstV\">Eftersom der hverken er tale om gæld der udbetales til en forud fastsat overkurs, forrentes med en variabel rente eller er et kontantlån finder vi ikke, at kursgevinstlovens § 22 finder anvendelse i nærværende tilfælde.</p>\r\n      <p class=\"TekstV\">Derfor finder vi, at kommanditisterne som er fysiske personer omfattet af kursgevinstlovens § 12, skal medregne tab og gevinst på gældsbrevet på 12 mio. kr. ved opgørelse af deres skattepligtige indkomst, medmindre den samlede kursgevinst eller -tab ikke overstiger 1.000 kr. for hver kommanditist. Der henvises i øvrigt til SKM2007.881.SR.</p>\r\n      <p class=\"TekstV\">SKATs indstilling og begrundelse</p>\r\n      <p class=\"TekstV\">Ad spørgsmål 1</p>\r\n      <p class=\"TekstV\">Kommanditselskabet udsteder obligationer for 12 mio. EUR til kurs pari. Obligationernes løbetid er 15 år, og de forrentes med 6 pct. p.a. af den nominelle værdi.</p>\r\n      <p class=\"TekstV\">Obligationen skal indfries til kurs 200. Dog reguleres indfrielseskursen med 50 pct. af forskellen mellem den akkumulerede budgetterede og den akkumulerede realiserede lejeindtægt fra hotellet (under opførelse) i obligationens løbetid (15 år). Reguleringer sker i såvel opad- som nedadgående retning. Indfrielseskursen kan dog aldrig blive mindre end 100.</p>\r\n      <p class=\"TekstV\">EUR betragtes som fremmed valuta, jf. ligningsvejledningen, afsnit A.D.2.4. Som udgangspunkt er obligationen dermed omfattet af kursgevinstlovens § 16. (Gevinst og tab medregnes ved opgørelsen af kapitalindkomsten og beskatning sker efter realisationsprincippet).</p>\r\n      <p class=\"TekstV\">Det nominelle lånebeløb og overkursen ved indfrielse kan ikke skilles ad og overdrages hver for sig. Da indfrielseskursen reguleres i forhold til lejeindtægten spørges der til, om obligationen er omfattet af reglerne om finansielle kontrakter, jf. kursgevinstlovens § 29, stk. 3. Bestemmelsen har følgende ordlyd:</p>\r\n      <p class=\"TekstV\">(1. pkt.) Dette kapitel og kapitel 7 gælder også gevinst og tab på fordringer, der ikke er omfattet af §§ 4 og 5, hvis fordringen reguleres helt eller delvis i forhold til udviklingen i priser og andet på værdipapirer, varer og andre aktiver m.v., når blot udviklingen er af en karakter, som kan lægges til grund i en finansiel kontrakt, jf. dog § 10.</p>\r\n      <p class=\"TekstV\">(2. pkt.) Dette kapitel og kapitel 7 gælder dog ikke, hvis eventuel gevinst hos personer er omfattet af § 16 eller fordringen alene reguleres i forhold til udviklingen i de af Danmarks Statistik beregnede forbrugerprisindeks eller nettoprisindeks.</p>\r\n      <p class=\"TekstV\">(3. pkt. ) Dette kapitel og kapitel 7 gælder heller ikke, hvis fordringen alene reguleres i forhold til udviklingen i tilsvarende officielle forbrugerprisindeks eller nettoprisindeks inden for Den Europæiske Union eller dens medlemsstater.</p>\r\n      <p class=\"TekstV\">(4. pkt.) Dette kapitel og kapitel 7 gælder altid for fordringer, der ganske vist opfylder betingelserne i 2. og 3. pkt. for ikke at være omfattet, men som herudover reguleres helt eller delvis i forhold til udviklingen i et andet grundlag, jf. 1. pkt. og for fordringer, som reguleres på grundlag af valuta og prisindeks som nævnt i 2. og 3. pkt., der ikke vedrører samme område.</p>\r\n      <p class=\"TekstV\">(5. pkt.) Udstedelse i fremmed valuta sidestilles med regulering på grundlag af den pågældende valuta. Prisindeks i et land, der deltager i euroen, og euroen antages at vedrøre samme område.</p>\r\n      <p class=\"TekstV\">Da obligationen umiddelbart er omfattet af kursgevinstlovens § 16 (udenlandsk valuta), er den som udgangspunkt ikke omfattet af § 29, stk. 3, jf. denne bestemmelses 2. pkt. Obligationen kan dog alligevel være omfattet, jf. bestemmelsens 4. pkt., såfremt den reguleres helt eller delvis i forhold til udviklingen i priser og andet på værdipapirer, varer og andre aktiver m.v., jf. 1. pkt. og udviklingen i øvrigt er af en karakter, der kan lægges til grund i en finansiel kontrakt, jf. også 1. pkt.</p>\r\n      <p class=\"TekstV\">I sagen SKM2006.20.LR, fandt Ligningsrådet, at obligationer med en variabel tillægsrente, hvor rentens størrelse afhang af det økonomiske resultat i det udstedende selskab (der handlede med ejendomme), var omfattet af ordlyden i kursgevinstlovens § 29, stk. 3. I afgørelsen er det uddybet, at det løbende afkast ved drift af ejendommene er omfattet af ordlyden \"og andet\" på \"andre aktiver\" i bestemmelsens 1. pkt.</p>\r\n      <p class=\"TekstV\">I henhold til denne afgørelse kan reguleringer i forhold til det løbende afkast af drift af ejendomme omfattes af kursgevinstlovens § 29, stk. 3. Det gør efter SKATs vurdering ingen forskel, at lejeindtægten i den foreliggende sag sammenholdes med den budgetterede lejeindtægt. Situationen er alligevel omfattet af ordlyden \"og andet\" på \"andre aktiver\" i bestemmelsens 1. pkt.</p>\r\n      <p class=\"TekstV\">I den foreliggende sag følger indfrielseskursen udviklingen i den løbende lejeindtægt af ejendommen i forhold til den budgetterede leje. Beløbet differenceafregnes når obligationen udløber.</p>\r\n      <p class=\"TekstV\">Det fremgår af SKM2006.20.LR, at: \"Det er styrelsens vurdering, at det er muligt at lave en finansiel kontrakt, der følger udviklingen i en eller flere ejendomme, samt at den finansielle kontrakt først differenceafregnes på det tidspunkt, hvor en ejendom bliver solgt eller med udgangspunkt i det løbende afkast af driften af ejendommene\".</p>\r\n      <p class=\"TekstV\">Det er på tilsvarende måde SKATs vurdering, at det er muligt at lave en finansiel kontrakt, der følger udviklingen i den realiserede indtægt i forhold til den budgetterede indtægt fra en ejendom således, at forskellen differenceafregnes på tidspunktet for obligationens udløb.</p>\r\n      <p class=\"TekstV\">Reguleringen i den foreliggende sag er således af en karakter, der kan lægges til grund i en finansiel kontrakt.</p>\r\n      <p class=\"TekstV\">Der er fastsat en minimumsgrænse for, i hvilken udstrækning indfrielseskursen kan reguleres i nedadgående retning, idet obligationen indfries til minimum kurs 100. Der er ikke fastsat nogen maximumgrænse for reguleringen.</p>\r\n      <p class=\"TekstV\">Obligationen omfattes imidlertid af § 29, stk. 3, 1. punktum også når den kun er delvist reguleret af udviklingen i de nævnte aktiver. Det er uddybet i ligningsvejledningens afsnit A.D.2.18.2.1., at det ikke nødvendigvis er hele gælden, der skal udvikle sig i overensstemmelse med bestemt opregnede værdipapirer m.v. Det er nok, at det kun skal gælde en del af gælden, og udviklingen behøver ikke være 1 til 1.</p>\r\n      <p class=\"TekstV\">Fordringen må derfor anses for at være omfattet af kursgevinstlovens § 29, stk. 3, jf. denne bestemmelses 1. punktum, idet den er delvist reguleret af forholdet mellem den akkumulerede realiserede lejeindtægt og den akkumulerede budgetterede lejeindtægt.</p>\r\n      <p class=\"TekstV\">SKAT indstiller, at spørgsmålet besvares med ja.</p>\r\n      <p class=\"TekstV\">Ad spørgsmål 2</p>\r\n      <p class=\"TekstV\">Fordringens kreditor er obligationsejerne (både selskaber og fysiske personer).</p>\r\n      <p class=\"TekstV\">Da fordringen er omfattet af kursgevinstlovens § 29, stk. 3, jf. besvarelsen af spørgsmål 1, skal kreditor behandle sin fordring efter reglerne om finansielle instrumenter i kursgevinstlovens kapitel 6 og 7.</p>\r\n      <p class=\"TekstV\">Gevinst eller tab på fordringen opgøres i henhold til kursgevinstlovens § 33, stk. 1, efter lagerprincippet, medmindre der er meddelt dispensation i henhold til stk. 2.</p>\r\n      <p class=\"TekstV\">SKAT indstiller, at spørgsmålet besvares med ja.</p>\r\n      <p class=\"TekstV\">Ad spørgsmål 3</p>\r\n      <p class=\"TekstV\">Fordringens kreditor (obligationsejerne) skal som udgangspunkt opgøre gevinst og tab efter lagerprincippet, jf. besvarelsen af spørgsmål 2.</p>\r\n      <p class=\"TekstV\">For selskaber gælder der tabsfradragbegrænsninger for aktiebaserede kontrakter i henhold til kursgevinstlovens § 31. Da obligationerne ikke er aktiebaserede, finder bestemmelsen ikke anvendelse.</p>\r\n      <p class=\"TekstV\">SKAT indstiller, at spørgsmålet besvares med ja.</p>\r\n      <p class=\"TekstV\">Ad spørgsmål 4</p>\r\n      <p class=\"TekstV\">Kommanditselskabet er fordringens debitor.</p>\r\n      <p class=\"TekstV\">Kommanditselskaber er ikke selvstændige skattesubjekter. De enkelte kommanditister beskattes af deres anpart i kommanditselskabet på samme måde som interessenter i et interessentskab.</p>\r\n      <p class=\"TekstV\">Skattepligten påhviler de enkelte kommanditister. De enkelte kommanditister skal således medregne gevinst såvel som tab af driften i kommanditselskabet i deres skattepligtige indkomst.</p>\r\n      <p class=\"TekstV\">Gæld i EUR betragtes som gæld i fremmed valuta, jf. ligningsvejledningen, afsnit A.D.2.8.</p>\r\n      <p class=\"TekstV\">Kommanditister, som er fysiske personer</p>\r\n      <p class=\"TekstV\">Ikke pengenæringsdrivende</p>\r\n      <p class=\"TekstV\">Personer og dødsboer, der ikke er pengenæringsdrivende, skal ifølge kursgevinstlovens § 23, medregne gevinst og tab på gæld i fremmed valuta ved opgørelsen af den skattepligtige indkomst.</p>\r\n      <p class=\"TekstV\">Dette gælder dog kun i det omfang, at gevinsten eller tabet ikke er omfattet af kursgevinstlovens § 22 om gæld stiftet til overkurs. Den omhandlede gæld kan imidlertid ikke anses for stiftet til overkurs, idet indfrielseskursen - uanset reguleringerne i henhold til afkastet af ejendommen - aldrig kan blive mindre end 100. Fordringen er derfor ikke omfattet af kursgevinstlovens § 22.</p>\r\n      <p class=\"TekstV\">Gevinst eller tab skal i henhold til § 23 kun medregnes, hvis årets nettogevinst eller nettotab sammenlagt med gevinster og tab, som omfattes af kursgevinstlovens § 16 (fordringer i fremmed valuta), overstiger 1.000 kr.</p>\r\n      <p class=\"TekstV\">Gevinst og tab skal medregnes ved opgørelsen af kapitalindkomsten, jf. PSL § 4, stk. 1, nr. 2.</p>\r\n      <p class=\"TekstV\">Pengenæringsdrivende</p>\r\n      <p class=\"TekstV\">Efter KGL § 19, stk. 1, skal personer (og dødsboer), der driver næringsvirksomhed ved finansiering generelt medregne gevinst og tab på gæld i såvel danske kroner som fremmed valuta ved opgørelsen af den skattepligtige indkomst, såfremt gælden vedrører finansieringsvirksomheden. Gevinst og tab skal medregnes ved opgørelsen af den personlige indkomst, jf. PSL § 4, stk. 3.</p>\r\n      <p class=\"TekstV\">Den generelle skattepligt omfatter dog bl.a. ikke tab på indeksregulerede lån, jf. § 19, stk. 2, og tab ved indfrielse til overkurs, jf. § 19, stk. 3. Disse tabsfradragsbegrænsningsregler finder imidlertid ikke anvendelse, idet gælden er i fremmed valuta, jf. ligningsvejledningen, afsnit A.D.2.9.</p>\r\n      <p class=\"TekstV\">Kommanditister, som er selskaber</p>\r\n      <p class=\"TekstV\">Det lægges til grund, at selskaberne er skattepligtige til Danmark efter selskabsskatteloven, herunder at ejendommen er inddraget under dansk beskatning jf. selskabsskattelovens § 8. I henhold til kursgevinstlovens § 2 skal selskaber ved opgørelsen af den skattepligtige indkomst medregne gevinst og tab på fordringer og gæld, som omfattes af § 1. Fordringen er omfattet af kursgevinstlovens § 1, stk. 1, nr. 2, der omhandler gevinst og tab ved frigørelse for gæld.</p>\r\n      <p class=\"TekstV\">Opgørelsen</p>\r\n      <p class=\"TekstV\">Principperne for opgørelse af gevinst og tab på fordringer og gæld er indeholdt i KGL § 25 og § 26, hvor § 25 vedrører beskatningstidspunktet. Som udgangspunkt er der ikke forskel på om den skattepligtige er en person/dødsbo eller et selskab m.v., jf. ligningsvejledningen, afsnit A.D.2.13.</p>\r\n      <p class=\"TekstV\">Det fremgår af kursgevinstlovens § 25, stk. 1, at gevinst og tab på fordringer og gæld, der skal medregnes ved opgørelsen af den skattepligtige indkomst, medregnes i det indkomstår, hvori gevinsten og tabet realiseres (realisationsprincippet).</p>\r\n      <p class=\"TekstV\">Kommanditisterne kan dog vælge at anvende lagerprincippet i henhold til kursgevinstlovens § 25, stk. 2</p>\r\n      <p class=\"TekstV\">SKAT indstiller, at spørgsmålet besvares med ja</p>\r\n      <p class=\"TekstV\">Ad spørgsmål 5</p>\r\n      <p class=\"TekstV\">Det er lagt til grund for besvarelsen, at ejendommen/gælden er inddraget under dansk beskatning, jf. selskabsskattelovens § 8.</p>\r\n      <p class=\"TekstV\">Spørgsmålet besvares med ja, se besvarelsen af spørgsmål 4.</p>\r\n      <p class=\"TekstV\">Tabsfradragsbegrænsningsreglen i kursgevinstlovens § 7 finder ikke anvendelse, idet gælden ikke er i danske kroner. Kursgevinstlovens § 8 om gevinst på gæld finder heller ikke anvendelse, idet det lægges til grund, at kommanditisterne og obligationsejerne ikke er koncernforbundne, jf. rådgivers sagsfremstilling ovenfor.</p>\r\n      <p class=\"TekstV\">Ad spørgsmål 6</p>\r\n      <p class=\"TekstV\">Ja, se besvarelsen af spørgsmål 4.</p>\r\n      <p class=\"TekstV\">Skatterådets afgørelse og begrundelse</p>\r\n      <p class=\"TekstV\">Skatterådet tiltræder SKATs indstilling.</p>\r\n      <p class=\"TekstV\">Svaret er bindende for skattemyndighederne i følgende periode</p>\r\n      <p class=\"TekstV\">I 5 år, der regnes fra modtagelsen af svaret jf. SFL § 25, stk. 1.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/07/2008"
        },
        {
            "displayName": "Accession",
            "displayValue": "X20080938001"
        },
        {
            "displayName": "Entydig dokumentidentifikation",
            "displayValue": "AN009231"
        },
        {
            "displayName": "Dato for indlæggelse",
            "displayValue": "18/07/2008"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "9380"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "17/06/2008"
        },
        {
            "displayName": "Administrerende myndighed",
            "displayValue": "SKAT"
        },
        {
            "displayName": "Ressortministeriets journalnummer",
            "displayValue": "Skattemin.,<br />SKAT, j.nr. 08-090989"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}