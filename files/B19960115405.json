{
    "id": 83327,
    "title": "Bekendtgørelse om erhvervsakademiuddannelser ",
    "documentTypeId": "60",
    "isSagsforlobPeriodValid": false,
    "shortName": "BEK nr 1154 af 13/12/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om erhvervsakademiuddannelser  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>I medfør af § 1, stk. 2 og 3, og § 28 i lov om erhvervsskoler, jf.  \r\n\r\n lovbekendtgørelse nr. 529 af 17. juni 1996, fastsættes: </P>  \r\n\r\n<P> <I>Formål, varighed, struktur og oprettelse</I>  </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> En erhvervsakademiuddannelse har til formål at  \r\n\r\n kvalificere til selvstændigt at varetage funktioner i handels-, produktions-  \r\n\r\n og servicevirksomheder. </P>  \r\n\r\n<P CLASS=STK> <I>Stk. 2. </I> Uddannelsen varer mindst 1 og højst 3 år,  \r\n\r\n hvoraf omkring halvdelen udgøres af praktisk uddannelse under ansættelse i en  \r\n\r\n eller flere erhvervsvirksomheder. Uddannelsens teoretiske del foregår på en  \r\n\r\n erhvervsskole. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Undervisningsministeriet godkender  \r\n\r\n erhvervsakademiuddannelser på den enkelte erhvervsskole efter forslag fra  \r\n\r\n skolen. Erhvervsskoler kan samarbejde om oprettelse af en uddannelse. En  \r\n\r\n godkendelse kan tilbagekaldes, hvis der efter ministeriets skøn ikke længere  \r\n\r\n er behov for uddannelsen, eller hvis skolen ikke gennemfører uddannelsen i  \r\n\r\n overensstemmelse med regler for uddannelsen og med den fornødne kvalitet,  \r\n\r\n eller skolen i øvrigt ikke overholder tilskudsbetingelser eller opfylder  \r\n\r\n påbud fra ministeriet om berigtigelse af nærmere angivne forhold. </P>  \r\n\r\n<P CLASS=STK> <I>Stk. 2. </I> Skolens forslag skal være udarbejdet i  \r\n\r\n samarbejde med et udvalg, der er nedsat af skolen. Udvalget skal bestå af  \r\n\r\n repræsentanter for skolen og for uddannelsens forventede brugere, herunder  \r\n\r\n organisationer med interesse for uddannelsen, jf. § 3, nr. 3 og 6. </P>  \r\n\r\n<P CLASS=STK> <I>Stk. 3. </I> Når uddannelsen er godkendt, jf. stk. 1, afgør  \r\n\r\n skolen og udvalget i forening, om det i stk. 2 nævnte udvalg skal fortsætte  \r\n\r\n sin virksomhed. Hvis udvalget nedlægges, skal skolen drage omsorg for, at  \r\n\r\n passende rådgivning kan ydes skolen på anden måde. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Forslag om oprettelse af uddannelser skal  \r\n\r\n angive: </P>  \r\n\r\n<UL CLASS=PLAIN-LIST>  \r\n\r\n<LI>1) Det aktuelle behov for uddannelsen. </LI>  \r\n\r\n<LI>2) Uddannelsens formål og forslag til uddannelsens betegnelse. </LI>  \r\n\r\n<LI>3) De beskæftigelsesområder og funktioner, uddannelsen retter sig imod.  \r\n\r\n</LI>  \r\n\r\n<LI>4) Relationer til tilgrænsende uddannelser og uddannelsesinstitutioner.  \r\n\r\n</LI>  \r\n\r\n<LI>5) Uddannelsens varighed og struktur, herunder uddannelsens  \r\n\r\n tilrettelæggelse i perioder med teoretisk og praktisk uddannelse. </LI>  \r\n\r\n<LI>6) Brancheområder eller virksomhedstype for den praktiske del af  \r\n\r\n uddannelsen. </LI>  \r\n\r\n<LI>7) Uddannelsens faglige struktur og de overordnede faglige formål og mål.  \r\n\r\n</LI>  \r\n\r\n<LI>8) Eventuelle yderligere adgangskrav udover de almindelige krav, som er  \r\n\r\n fastsat i reglerne om adgang, indskrivning og orlov m.v. ved videregående  \r\n\r\n uddannelser. </LI>  \r\n\r\n<LI>9) Prøveform ved eksamen, jf. § 11, stk. 2, karaktervægte og tilladte  \r\n\r\n hjælpemidler. </LI>  \r\n\r\n<LI>10) Sammensætningen af det i § 2, stk. 2, nævnte udvalg. </LI>  \r\n\r\n</UL>  \r\n\r\n<P> <I>Adgang, optagelse og merit</I>  </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Skolen yder interesserede oplysning og  \r\n\r\n vejledning om uddannelsens mål og om de krav, uddannelsen stiller til de  \r\n\r\n studerende samt om adgangskrav m.v. </P>  \r\n\r\n<P CLASS=STK> <I>Stk. 2. </I> Den studerende skal have indgået aftale om  \r\n\r\n ansættelse i en virksomhed i overensstemmelse med § 1, stk. 2, jf. dog § 6,  \r\n\r\n før uddannelsen begyndes. Ansættelsesaftalen skal sikre, at den studerendes  \r\n\r\n praktiske uddannelse opfylder kravene i studieordningen. </P>  \r\n\r\n<P CLASS=STK> <I>Stk. 3. </I> Skolen fastsætter de yderligere adgangskrav i  \r\n\r\n sin studieordning, jf. § 8, nr. 8. Adgangskravene kan angå krav til  \r\n\r\n forudgående beskæftigelse og uddannelse. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Skolen optager de bedst egnede blandt de  \r\n\r\n ansøgere, der opfylder adgangskravene, hvis skolen ikke har plads til alle  \r\n\r\n egnede ansøgere. </P>  \r\n\r\n<P CLASS=STK> <I>Stk. 2. </I> Som bidrag til egnethedsvurderingen kan skolen  \r\n\r\n indkalde ansøgere til en samtale, en vejledende optagelsesprøve eller begge  \r\n\r\n dele. </P>  \r\n\r\n<P CLASS=STK> <I>Stk. 3. </I> Skolen kan optage ansøgere, efter at  \r\n\r\n uddannelsen er begyndt, hvis det efter skolens skøn må anses for sandsynligt,  \r\n\r\n at vedkommende vil kunne følge og gennemføre uddannelsen på tilfredsstillende  \r\n\r\n måde. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Skolen kan efter retningslinier fastsat i  \r\n\r\n studieordningen, jf. § 8, nr. 7, godkende, at forudgående beskæftigelse eller  \r\n\r\n praktisk uddannelse, herunder i udlandet, helt eller delvis kan erstatte  \r\n\r\n uddannelsens praktiske del. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Skolen kan fritage en studerende for  \r\n\r\n undervisning og for prøve i en del af uddannelsen, hvis den studerende har  \r\n\r\n gennemført og med prøve afsluttet undervisning på tilsvarende eller højere  \r\n\r\n niveau. </P>  \r\n\r\n<P> <I>Uddannelsernes opbygning og indhold</I>  </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Skolen fastsætter en studieordning inden for  \r\n\r\n rammerne af det uddannelsesforslag, der er godkendt af ministeriet, jf. § 3.  \r\n\r\n Studieordningen skal indeholde: </P>  \r\n\r\n<UL CLASS=PLAIN-LIST>  \r\n\r\n<LI>1) Uddannelsens formål, struktur og varighed. </LI>  \r\n\r\n<LI>2) Formål, mål og indhold for de enkelte fag. </LI>  \r\n\r\n<LI>3) Prøver, prøveformer og prøvetidspunkter, herunder tidspunktet for  \r\n\r\n aflevering af hovedopgave og tidspunkt for bedømmelsen. </LI>  \r\n\r\n<LI>4) Hovedopgavens formål og omfang. </LI>  \r\n\r\n<LI>5) Fremgangsmåden ved bedømmelse eller godkendelse af hovedopgaven inden  \r\n\r\n for reglerne om eksamensordning på erhvervsskolerne mv. og reglerne om  \r\n\r\n karakterskala og anden bedømmelse samt fremgangsmåden i tilfælde af  \r\n\r\n reeksamination i hovedopgaven. </LI>  \r\n\r\n<LI>6) Vægtning af karakterer for de enkelte fag og for hovedopgaven ved  \r\n\r\n fastsættelse af den samlede karakter. </LI>  \r\n\r\n<LI>7) Retningslinier for uddannelsens praktiske del og for fritagelse  \r\n\r\n herfra. </LI>  \r\n\r\n<LI>8) Oplysninger om adgangskrav efter reglerne om adgang, indskrivning og  \r\n\r\n orlov m.v. ved videregående uddannelser og eventuelle yderligere adgangskrav  \r\n\r\n i form af forudgående erhvervsbeskæftigelse eller teoretiske forkundskaber,  \r\n\r\n jf. § 4, stk. 3. </LI>  \r\n\r\n<LI>9) De kvalitative krav, der stilles til uddannelsesvirksomheden. </LI>  \r\n\r\n<LI>10) De typiske arbejdsopgaver, som uddannelsesvirksomheden bør beskæftige  \r\n\r\n den studerende med. </LI>  \r\n\r\n<LI>11) Eventuelle krav til den studerende om at fag, der afsluttes med en  \r\n\r\n prøve, skal være bestået, før den studerende kan fortsætte i uddannelsen.  \r\n\r\n</LI>  \r\n\r\n</UL>  \r\n\r\n<P CLASS=STK> <I>Stk. 2. </I> Ved studieordningens udformning tages særligt  \r\n\r\n hensyn til, at den uddannede skal have indsigt i og forståelse af  \r\n\r\n miljømæssige forhold i tilknytning til uddannelsens beskæftigelsesområder.  \r\n\r\n</P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Under den praktiske del af uddannelsen skal den  \r\n\r\n studerende erhverve indgående kendskab til de funktionsområder, som  \r\n\r\n uddannelsen vedrører. Skolen kan under forløbet og efter regler fastsat i  \r\n\r\n studieordningen stille den studerende opgaver som led i uddannelsen. </P>  \r\n\r\n<P CLASS=STK> <I>Stk. 2. </I> Ved ansættelsesforholdets afslutning udsteder  \r\n\r\n virksomheden en erklæring om gennemførelsen af uddannelsens praktiske del.  \r\n\r\n Erklæringen underskrives af virksomheden og af den studerende. </P>  \r\n\r\n<P> <I>Lærerkvalifikationer</I>  </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Lærerne skal have en videregående uddannelse på  \r\n\r\n kandidatniveau eller have specialiserede, faglige kvalifikationer inden for  \r\n\r\n uddannelsens fagområder. Lærerne skal endvidere have relevant  \r\n\r\n erhvervserfaring. </P>  \r\n\r\n<P CLASS=STK> <I>Stk. 2. </I> Lærerne skal have gennemført en pædagogisk  \r\n\r\n uddannelse for lærere ved erhvervsskoler eller have mindst tilsvarende  \r\n\r\n pædagogiske forudsætninger. </P>  \r\n\r\n<P> <I>Eksamen</I>  </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Den teoretiske del af uddannelsen afsluttes med  \r\n\r\n eksamen. </P>  \r\n\r\n<P CLASS=STK> <I>Stk. 2. </I> Skolen fastlægger prøverne i uddannelsen, jf. §  \r\n\r\n 8, nr. 3. </P>  \r\n\r\n<P CLASS=STK> <I>Stk. 3. </I> Uddannelsen afsluttes med en hovedopgave, som  \r\n\r\n omfatter emner fra uddannelsens teori og praksis. Emnet for hovedopgaven  \r\n\r\n fastsættes af virksomheden, den studerende og skolen i fællesskab. </P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Erhvervsakademieksamen er bestået, når det  \r\n\r\n vægtede gennemsnit af samtlige karakterer er mindst 6,0. </P>  \r\n\r\n<P> <I>Andre bestemmelser</I>  </P>  \r\n\r\n</DIV>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Ministeriet kan tillade, at bekendtgørelsens  \r\n\r\n regler fraviges, når det er begrundet i usædvanlige forhold eller som led i  \r\n\r\n gennemførelse af uddannelsesforsøg. </P>  \r\n\r\n</DIV>  \r\n\r\n<A NAME=\"P14\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Klager over skolens afgørelser efter denne  \r\n\r\n bekendtgørelse kan for så vidt angår retlige spørgsmål indbringes for  \r\n\r\n Undervisningsministeriet. </P>  \r\n\r\n<P CLASS=STK> <I>Stk. 2. </I> Klagen indgives til skolen senest 4 uger efter,  \r\n\r\n at afgørelsen er meddelt den pågældende. Hvis klagen ikke tages til følge af  \r\n\r\n skolen, og klageren fastholder klagen, videresender skolen klagen til  \r\n\r\n ministeriet ledsaget af skolens udtalelse. Skolen skal give ministeriet de  \r\n\r\n nødvendige oplysninger til behandling af sagen. </P>  \r\n\r\n<P> <I>Ikrafttrædelses- og overgangsregler</I>  </P>  \r\n\r\n</DIV>  \r\n\r\n<A NAME=\"P15\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Bekendtgørelsen træder i kraft den 1. januar  \r\n\r\n 1997 </P>  \r\n\r\n<P CLASS=STK> <I>Stk. 2. </I> Bekendtgørelse nr. 729 af 28. december 1982 om  \r\n\r\n korte videregående uddannelser på handelsskolerne ophæves. </P>  \r\n\r\n<P CLASS=STK> <I>Stk. 3. </I> Studerende, der har påbegyndt en uddannelse før  \r\n\r\n den 1. januar 1997, fortsætter uddannelsen efter de hidtidige regler. </P>  \r\n\r\n<P CLASS=STK> <I>Stk. 4. </I> Uddannelsesudvalgene, der er nedsat i henhold  \r\n\r\n til §13 i den i stk. 2 nævnte bekendtgørelse, opretholdes, men kan nedlægges  \r\n\r\n efter reglerne i denne bekendtgørelses § 2, stk. 3. </P>  \r\n\r\n<P CLASS=STK> <I>Stk. 5. </I> Uddannelser, som er godkendt efter § 2 i den i  \r\n\r\n stk. 2 nævnte bekendtgørelse opretholdes med de ændringer, som følger af  \r\n\r\n reglerne i denne bekendtgørelses §§ 4-15. Godkendelsen kan tilbagekaldes  \r\n\r\n efter reglerne i § 2, stk. 1, 3. pkt. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Undervisningsministeriet, den 13.  \r\n\r\n december 1996 </I> </P>  \r\n\r\n<P CLASS=UNDERSKREVET-AF ALIGN=CENTER>Ole Vig Jensen </P>  \r\n\r\n<P CLASS=MINISTER ALIGN=RIGHT>/ Gunvor Kiil </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/12/1996"
        },
        {
            "displayName": "Accession",
            "displayValue": "B19960115405"
        },
        {
            "displayName": "Entydig dokumentidentifikation",
            "displayValue": "CM042714"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "03/11/2000"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1154"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "13/12/1996"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Erhvervsskoleafdelingen"
        },
        {
            "displayName": "Ressortministeriets journalnummer",
            "displayValue": "Undervisningsmin., ESA j.nr. 1995-022-138"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}