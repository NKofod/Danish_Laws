{
    "id": 105804,
    "title": "1989 BSF 72   FORSLAG TIL FOLKETINGSBESLUTNING OM DANMARKS GODKENDELSE AF OVERENSKOMSTEN   OM OPRETTELSE AF DET NORDISKE MILJØFINANSIERINGSSELSKAB ",
    "documentTypeId": "480",
    "isSagsforlobPeriodValid": false,
    "shortName": "1989/1 BSF 72",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 72 </P>  \r\n\r\n<P></P>  \r\n\r\n<P>Forslag til folketingsbeslutning om Danmarks godkendelse af Overenskomsten  \r\n\r\n om oprettelse af Det Nordiske Miljøfinansieringsselskab </P>  \r\n\r\n<P></P>  \r\n\r\n<P>Fremsat af miljøministeren (Lone Dybkjær). </P>  \r\n\r\n<P></P>  \r\n\r\n<P>den 25. april 1990 </P>  \r\n\r\n<P></P>  \r\n\r\n<P>Vedtaget ved anden (sidste) behandling den 17. maj 1990 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget meddeler sit samtykke til, at Danmark godkender Overenskomsten  \r\n\r\n om oprettelse af Det Nordiske Miljøfinansieringsselskab undertegnet på  \r\n\r\n Nordisk Ministerråds (miljøministrenes) møde den 2. marts 1990 </P>  \r\n\r\n<P>Overenskomst om oprettelse af Det Nordiske Miljøfinansieringsselskab </P>  \r\n\r\n<P>Danmarks, Finlands, Islands, Norges og Sveriges regeringer, der som led i  \r\n\r\n det nordiske miljøsamarbejde ønsker at fremme investeringer af nordisk  \r\n\r\n miljøinteressse i Østeuropa er blevet enige om følgende: </P>  \r\n\r\n<P>Artikel 1 </P>  \r\n\r\n<P>Det Nordiske Miljøfinansieringsselskab i det følgende kaldet Selskabet  \r\n\r\n oprettes med det formål at fremme investeringer af nordisk miljøinteresse i  \r\n\r\n Østeuropa ved at finansiere virksomheder i disse lande. </P>  \r\n\r\n<P>Artikel 2 </P>  \r\n\r\n<P>Selskabet skal have status som juridisk person. </P>  \r\n\r\n<P>Artikel 3 </P>  \r\n\r\n<P>Selskabets virksomhed skal drives i overensstemmelse med de vedtægter, som  \r\n\r\n er bilagt denne overenskomst. Disse vedtægter kan ændres efter beslutning i  \r\n\r\n Nordisk Ministerråd. </P>  \r\n\r\n<P>Artikel 4 </P>  \r\n\r\n<P>Selskabets kapital indskydes af aftaleparterne. Grundkapitalens størrelse,  \r\n\r\n fordeling, indbetaling samt forhøjelse af grundkapitalen fastlægges i  \r\n\r\n vedtægternes paragraf 2. </P>  \r\n\r\n<P>Artikel 5 </P>  \r\n\r\n<P>Selskabet har hjemsted i Nordisk Investeringsbanks hovedsæde. </P>  \r\n\r\n<P>Artikel 6 </P>  \r\n\r\n<P>Selskabet skal være undtaget fra betalings- og valutarestriktioner og  \r\n\r\n kreditpolitiske foranstaltninger, som hindrer eller vanskeliggør dets  \r\n\r\n virksomhed. </P>  \r\n\r\n<P>Selskabets aktiver og indtægter skal være fritaget for beskatning. </P>  \r\n\r\n<P>Selskabet skal i sin finansieringsvirksomhed være fritaget for  \r\n\r\n stempelafgifter og andre gebyrer til det offentlige. </P>  \r\n\r\n<P>Artikel 7 </P>  \r\n\r\n<P>Nordisk Ministerråd skal senest den 1. januar 1996 tage stilling til  \r\n\r\n Selskabets fortsatte virksomhed. </P>  \r\n\r\n<P>Såfremt Nordisk Ministerråd beslutter at Selskabet skal afvikles, skal  \r\n\r\n dette ske i overensstemmelse med den fremgangsmåde som er fastsat i  \r\n\r\n vedtægternes paragraf 10. </P>  \r\n\r\n<P>Artikel 8 </P>  \r\n\r\n<P>Overenskomsten og de i artikel 3 omtalte vedtægter træder i kraft tredive  \r\n\r\n dage efter den dag, da samtlige aftaleparter har meddelt det finske  \r\n\r\n udenrigsministerium, at overenskomsten er blevet godkendt. </P>  \r\n\r\n<P>Det finske udenrigsministerium underretter de øvrige aftaleparter om  \r\n\r\n modtagelsen af ovennævnte meddelelser og om tidspunktet for overenskomstens  \r\n\r\n ikrafttrædelse. </P>  \r\n\r\n<P>Artikel 9 </P>  \r\n\r\n<P>Hver aftalepart kan opsige overenskomsten efter den 1. januar 1996 ved  \r\n\r\n skriftlig meddelelse herom til det finske udenrigsministerium, som  \r\n\r\n underretter de øvrige aftaleparter og Selskabets bestyrelse om modtagelsen af  \r\n\r\n meddelelsen og om dens indhold. </P>  \r\n\r\n<P>En opsigelse gælder kun den aftalepart, som har afgivet opsigelsen, og den  \r\n\r\n træder i kraft ved udgangen af det regnskabsår under hvilket opsigelsen blev  \r\n\r\n meddelt, under forudsætning af at den meddeles inden udgangen af juni måned,  \r\n\r\n i modsat fald træder opsigelsen først i kraft ved udgangen af det følgende  \r\n\r\n regnskabsår. </P>  \r\n\r\n<P>Medmindre Nordisk Ministerråd - efter modtagelsen af opsigelsen -  \r\n\r\n beslutter at afvikle Selskabet, skal det senest inden opsigelsens  \r\n\r\n ikrafttræden fastsætte, hvorledes forholdet mellem Selskabet og den  \r\n\r\n udtrædende aftalepart skal afvikles. Det skal sikres, at den udtrædende  \r\n\r\n aftalepart fortsat hæfter på lige fod med de øvrige aftaleparter for de af  \r\n\r\n Selskabets forpligtelser, som eksisterede ved vedkommende aftaleparts  \r\n\r\n udtræden. </P>  \r\n\r\n<P>Artikel 10 </P>  \r\n\r\n<P>Originaleksemplaret til denne overenskomst deponeres i det finske  \r\n\r\n udenrigsministerium, som tilstiller de øvrige aftaleparter bekræftede  \r\n\r\n genparter heraf. </P>  \r\n\r\n<P>Til bekræftelse heraf har undertegnede befuldmægtigede undertegnet denne  \r\n\r\n overenskomst. </P>  \r\n\r\n<P>Udfærdiget i Reykjavik, den 2. marts 1990 i et eksemplar på dansk, finsk,  \r\n\r\n islandsk, norsk og svensk, hvilke tekster alle har samme gyldighed. </P>  \r\n\r\n<P>Vedtægter for Det Nordiske Miljøfinansieringsselskab. </P>  \r\n\r\n<P>Danmarks, Finlands, Islands, Norges og Sveriges regeringer har ved  \r\n\r\n overenskomst af den 2. marts 1990 besluttet at oprette et nordisk  \r\n\r\n miljøfinansieringsselskab. </P>  \r\n\r\n<P>For selskabet gælder følgende vedtægter: </P>  \r\n\r\n<P>Formål </P>  \r\n\r\n<P>§ 1. Nordisk Miljøfinansieringsselskab, i det følgende kaldet Selskabet,  \r\n\r\n har til formål at fremme investeringer af nordisk miljøinteresse i Østeuropa  \r\n\r\n ved at bidrage til finansiering af erhvervsvirksomheder i disse lande. </P>  \r\n\r\n<P>Selskabets engelske navn er Nordic Environment Finance Corporation  \r\n\r\n (NEFCO). </P>  \r\n\r\n<P>Grundkapital </P>  \r\n\r\n<P>§ 2. Selskabets grundkapital beløber sig til 36 mio. SDR, som fordeles som  \r\n\r\n følger: den danske stat tegner sig for 7,8 mio. SDR, den finske stat for 7,4  \r\n\r\n mio. SDR, den islandske stat for 0,4 mio. SDR, den norske stat for 7,0 mio.  \r\n\r\n SDR og den svenske stat for 13,4 mio. SDR. </P>  \r\n\r\n<P>SDR defineres i overensstemmelse med de vurderingsregler, som Den  \r\n\r\n internationale Valutafond har fastsat med gyldighed fra den 1. januar 1981.  \r\n\r\n Hvis disse vurderingsregler ændres, følger Selskabet den beslutning, som  \r\n\r\n Nordisk Investeringsbanks bestyrelse træffer om bankens anvendelse af de nye  \r\n\r\n regler. </P>  \r\n\r\n<P>Grundkapitalen stilles til Selskabets rådighed rentefrit. </P>  \r\n\r\n<P>Grundkapitalen indbetales til Selskabet i rater på anmodning fra  \r\n\r\n Selskabets bestyrelse. Den første rate skal indbetales senest den 1. oktober  \r\n\r\n 1990. </P>  \r\n\r\n<P>Indbetalingen finder sted i de respektive landes nationale valuta eller  \r\n\r\n anden konvertibel valuta efter indbetalingsdagens SDR-kurs. </P>  \r\n\r\n<P>Forhøjelse af grundkapitalen sker ved beslutning i Nordisk Ministerråd  \r\n\r\n efter forslag fra Selskabets bestyrelse. Forhøjelsen fordeles mellem landene  \r\n\r\n i overensstemmelse med den til en hver tid gældende fordelingsnøgle for  \r\n\r\n fælles nordisk finansiering. </P>  \r\n\r\n<P>Virksomhed </P>  \r\n\r\n<P>§ 3. Selskabet finansierer virksomheder i Østeuropa, som gennem sameje,  \r\n\r\n teknologioverførsel eller andet samarbejde med nordiske virksomheder  \r\n\r\n gennemfører projekter, som indebærer fremstilling af miljøudstyr eller anden  \r\n\r\n industriel udnyttelse af miljøteknologi eller udbud af tjenesteydelser på  \r\n\r\n miljøområdet. </P>  \r\n\r\n<P>Selskabet kan til dette formål tegne aktier eller andele i en sådan  \r\n\r\n virksomhed samt yde denne lån og udstede garantier på forretningsmæssige  \r\n\r\n vilkår. Lån kan bevilges som betingede lån, det vil sige lån som betales  \r\n\r\n tilbage og forrentes i den udstrækning projektets indtægter giver mulighed  \r\n\r\n herfor. </P>  \r\n\r\n<P>Projekterne forudsættes at være teknisk gennemførlige og økonomisk  \r\n\r\n lønsomme. Projekter med stor nordisk miljøeffekt skal prioriteres. </P>  \r\n\r\n<P>Selskabet kan desuden vedtage andre foranstaltninger som har tilknytning  \r\n\r\n til dets virksomhed. </P>  \r\n\r\n<P>§ 4. Selskabets likvide midler bør forvaltes på betryggende måde, og  \r\n\r\n afkastet heraf, ligesom driftsoverskud, anvendes til Selskabets virksomhed.  \r\n\r\n</P>  \r\n\r\n<P>Selskabet kan efter beslutning i bestyrelsen udlodde overskud til  \r\n\r\n medlemsstaterne. </P>  \r\n\r\n<P>§ 5. Selskabets regnskaber føres i SDR. Regnskabsåret følger kalenderåret.  \r\n\r\n</P>  \r\n\r\n<P>Selskabets årsrapport og årsopgørelse skal oversendes til Nordisk  \r\n\r\n Ministerråd. </P>  \r\n\r\n<P>Administration </P>  \r\n\r\n<P>§ 6. Selskabet har en bestyrelse bestående af fem medlemmer, hvoraf hver  \r\n\r\n stat udpeger eet medlem for en periode på op til seks år ad gangen. For hvert  \r\n\r\n medlem udpeges en suppleant efter samme principper. </P>  \r\n\r\n<P>Bestyrelsen vælger af sin midte en formand og en næstformand for en  \r\n\r\n periode af et år. Formands- og næstformandsposten går på skift mellem  \r\n\r\n staternes repræsentanter. </P>  \r\n\r\n<P>Bestyrelsen er beslutningsdygtig, når formanden eller næstformanden samt  \r\n\r\n mindst tre medlemmer eller stemmeberettigede suppleanter er til stede. Hvert  \r\n\r\n medlem har en stemme, suppleanter er kun stemmeberettigede i medlemmets  \r\n\r\n fravær. Til at træffe beslutninger kræves et flertal af de tilstedeværendes  \r\n\r\n stemmer. Ved stemmelighed er formandens stemme udslaggivende. </P>  \r\n\r\n<P>Bestyrelsen mødes, når formanden bestemmer det, eller når mindst to  \r\n\r\n bestyrelsesmedlemmer eller Nordisk Investeringsbank ønsker det. </P>  \r\n\r\n<P>Bestyrelsen fastsætter sin forretningsorden. </P>  \r\n\r\n<P>Nordisk Investeringsbank og Nordisk Ministerråds sekretariat deltager i  \r\n\r\n bestyrelsens møder uden stemmeret. </P>  \r\n\r\n<P>§ 7. Bestyrelsen har beslutningsmyndighed i samtlige spørgsmål, som  \r\n\r\n vedrører Selskabet, men kan i den udstrækning, det anses formålstjenligt  \r\n\r\n overlade denne bemyndigelse til Nordisk Investeringsbank, som varetager den  \r\n\r\n løbende virksomhed på Selskabets vegne i overensstemmelse med de  \r\n\r\n retningslinier, som aftales mellem Selskabet og banken. </P>  \r\n\r\n<P>§ 8. Selskabet tegnes af to af følgende i fællesskab:  \r\n\r\n bestyrelsesmedlemmer, suppleanter, eller de som bestyrelsen bemyndiger  \r\n\r\n hertil. </P>  \r\n\r\n<P>Øvrige bestemmelser </P>  \r\n\r\n<P>§ 9. En kontrolkomite skal påse, at Selskabets virksomhed drives i  \r\n\r\n overensstemmelse med vedtægterne. Komiteen er ansvarlig for revisionen og  \r\n\r\n afgiver årligt en revisionsberetning til Nordisk Ministerråd. </P>  \r\n\r\n<P>Som kontrolkomite fungerer den af Nordisk Ministerråd respektive Nordisk  \r\n\r\n Råd udpegede kontrolkomite, som er ansvarlig for revision af Nordisk  \r\n\r\n Investeringsbank. </P>  \r\n\r\n<P>§ 10. Nordisk Ministerråd træffer beslutning om ændringer af eller tillæg  \r\n\r\n til Selskabets vedtægter. Ministerrådet skal senest d. 1. januar 1996 tage  \r\n\r\n stilling til Selskabets fortsatte virksomhed. </P>  \r\n\r\n<P>Dersom Ministerrådet beslutter, at Selskabet skal afvikles, udpeger  \r\n\r\n Ministerrådet de personer, som skal forestå afviklingen. </P>  \r\n\r\n<P>Afvikling af Selskabet ved tilbagebetaling eller anden anvendelse af  \r\n\r\n Selskabets aktiver kan ikke finde sted, før Selskabets forpligtelser er  \r\n\r\n afviklet. </P>  \r\n\r\n<P>For Danmarks regering: </P>  \r\n\r\n<P>Lone Dybkjær </P>  \r\n\r\n<P>Suomen hallituksen puolesta: </P>  \r\n\r\n<P>Kaj Bærlund </P>  \r\n\r\n<P>Fyrir rikisstjorn Islands: </P>  \r\n\r\n<P>Julius Solnes </P>  \r\n\r\n<P>For Norges regjering: </P>  \r\n\r\n<P>Kristin Hille Valla </P>  \r\n\r\n<P>Før Sveriges regering: </P>  \r\n\r\n<P>Kjell Jansson </P>  \r\n\r\n<P>Bemærkninger til foranstående forslag til Folketingsbeslutning </P>  \r\n\r\n<P>1. Overenskomsten om oprettelse af Det Nordiske Miljøfinansieringsselskab.  \r\n\r\n Forhistorie </P>  \r\n\r\n<P>I maj 1989 fremlagde en arbejdsgruppe, som var blevet nedsat af de  \r\n\r\n nordiske samarbejdsministre og miljøministre i samråd, en udredning om et  \r\n\r\n nordisk miljøfinansieringsprogram for Østeuropa. På baggrund af denne  \r\n\r\n udredning og to supplerende udredninger af 1. august og 20. september 1989,  \r\n\r\n besluttede Nordisk Ministerråd (miljøministrene) at oprette et Nordisk  \r\n\r\n Miljøinvesteringsselskab for miljøinvesteringer i Østeuropa i henhold til en  \r\n\r\n særlig overenskomst mellem landene og med vedtægter for selskabets drift.  \r\n\r\n</P>  \r\n\r\n<P>Oprettelsen af selskabet fik tilslutning fra Nordisk Råd på den 38.  \r\n\r\n session i Reykjavik 26. februar - 2. marts 1990, og Nordisk Ministerråd  \r\n\r\n (miljøministrene) undertegnede derefter overenskomsten den 2. marts 1990.  \r\n\r\n</P>  \r\n\r\n<P>2. Danmarks godkendelse </P>  \r\n\r\n<P>Folketingets samtykke til den indgåede overenskomst er nødvendig i henhold  \r\n\r\n til Grundlovens § 19, fordi Danmark over en 6-årig periode forpligter sig til  \r\n\r\n løbende at foretage indbetalinger til Selskabet. Godkendelsen af  \r\n\r\n Overenskomsten bør finde sted nu, fordi den 1. indbetaling til Selskabet  \r\n\r\n ifølge vedtægterne skal finde sted den 1. oktober 1990. Folketingets  \r\n\r\n Finansudvalg har den 18. april 1990 godkendt dette finansårs indbetaling. De  \r\n\r\n samlede udgifter for Danmark beløber sig til 7,8 mio. SDR (Special Drawing  \r\n\r\n Rights) eller ca. 66 mill. kr. i 1990-95. </P>  \r\n\r\n<P>Selskabet træder formelt i kraft 30 dage efter samtlige lande har meddelt  \r\n\r\n endelig godkendelse af Overenskomsten til depositarlandet Finland. </P>  \r\n\r\n<P>3. Formålet med Selskabet </P>  \r\n\r\n<P>Selskabets formål er at fremme investeringer i Østeuropa, som kan føre til  \r\n\r\n positive miljøeffekter i Norden gennem aktietegning, lån eller garantier  \r\n\r\n eller ved at yde konsulent- eller andre tjenester på miljøområdet. Selskabet  \r\n\r\n skal drives forretningsmæssigt. </P>  \r\n\r\n<P>Der er en fælles nordisk interesse i at forbedre nordisk industris  \r\n\r\n muligheder for at skabe forretningsmæssige kontakter med Østeuropa og opnå  \r\n\r\n leverancer af miljøteknologi til et nærmarked med en betydelig forventet  \r\n\r\n efterspørgsel i løbet af 1990'erne. </P>  \r\n\r\n<P>Behovet for investeringer i miljøsektoren i Østeuropa er meget stort. De  \r\n\r\n miljøinvesteringer, der på nuværende tidspunkt kan forventes genemført med  \r\n\r\n import af udstyr og teknologi fra de nordiske eller andre vestlige lande, er  \r\n\r\n på grund af mangel på valuta ikke tilstrækkelige. Nordisk  \r\n\r\n Miljøfinansieringsselskabs aktiviteter skal derfor tilrettelægges således, at  \r\n\r\n de begrænsede muligheder for valutafinansiering udnyttes maksimalt. Dette kan  \r\n\r\n ske ved, at Selskabets aktiviteter retter sig mod at forbedre de  \r\n\r\n østeuropæiske landes muligheder for at opbygge en egenproduktion af  \r\n\r\n miljøudstyr og -tjenester. Det primære marked for sådanne produktioner er  \r\n\r\n hjemmemarkederne i de østeuropæiske lande -markeder, hvor muligheder for  \r\n\r\n eksport og valutaindtægter for øjeblikket er stærkt begrænsede. Der er en  \r\n\r\n betydelig langsigtet risiko forbundet med finansieringen af disse  \r\n\r\n miljøinvesteringer, og derfor er tilgangen af risikokapital, der kan supplere  \r\n\r\n traditionel lånefinansiering, afgørende for, at de nødvendige investeringer  \r\n\r\n gennemføres. </P>  \r\n\r\n<P>Selskabet skal medvirke i projekter, som baseres på samarbejde mellem  \r\n\r\n østeuropæiske og nordiske virksomheder, f.eks. i form af joint ventures,  \r\n\r\n licensaftaler eller leasingarrangementer. </P>  \r\n\r\n<P>I første omgang skal selskabet fremme investeringer i DDR, Polen,  \r\n\r\n Sovjetunionen, Tjekkoslovakiet og Ungarn. </P>  \r\n\r\n<P>Selskabet er undtaget fra betalings- og valutarestriktioner og  \r\n\r\n kreditpolitiske foranstaltninger. Midler og indtægter er skattefri og  \r\n\r\n finansieringsvirksomheden er fri for stempelafgifter og andre afgifter til  \r\n\r\n det offentlige. </P>  \r\n\r\n<P>4. Selskabets finansiering og administration </P>  \r\n\r\n<P>Selskabets kapital udgør 36 mio. SDR - pr. januar 1990 svarende til 305,1  \r\n\r\n mio. kr. - som stilles til rådighed af de nordiske lande efter den for 1990  \r\n\r\n gældende fordelingsnøgle for nordisk finansiering. Danmarks andel for 1990  \r\n\r\n bliver 1,30 mio. SDR, eller ca. 11 mio. kr. De resterende beløb indbetales i  \r\n\r\n rater på anmodning fra Selskabets bestyrelse. Indbetalingerne planlægges at  \r\n\r\n være årlige. </P>  \r\n\r\n<P>Selskabets bestyrelse sammensættes af et medlem samt en suppleant fra  \r\n\r\n hvert land. Bestyrelsesmedlemmerne udpeges af de respektive landes  \r\n\r\n regeringer. Nordisk Investeringsbank og Nordisk Ministerråds sekretariat  \r\n\r\n deltager som observatører i bestyrelsen. Investerings- og kreditbeslutninger  \r\n\r\n træffes af bestyrelsen, mens den løbende virksomhed varetages af Nordisk  \r\n\r\n Investeringsbank. Banken stiller de nødvendige ressourcer til rådighed efter  \r\n\r\n nærmere aftale mellem bestyrelsen og Banken. </P>  \r\n\r\n<P>Selskabet oprettes for en prøveperiode for 6 år. Nordisk Ministerråd tager  \r\n\r\n senest 1995 stilling til Selskabets fortsatte virksomhed. </P>  \r\n\r\n<P>Nordisk Ministerråd kan træffe beslutninger om særlige direktiver for  \r\n\r\n selskabets virksomhed. Der er i overenskomsten og vedtægterne nærmere  \r\n\r\n redegjort for forretningsgang og administration, herunder revision af  \r\n\r\n Selskabet. </P>  \r\n\r\n<P>Folketingsbeslutning </P>  \r\n\r\n<P>Folketinget meddeler sit samtykke til, at Danmark godkender </P>  \r\n\r\n<P>overenskomsten om oprettelse af Det Nordiske </P>  \r\n\r\n<P>Miljøfinansieringsselskab undertegnet på Nordisk Ministerråds </P>  \r\n\r\n<P>(miljøministrenes) møde den 2. marts 1990. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1990"
        },
        {
            "displayName": "Accession",
            "displayValue": "19891BA00072"
        },
        {
            "displayName": "Entydig dokumentidentifikation",
            "displayValue": "CL006476"
        },
        {
            "displayName": "Dato for førstegangsindlæggelse",
            "displayValue": "17/05/1990"
        },
        {
            "displayName": "Dato for indlæggelse",
            "displayValue": "17/05/1990"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "72"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}