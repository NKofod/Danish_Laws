{
    "id": 145542,
    "title": "Forslag til folketingsbeslutning om ændring af forskelsbehandlingsloven",
    "documentTypeId": "480",
    "isSagsforlobPeriodValid": true,
    "shortName": "2012/1 BSF 67",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 22. februar 2013 af Mai Henriksen (KF), Tom Behnke (KF), Benedikte Kiær (KF) og Brian Mikkelsen (KF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om ændring af forskelsbehandlingsloven</p>\r\n<p class=\"Tekst1Sp\">Folketinget pålægger regeringen at fremsætte forslag til ændring af lov om forbud mod forskelsbehandling på arbejdsmarkedet m.v., således at lønmodtagere beskyttes mod forskelsbehandling på baggrund af medlemskab af fagforening.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Beskyttelse mod forskelsbehandling på arbejdsmarkedet er reguleret ved lov om forbud mod forskelsbehandling på arbejdsmarkedet m.v., jf. lovbekendtgørelse nr. 1349 af 16. december 2008. Den gældende lov beskytter lønmodtagere imod forskelsbehandling på baggrund af race, hudfarve, religion eller tro, politisk anskuelse, seksuel orientering, alder, handicap eller national, social eller etnisk oprindelse. Den foreslåede lovændring skal inkludere beskyttelse af forskelsbehandling på baggrund af fagforeningsmedlemskab eller mangel på samme. Forslagsstilleren mener, at de i lovens § 1 nævnte årsager til forskelsbehandling ikke er udtryk for en komplet liste over potentielle diskriminationsårsager på arbejdsmarkedet. Forslagsstillerne ønsker derfor, at foreningsmedlemskab medtages som et ulovligt kriterium for forskelsbehandling. Den form for forskelsbehandling, hvor personer på grund af manglende medlemskab af en bestemt fagforening, der har indgået eksklusivaftale med arbejdsgiveren, forhindres i at opnå ansættelse, er den mest veldokumenterede form for forskelsbehandling på det danske arbejdsmarked. Skal der lovgives mod forskelsbehandling på arbejdsmarkedet, bør forskelsbehandling på grundlag af foreningsmæssigt medlemskab eller mangel på samme derfor medtages.</p>\r\n<p class=\"NormalInd\">Danskerne er flittige. Det er årsagen til, at vi i Danmark har den velstand, vi nyder godt af i dag. En stor del af vores tilværelse bruger vi på arbejdsmarkedet, og vores arbejde er med til at skabe værdi, udfordringer og livsglæde. Vores lyst og mod til at være på arbejdsmarkedet er forudsætningen for, at vi i fremtiden kan opretholde det arbejdsmarked og den velstand, som vi kender i dag.</p>\r\n<p class=\"NormalInd\">Men arbejde er ikke blot kilden til indtægter. Det er på arbejdspladsen, vi knytter sociale bånd og opnår fælles resultater. Det danske arbejdsmarked har derfor ikke kun en økonomisk betydning for vores samfund. Det skaber indhold og udvikling i vores hverdag, og derfor skal arbejdsmarkedet være frit, fleksibelt og rummeligt.</p>\r\n<p class=\"NormalInd\">Forslagsstillerne ønsker et frit og fleksibelt arbejdsmarked uden nogen form for diskrimination. Der skal være plads til alle uanset race, hudfarve, religion eller tro, politisk anskuelse, seksuel orientering, alder, handicap eller national, social, etnisk oprindelse eller tilhørsforhold til fagforeninger.</p>\r\n<p class=\"NormalInd\">Hvis vi vil styrke det gode, fleksible arbejdsmarked, hvor alle føler sig velkomne, er vi nødt til at ændre den pågældende lovgivning. For til trods for den eksisterende lovgivning bliver nogle lønmodtagere fortsat diskrimineret som følge af deres fagforeningsmedlemskab eller mangel på samme. Eksempelvis fortæller medlemmer af fagforeninger uden for hovedorganisationerne, at de oplever pres i forhold til at være medlem af de største forbund. De oplever også, at de bliver chikaneret og diskrimineret på grund af deres fagforeningsmedlemskab. Diskriminationen bliver oplevet i form af massivt negativt pres for at blive medlem af en bestemt fagforening, og den bliver oplevet i relation til løn- og ansættelsesvilkår eller i form af chikane eller afskedigelse.</p>\r\n<p class=\"NormalInd\">Med beslutningsforslaget vil forslagsstillerne sikre frihed på det danske arbejdsmarked – frihed til at vælge eller fravælge faglig forsikring, som lønmodtageren ønsker det. Forslagsstillerne vil sikre, at adgangen til lønforhandling, efteruddannelse og kurser på arbejdspladsen ikke er afhængigt af fagforeningsmedlemskab. Derudover skal det sikres, at de lønmodtagere, der har oplevet at blive chikaneret på baggrund af fagforeningsmedlemskab eller mangel på samme, får bedre muligheder for at undgå denne forskelsbehandling fremover.</p>\r\n<p class=\"NormalInd\">Den enkelte lønmodtager skal have frihed til at vælge eller fravælge fagforening, som vedkommende ønsker det. Derfor fremsætter forslagsstillerne dette beslutningsforslag om ændring af forskelsbehandlingsloven, der har til hensigt at sikre reel frihed på det danske arbejdsmarked.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Mai Henriksen</span> (KF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om ændring af forskelsbehandlingsloven.</p>\r\n<p class=\"ForslagsNummer\">(Beslutningsforslag nr. B 67)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2012/1 BF 67",
            "stateLabel": "Bortfaldet",
            "references": [
                {
                    "shortName": "2012/1 BSF 67",
                    "title": "Forslag til folketingsbeslutning om ændring af forskelsbehandlingsloven",
                    "presentationName": "Beslutningsforslag som fremsat",
                    "documentTypeId": 480,
                    "documentId": 145542,
                    "eliUri": "/eli/ft/20121BB00067",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20121/beslutningsforslag/b67/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "23/02/2013"
        },
        {
            "displayName": "Accession",
            "displayValue": "20121BB00067"
        },
        {
            "displayName": "Entydig dokumentidentifikation",
            "displayValue": "AX014738"
        },
        {
            "displayName": "Dato for førstegangsindlæggelse",
            "displayValue": "23/02/2013"
        },
        {
            "displayName": "Dato for indlæggelse",
            "displayValue": "23/02/2013"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "67"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}