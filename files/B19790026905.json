{
    "id": 48258,
    "title": "Bekendtgørelse om eneretsbevilling til indførsel, forhandling, transport og oplagring af naturgas ",
    "documentTypeId": "60",
    "isSagsforlobPeriodValid": false,
    "shortName": "BEK nr 269 af 18/06/1979",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om eneretsbevilling til  \r\n\r\n indførsel, forhandling, transport og oplagring af naturgas </H1>  \r\n\r\n<P></P>  \r\n\r\n<BR>  \r\n\r\n<P>I henhold til lov nr. 294 af 7. juni 1972 om naturgasforsyning har  \r\n\r\n handelsministeriet den 12. juni 1979 meddelt Dansk Olie &amp; Naturgas A/ S  \r\n\r\n eneret til at indføre, forhandle, transportere og oplagre naturgas. </P>  \r\n\r\n<P>Bevillingen gives på de i ovennævnte lov indeholdte betingelser og i  \r\n\r\n øvrigt på følgende vilkår: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Bevillingen giver eneret til indførsel,  \r\n\r\n forhandling, transport og oplagring af naturgas i kongeriget Danmark med  \r\n\r\n undtagelse af Færøerne og Grønland. Se bilag 1 vedrørende definitioner til  \r\n\r\n denne bevilling. </P>  \r\n\r\n<P CLASS=STK> <I>Stk. 2. </I> Bevillingen omfatter ikke lokaldistribution af  \r\n\r\n naturgas, idet dog bevillingshaveren kan foretage direkte leverancer til  \r\n\r\n store forbrugere, eventuelt via lokale distributionsselskabers ledningsnet  \r\n\r\n efter aftale med disse. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Bevillingen er gældende fra tidspunktet for dens  \r\n\r\n udstedelse og indtil den 8. juli år 2012. </P>  \r\n\r\n<P CLASS=STK> <I>Stk. 2. </I> Tidligst 20 år og senest 15 år før udløbet af  \r\n\r\n bevillingen optages forhandling mellem handelsministeren og bevillingshaveren  \r\n\r\n om betaling af en afgift til staten for den resterende del af perioden. </P>  \r\n\r\n<P CLASS=STK> <I>Stk. 3. </I> Senest 2 år før udløbet af bevillingen vil der  \r\n\r\n være at optage forhandlinger mellem handelsministeren og bevillingshaveren om  \r\n\r\n forlængelse af bevillingen. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Bevillingshaveren er undergivet de til enhver  \r\n\r\n tid gældende danske love, anordninger og bekendtgørelser samt umiddelbart  \r\n\r\n gældende regler i traktaten om det europæiske økonomiske fællesskab eller  \r\n\r\n regler, som er vedtaget af fællesskabets institutioner, og som er umiddelbart  \r\n\r\n gældende. </P>  \r\n\r\n<P CLASS=STK> <I>Stk. 2. </I> Bevillingshaveren fritages ikke herved for at  \r\n\r\n indhente de i medfør heraf til enhver tid fornødne tilladelser. </P>  \r\n\r\n<P CLASS=STK> <I>Stk. 3. </I> Handelsministeren kan efter eget skøn til  \r\n\r\n varetagelse af samfundsmæssige hensyn i tillæg til eksisterende regler  \r\n\r\n fastsætte generelle forskrifter om etablering og drift af transmissionsanlæg  \r\n\r\n for naturgas. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Bevillingshaverens vedtægter skal godkendes af  \r\n\r\n handelsministeren og må ikke ændres uden dennes samtykke. </P>  \r\n\r\n<P CLASS=STK> <I>Stk. 2. </I> Vedtægterne for selskaber, der måtte blive  \r\n\r\n oprettet af bevillingshaveren - alene eller i fællesskab med andre - skal  \r\n\r\n godkendes af handelsministeren og må ikke ændres uden dennes samtykke. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Bevillingshaverens planer for etablering af  \r\n\r\n transmissionsanlæg for naturgas og for iværksættelse og opretholdelse af  \r\n\r\n naturgasforsyningen skal godkendes af handelsministeren, der ligeledes kan  \r\n\r\n fastsætte tidsfrister for planernes gennemførelse. </P>  \r\n\r\n<P CLASS=STK> <I>Stk. 2. </I> Bevillingshaverens planer om iværksættelse af  \r\n\r\n anlægsarbejder i form af væsentlig ændring af bestående eller væsentlige  \r\n\r\n suppleringer med nye anlæg skal godkendes af handelsministeren. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Bevillingshaveren skal følge de af  \r\n\r\n handelsministeren givne påbud med henblik på sikring af en forsvarlig  \r\n\r\n udøvelse af forsyningsvirksomheden, herunder om etablering af samarbejde med  \r\n\r\n andre virksomheder inden for energiforsyningsområdet, om foranstaltninger til  \r\n\r\n imødegåelse af eventuelle forsyningssvigt og om forsyningspligt under  \r\n\r\n hensyntagen til foreliggende forsyningsmuligheder for naturgas. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Bevillingshaverens aftaler om transport af  \r\n\r\n naturgas for tredjemand skal godkendes af handelsministeren. </P>  \r\n\r\n<P CLASS=STK> <I>Stk. 2. </I> Bevillingshaveren har i det omfang  \r\n\r\n handelsministeren bestemmer det pligt til at transportere naturgas for  \r\n\r\n tredjemand på kommercielle vilkår. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Bevillingshaverens virksomhed er underkastet det  \r\n\r\n i naturgasforsyningslovens § 3, stk. 1, nr. 6, foreskrevne tilsyn, som udøves  \r\n\r\n af det af handelsministeren beskikkede tilsyn. </P>  \r\n\r\n<P CLASS=STK> <I>Stk. 2. </I> Tilsynet kan påtale overtrædelser af  \r\n\r\n lovgivningen, bevillingen og tilladelser givet i medfør af denne samt  \r\n\r\n overtrædelser af de i medfør af § 3, stk. 3, fastsatte forskrifter og de i  \r\n\r\n medfør af § 6 givne påbud. Tilsynet kan herunder give pålæg om udøvelse af  \r\n\r\n virksomheden og i alvorligere tilfælde om hel eller delvis standsning af  \r\n\r\n konkrete aktiviteter. </P>  \r\n\r\n<P CLASS=STK> <I>Stk. 3. </I> Alle udgifter ved tilsynet refunderes staten af  \r\n\r\n bevillingshaveren. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Bevillingshaveren har pligt til at give  \r\n\r\n handelsministeren og tilsynet fuld adgang til alle oplysninger vedrørende  \r\n\r\n virksomheden, herunder ret til at få kopier af materiale. </P>  \r\n\r\n<P CLASS=STK> <I>Stk. 2. </I> Handelsministeren kan fastsætte regler om  \r\n\r\n periodevis rapportering om virksomheden og kan pålægge bevillingshaveren at  \r\n\r\n tilvejebringe eller lade tilvejebringe sådanne oplysninger, som må anses for  \r\n\r\n nødvendige til bedømmelse af bevillingshaverens virksomhed. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Bevillingen kan ikke helt eller delvis, direkte  \r\n\r\n eller indirekte overdrages uden handelsministerens godkendelse. </P>  \r\n\r\n<P CLASS=STK> <I>Stk. 2. </I> Bevillingen er undtaget fra retsforfølgning af  \r\n\r\n enhver art. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Til etablering af de for forsyningsvirksomheden  \r\n\r\n nødvendige transmissionsanlæg for naturgas kan handelsministeren, når  \r\n\r\n almenvellet kræver det, tillade, at der på bevillingshaverens begæring og på  \r\n\r\n dennes bekostning iværksættes ekspropriation vedrørende fast ejendom. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Bevillingshaveren har pligt til at føre  \r\n\r\n udførlige og fyldestgørende regnskaber, som alene omfatter bevillingshaverens  \r\n\r\n virksomhed, i henhold til bevillingen. Handelsministeren kan give forskrifter  \r\n\r\n om regnskabernes specifikation og udformning. Regnskabet skal attesteres af  \r\n\r\n den af generalforsamlingen valgte revision og indsendes til handelsministeren  \r\n\r\n senest 6 måneder efter udløbet af hvert regnskabsår. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Ved udøvelsen af alle virksomhedens funktioner  \r\n\r\n er bevillingshaveren forpligtet til at anvende danske varer og  \r\n\r\n tjenesteydelser, hvor sådanne er teknisk og økonomisk konkurrencedygtige.  \r\n\r\n</P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Bevillingshaveren er pligtig at drive  \r\n\r\n virksomheden på en sådan måde, at den ikke frembyder fare for person eller  \r\n\r\n anden mands ejendom, eller for forurening eller skadelig indvirkning på  \r\n\r\n plante- og dyreliv. </P>  \r\n\r\n<P CLASS=STK> <I>Stk. 2. </I> Alle anlæg og installationer skal være fuldt  \r\n\r\n forsvarligt indrettet og af anerkendt konstruktion samt holdes i god  \r\n\r\n vedligeholdelsesstand for på forsvarlig måde at sikre mod lækager,  \r\n\r\n ledningsbrud og lignende. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Bevillingshaveren kan tidligst opgive  \r\n\r\n bevillingen 15 år før udløbet af denne. Opsigelse skal ske med mindst 18  \r\n\r\n måneders varsel. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Bevillingshaveren har ret til at forlange, at  \r\n\r\n de til handelsministeren eller tilsynet i medfør af bevillingens § 9 afgivne  \r\n\r\n oplysninger, som er af kommerciel værdi, betragtes som fortrolige, og at  \r\n\r\n intet heraf helt eller delvis offentliggøres i en periode på op til 5 år  \r\n\r\n efter aflevering. </P>  \r\n\r\n<P CLASS=STK> <I>Stk. 2. </I> Undtaget herfra er oplysninger til statens eget  \r\n\r\n brug. Ved videregivelse af oplysninger skal disse behæftes med  \r\n\r\n fortrolighedsklausul. </P>  \r\n\r\n<P CLASS=STK> <I>Stk. 3. </I> Staten har fuld dispositionsfrihed over  \r\n\r\n oplysningerne ved bevillingens opgivelse eller bortfald. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Med hensyn til fortabelse af bevillingen finder  \r\n\r\n bestemmelsen i § 4 i naturgasloven anvendelse. </P>  \r\n\r\n<P CLASS=STK> <I>Stk. 2. </I> Overskridelse af tidsfrister, tilsidesættelse  \r\n\r\n af vilkår eller pålæg medfører ikke straks bevillingens fortabelse, men  \r\n\r\n bevillingshaveren er pligtig inden en af ministeren fastsat frist at afhjælpe  \r\n\r\n forholdet. Finder afhjælpning ikke sted, efter at der på ny er fremsat krav  \r\n\r\n herom med angivelse af en yderligere tidsfrist, fortabes bevillingen. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Ved bortfald, opgivelse eller udløb af  \r\n\r\n bevillingen har handelsministeren ret til helt eller delvis at overtage fast  \r\n\r\n ejendom, rørledninger og eventuelle yderligere installationer til bogført  \r\n\r\n værdi. </P>  \r\n\r\n<P CLASS=STK> <I>Stk. 2. </I> Handelsministeren kan dog i stedet forlange  \r\n\r\n samtlige anlæg eller en del af disse fjernet inden 24 måneder. Har fjernelse  \r\n\r\n ikke fundet sted inden fristens udløb, er ministeren berettiget til at lade  \r\n\r\n fjernelse iværksætte for bevillingshaverens regning. </P>  \r\n\r\n<P CLASS=STK> <I>Stk. 3. </I> I det omfang handelsministeren ikke forlanger  \r\n\r\n overtagelse eller fjernelse, er bevillingshaveren berettiget til at bortsælge  \r\n\r\n de faste anlæg på betingelser, der godkendes af handelsministeren. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Uenighed mellem ministeren og bevillingshaveren  \r\n\r\n vedrørende bevillingens § 17 og 18 afgøres endeligt af et voldgiftsnævn  \r\n\r\n bestående af 3 medlemmer, som skal have sit sæde i København. Ved sin  \r\n\r\n afgørelse skal voldgiftsnævnet lægge dansk ret til grund. </P>  \r\n\r\n<P CLASS=STK> <I>Stk. 2. </I> Af voldgiftsnævnets 3 medlemmer vælger  \r\n\r\n ministeren og bevillingshaveren hvert et medlem, som i forening udpeger en  \r\n\r\n opmand, og ifald de ikke kan enes herom, udpeges opmanden af præsidenten for  \r\n\r\n Danmarks Højesteret. Har en part ikke udpeget sit medlem af voldgiftsnævnet  \r\n\r\n inden 1 måned efter, at den anden part har udpeget sit medlem, er den anden  \r\n\r\n part berettiget til at udpege begge medlemmer. Voldgiftsnævnet træffer sin  \r\n\r\n afgørelse ved stemmeflerhed. Voldgiftsnævnet fastsætter selv nærmere regler  \r\n\r\n for sagens behandling og træffer bestemmelse om, hvem der skal afholde  \r\n\r\n omkostningerne ved voldgiften. </P>  \r\n\r\n<P CLASS=STK> <I>Stk. 3. </I> Bortset fra uenighed omhandlet i stk. 1 afgøres  \r\n\r\n alle tvivlsspørgsmål vedrørende bevillingen endeligt af handelsministeren.  \r\n\r\n</P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Handelsministeriet, den 18. juni 1979  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Arne Christiansen </P>  \r\n\r\n<P CLASS=MINISTER ALIGN=RIGHT>/N. A. Gadegaard </P>  \r\n\r\n</DIV>  \r\n\r\n<P>Bilag 1 </P>  \r\n\r\n<P>Definitioner </P>  \r\n\r\n<P>&#187;Naturgas&#171;: </P>  \r\n\r\n<P>En brændbar gas, som enten </P>  \r\n\r\n<UL CLASS=PLAIN-LIST>  \r\n\r\n<LI>a) er udvundet direkte fra undergrunden, eller </LI>  \r\n\r\n<LI>b) er udvundet indirekte fra undergrunden som associeret gas ved  \r\n\r\n råolieproduktion, eller </LI>  \r\n\r\n<LI>c) er produceret ved ekstraktion eller anden form for koncentration af en  \r\n\r\n under a) eller b) nævnt naturgas, </LI>  \r\n\r\n</UL>  \r\n\r\n<P>- og som har et indhold af metan, der ved 1 bar udgør mindst 75 volumen  \r\n\r\n pct. af gassens brændbare komponenter. - Endvidere antages begrebet  \r\n\r\n &#187;naturgas&#171; at omfatte enhver fysisk tilstand, hvori gassen kan  \r\n\r\n bringes ved f. eks. kompression eller køling. </P>  \r\n\r\n<P>&#187;Danmark&#171;: </P>  \r\n\r\n<P>Kongeriget Danmark med tilhørende søterritorium og sikkerhedszoner omkring  \r\n\r\n anlæg på sokkelområdet, jfr. kontinentalsokkellovens § 3, og eksklusive  \r\n\r\n Færøerne og Grønland med tilhørende søterritorier og sokkelområder. </P>  \r\n\r\n<P>&#187;Indførsel&#171;: </P>  \r\n\r\n<P>Tilførsel fra udlandet, fra Færøerne og Grønland med tilhørende  \r\n\r\n søterritorier og sokkelområder uanset om tilførsel sker ved løbende indførsel  \r\n\r\n gennem rørledning eller ved ladningsvis indførsel ad land-, sø- eller  \r\n\r\n luftvejen. </P>  \r\n\r\n<P>&#187;Forhandling&#171;: </P>  \r\n\r\n<P>Ethvert salg, hvor levering finder sted i Danmark, bortset fra </P>  \r\n\r\n<UL CLASS=PLAIN-LIST>  \r\n\r\n<LI>a) førstegangssalg af naturgas produceret i eneretsbevillingsområdet og  \r\n\r\n</LI>  \r\n\r\n<LI>b) salg i gasfase ved tryk under 16 bar. </LI>  \r\n\r\n</UL>  \r\n\r\n<P>&#187;Transport&#171;: </P>  \r\n\r\n<P>Enhver form for transport af naturgas inden for bevillingsområdet bortset  \r\n\r\n fra </P>  \r\n\r\n<UL CLASS=PLAIN-LIST>  \r\n\r\n<LI>a) transport i rør mellem produktionsanlæg for naturgas på dansk område;  \r\n\r\n</LI>  \r\n\r\n<LI>b) transport i ladninger ad luft- og søveje fra udlandet, Færøerne og  \r\n\r\n Grønland til dansk havn eller lufthavn; </LI>  \r\n\r\n<LI>c) transport af naturgas i gasfase ved tryk under 16 bar. </LI>  \r\n\r\n</UL>  \r\n\r\n<P>&#187;Oplagring&#171;: </P>  \r\n\r\n<P>Enhver form for oplagring af naturgas bortset fra </P>  \r\n\r\n<UL CLASS=PLAIN-LIST>  \r\n\r\n<LI>a) oplagring i idriftværende olie- og gasfelter, hvor oplagringen er et  \r\n\r\n led i udnyttelsen af disse felter og </LI>  \r\n\r\n<LI>b) oplagring i gasfase ved tryk under 16 bar. </LI>  \r\n\r\n</UL>  \r\n\r\n</DIV>",
    "isHistorical": true,
    "editorialNotes": [
        "oprettelse af Dansk Naturgas A/S).",
        "naturgasforsyning og lov om varmeforsyning (Ændring som følge af",
        "513 af 12. december 1984 om ændring af anlægslov for",
        "tilladelse fra Energiministeriet af 21. december 1984, jfr. lov nr.",
        "(* 1) Eneretsbevillingen er overdraget til Dansk Naturgas A/S efter"
    ],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/06/1979"
        },
        {
            "displayName": "Accession",
            "displayValue": "B19790026905"
        },
        {
            "displayName": "Entydig dokumentidentifikation",
            "displayValue": "CM007061"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "269"
        },
        {
            "displayName": "År for udstedelse",
            "displayValue": "1979"
        },
        {
            "displayName": "Dato for underskrift",
            "displayValue": "18/06/1979"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Handelsmin. j. nr. 2. afd. 830-2-79"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}