{
    "id": 133035,
    "title": "Bekendtgørelse om tilskud til private virksomheder m.fl. til vådområdeprojekter",
    "documentTypeId": "60",
    "isSagsforlobPeriodValid": true,
    "shortName": "BEK nr 952 af 30/07/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1 </a>   Formål og indhold</p>\n      <p class=\"Indholdsfortegnelse\"><a href=\"#K2\">Kapitel 2</a>   Definitioner</p>\n      <p class=\"Indholdsfortegnelse\"><a href=\"#K3\">Kapitel 3 </a>   Administration</p>\n      <p class=\"Indholdsfortegnelse\"><a href=\"#K4\">Kapitel 4 </a>   Tilskudsberettigede projekter</p>\n      <p class=\"Indholdsfortegnelse\"><a href=\"#K5\">Kapitel 5</a>   Betingelser for tilskud</p>\n      <p class=\"Indholdsfortegnelse\"><a href=\"#K6\">Kapitel 6 </a>   Tilskudsberettigede udgifter</p>\n      <p class=\"Indholdsfortegnelse\"><a href=\"#K7\">Kapitel 7 </a>   Ændring af projektet og indtræden i tilsagn</p>\n      <p class=\"Indholdsfortegnelse\"><a href=\"#K8\">Kapitel 8 </a>   Beregning af tilskud</p>\n      <p class=\"Indholdsfortegnelse\"><a href=\"#K9\">Kapitel 9 </a>   Udbetaling af tilskud</p>\n      <p class=\"Indholdsfortegnelse\"><a href=\"#K10\">Kapitel 10 </a>   Underretningspligt</p>\n      <p class=\"Indholdsfortegnelse\"><a href=\"#K11\">Kapitel 11 </a>   Bortfald af tilsagn og tilbagebetaling af tilskud</p>\n      <p class=\"Indholdsfortegnelse\"><a href=\"#K12\">Kapitel 12 </a>   Force majeure</p>\n      <p class=\"Indholdsfortegnelse\"><a href=\"#K13\">Kapitel 13 </a>   Klageadgang</p>\n      <p class=\"Indholdsfortegnelse\"><a href=\"#K14\">Kapitel 14 </a>   Ikrafttræden</p><div class=\"bjelke\">Den fulde tekst</div><p class=\"Titel2\">Bekendtgørelse om tilskud til private virksomheder m.fl. til vådområdeprojekter</p>\n      <p class=\"Indledning2\">I medfør af § 3, jf. § 2, nr. 4, litra e, § 5, § 7, stk. 4, § 11, stk. 4<span class=\"Bold\">,</span> og § 13, stk. 1, i lov nr. 316 af 31. marts 2007 om udvikling af landdistrikterne (landdistriktsloven) fastsættes efter bemyndigelse:</p>\n      <p class=\"Kapitel\" id=\"K1\"><span id=\"Kap1\">Kapitel 1 </span></p>\n      <p class=\"KapitelOverskrift2\">Formål og indhold</p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Bestemmelserne i denne bekendtgørelse vedrører tilskud til private virksomheder m.fl. til anlæg af vådområder.</p>\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Formålet med ordningen er gennem anlæg af vådområder at forbedre vandmiljøet og naturen ved en reduktion af kvælstofbelastningen som fastsat i de statslige vandplaner for de enkelte vandoplande.</p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\"> § 2.</span> FødevareErhverv kan inden for den bevillingsmæssige ramme</p>\n      <p class=\"Liste1\"><span class=\"Liste1Nr\" id=\"Par2_Stk1_Num1\">1)</span> give tilsagn om tilskud til anlæg af vådområder og</p>\n      <p class=\"Liste1\"><span class=\"Liste1Nr\" id=\"Par2_Stk1_Num2\">2)</span> reservere økonomiske rammer for projekter omfattet af nr. 1 til tilsagn om tilskud efter FødevareErhvervs bekendtgørelse om tilskud til fastholdelse af vådområder.</p>\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Tilsagn om tilskud kan gives til private virksomheder, fonde, foreninger, organisationer og private lodsejere.</p>\n      <p class=\"Kapitel\" id=\"K2\"><span id=\"Kap2\">Kapitel 2</span></p>\n      <p class=\"KapitelOverskrift2\">Definitioner</p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\"> § 3.</span> Ved vandopland forstås de vandoplande, der er identificeret til vådområdeindsatsen i de statslige vandplaner, der er offentliggjort eller vedtaget af miljøministeren eller i de efterfølgende kommunale handleplaner.</p>\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Ved vandoplandsstyregruppe forstås en styregruppe inden for hvert vandopland, der udgøres af kommunerne i de respektive vandoplande.</p>\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> Ved vandoplandsplan forstås en konsolideret plan, der er udarbejdet af en vandoplandsstyregruppe for det vandopland, som styregruppen er nedsat for. I vandoplandsplanen identificeres mulige og sandsynlige vådområdeprojekter i vandoplandet.</p>\n      <p class=\"Kapitel\" id=\"K3\"><span id=\"Kap3\">Kapitel 3 </span></p>\n      <p class=\"KapitelOverskrift2\">Administration</p>\n      <p class=\"ParagrafGruppeOverskrift\"><span id=\"Kap3_X1\">Myndigheder og kontrol</span></p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\"> § 4.</span> FødevareErhverv træffer afgørelse efter denne bekendtgørelse.</p>\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> FødevareErhverv foretager kontrol i forbindelse med administrationen efter denne bekendtgørelse. Kontrolbesøg på stedet som led i den administrative kontrol foretages af FødevareErhverv eller den, FødevareErhverv bemyndiger dertil.</p>\n      <p class=\"Stk2\"><span class=\"StkNr\" id=\"Par4_Stk3\">Stk. 3.</span> Plantedirektoratet forestår den fysiske kontrol og den efterfølgende regnskabskontrol i henhold til bekendtgørelse om Plantedirektoratets opgaver og beføjelser.</p>\n      <p class=\"Stk2\"><span class=\"StkNr\" id=\"Par4_Stk4\">Stk. 4.</span> FødevareErhverv og Plantedirektoratet kan til brug for kontrollen indhente oplysninger fra andre myndigheder i fornødent omfang i overensstemmelse med landdistriktslovens § 12.</p>\n      <p class=\"ParagrafGruppeOverskrift\"><span id=\"Kap3_X2\">Ansøgning om tilskud</span></p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\"> § 5.</span> Ansøgning om tilskud til anlæg af vådområder indgives til FødevareErhverv på et særligt ansøgningsskema, der fås via FødevareErhvervs hjemmeside eller ved henvendelse til FødevareErhverv. Ansøgninger kan indgives løbende.</p>\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> FødevareErhverv kvitterer for ansøgningens modtagelse og kan i forbindelse hermed give tilladelse til at iværksætte projektet.</p>\n      <p class=\"Stk2\"><span class=\"StkNr\" id=\"Par5_Stk3\">Stk. 3.</span> Hvis ansøger ønsker reservation af en økonomisk ramme for tilsagn om tilskud til fastholdelse af vådområder i medfør af FødevareErhvervs bekendtgørelse om tilskud til fastholdelse af vådområder, skal ansøgning herom indgives samtidig med ansøgning omfattet af stk. 1 og i samme ansøgningsskema som nævnt i stk. 1.</p>\n      <p class=\"ParagrafGruppeOverskrift\"><span id=\"Kap3_X3\">Afgørelse og prioritering</span></p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\"> § 6.</span> FødevareErhverv træffer afgørelse om tilsagn eller afslag på ansøgning om tilskud til anlæg af vådområder. Afgørelse træffes på grundlag af en vurdering af projektets opfyldelse af formålet med ordningen og af projektets samlede udgifter. FødevareErhverv fastsætter i tilsagnet det beløb, der gives tilsagn om tilskud for.</p>\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Forud for afgørelse efter stk. 1 indhenter FødevareErhverv en udtalelse fra vandoplandsstyregruppen. Vandoplandsstyregruppen vurderer om projekter efter nærværende bekendtgørelse understøtter vandoplandsplanen ud fra en vurdering af geografisk placering og ud fra det miljømæssige samspil med andre projekter efter denne bekendtgørelse og med vådområdeprojekter, der iværksættes af kommunerne.</p>\n      <p class=\"Stk2\"><span class=\"StkNr\" id=\"Par6_Stk3\">Stk. 3.</span> Forud for afgørelse efter stk. 1 vedrørende ansøgninger for projekter med et samlet budget på mere end 19.000 kr. pr. ha omfattet af projektet indhenter FødevareErhverv en udtalelse fra Skov- og Naturstyrelsen.</p>\n      <p class=\"Stk2\"><span class=\"StkNr\" id=\"Par6_Stk4\">Stk. 4.</span> FødevareErhverv kan give afslag på ansøgninger om tilskud med henvisning til en prioritering af den afsatte bevillingsmæssige ramme eller med henvisning til en prioritering af vådområdeprojekter inden for det enkelte vandopland. FødevareErhverv kan endvidere give afslag på ansøgninger om tilskud, hvis FødevareErhverv vurderer, at det ansøgte projekt ikke i tilstrækkeligt omfang bidrager til at opfylde formålet med ordningen, eller effekten af projektet ikke er tilstrækkeligt set i forhold til projektets samlede udgifter.</p>\n      <p class=\"Stk2\"><span class=\"StkNr\" id=\"Par6_Stk5\">Stk. 5.</span> Hvis en ansøgning vedrører arealer, for hvilke der er givet tilsagn om tilskud til forundersøgelser efter FødevareErhvervs bekendtgørelse om tilskud til kommunale vådområdeprojekter, giver FødevareErhverv afslag på den del af ansøgningen, der vedrører disse arealer.</p>\n      <p class=\"Stk2\"><span class=\"StkNr\" id=\"Par6_Stk6\">Stk. 6.</span> Hvis en ansøgning vedrører arealer, som vandoplandsstyregruppen har udpeget til at indgå i et kommunalt vådområdeprojekt, giver vandoplandsstyregruppen FødevareErhverv meddelelse herom. FødevareErhverv træffer først afgørelse om ansøgningen, når Vandoplandsstyregruppen i samarbejde med ansøger har forsøgt at integrere de to projekter og har meddelt FødevareErhverv resultatet heraf. FødevareErhverv kan fastsætte en frist for tilbagemelding om resultatet.</p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7. </span> For projekter, der omfattes af tilsagn om tilskud til anlæg af vådområder, reserverer FødevareErhverv en økonomisk ramme for tilsagn om tilskud i medfør af FødevareErhvervs bekendtgørelse om tilskud til fastholdelse af vådområder, hvis der er ansøgt herom.</p>\n      <p class=\"Kapitel\" id=\"K4\"><span id=\"Kap4\">Kapitel 4 </span></p>\n      <p class=\"KapitelOverskrift2\">Tilskudsberettigede projekter</p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\"> § 8.</span> Tilskud til anlæg af vådområder kan omfatte projekter, hvis formål er anlæg af vådområder, der medvirker til at forbedre vandmiljøet og naturen, og som opfylder følgende kriterier:</p>\n      <p class=\"Liste1\"><span class=\"Liste1Nr\" id=\"Par8_Stk1_Num1\">1)</span> Projektet skal være beliggende inden for et vandopland og inden for de områder, der i de enkelte vandoplande er udpeget til vådområdeindsats. En mindre del af projektområdet kan være beliggende uden for de nævnte områder, når særlige forhold taler derfor.</p>\n      <p class=\"Liste1\"><span class=\"Liste1Nr\" id=\"Par8_Stk1_Num2\">2)</span> Ansøger godtgør, at projektet vil medføre, at der netto fjernes mindst 100 kg kvælstof pr. ha pr. år inden for projektområdet, beregnet som den gennemsnitlige forøgede denitrifikation pr. ha inden for projektområdet inklusiv den reduktion i kvælstofudvaskningen fra projektområdet, der følger af, at den jordbrugsmæssige anvendelse ændres eller ophører.</p>\n      <p class=\"Liste1\"><span class=\"Liste1Nr\" id=\"Par8_Stk1_Num3\">3)</span> Ansøger godtgør, at projektets konsekvenser for fosforudledningen ikke har en negativ effekt i forhold til vandmiljøet.</p>\n      <p class=\"Liste1\"><span class=\"Liste1Nr\" id=\"Par8_Stk1_Num4\">4)</span> Ansøger godtgør, at projektet ikke vil have en negativ effekt på det vilde plante- og dyreliv i projektområdet.</p>\n      <p class=\"Liste1\"><span class=\"Liste1Nr\" id=\"Par8_Stk1_Num5\">5)</span> Ansøger godtgør, at projektet gennemføres ved etablering af naturlige hydrologiske processer.</p>\n      <p class=\"Liste1\"><span class=\"Liste1Nr\" id=\"Par8_Stk1_Num6\">6)</span> Ansøger godtgør, at projektet ikke medfører en merudvaskning af okker fra projektområdet.</p>\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Tilskud til anlæg af vådområder kan endvidere omfatte projekter, hvor et eller flere af kriterierne i stk. 1, nr. 2 og 5, ikke er opfyldt, hvis dette efter FødevareErhvervs vurdering opvejes af projektets effekt i forhold til de øvrige kriterier eller af projektets omkostningseffektivitet. Projektet skal dog medføre en reduktion af kvælstofbelastningen.</p>\n      <p class=\"Kapitel\" id=\"K5\"><span id=\"Kap5\">Kapitel 5</span></p>\n      <p class=\"KapitelOverskrift2\">Betingelser for tilskud</p>\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\"> § 9.</span> Det er en betingelse for tilskud til anlæg af vådområder,</p>\n      <p class=\"Liste1\"><span class=\"Liste1Nr\" id=\"Par9_Stk1_Num1\">1)</span> at de nødvendige tilladelser fra offentlige myndigheder opnås,</p>\n      <p class=\"Liste1\"><span class=\"Liste1Nr\" id=\"Par9_Stk1_Num2\">2)</span> at projektet afsluttes inden en dato, der fastsættes i tilsagnet af FødevareErhverv, og som efter ansøgning kan ændres, jf. § 14,</p>\n      <p class=\"Liste1\"><span class=\"Liste1Nr\" id=\"Par9_Stk1_Num3\">3)</span> at tilsagnshaver indsender anmodning om slutudbetaling, revisorerklæring og afsluttende projektrapport rettidigt til FødevareErhverv, jf. § 18, nr. 3,</p>\n      <p class=\"Liste1\"><span class=\"Liste1Nr\" id=\"Par9_Stk1_Num4\">4)</span> at projektet opretholdes i en periode på mindst 5 år regnet fra datoen, hvor projektet senest skal være afsluttet,</p>\n      <p class=\"Liste1\"><span class=\"Liste1Nr\" id=\"Par9_Stk1_Num5\">5)</span> at udbetalingsanmodninger med tilhørende originale regnskabsbilag holdes tilgængeligt i mindst 5 år regnet fra datoen for afsluttende udbetaling af tilskud, og</p>\n      <p class=\"Liste1\"><span class=\"Liste1Nr\" id=\"Par9_Stk1_Num6\">6)</span> at ansøger afgiver de oplysninger, FødevareErhverv anmoder om til brug for sagsbehandlingen.</p>\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\"> § 10.</span> Det er endvidere en betingelse for tilskud til anlæg af vådområder, at tilsagnshaver sikrer, at de i stk. 2 anførte bestemmelser og eventuelle bestemmelser i medfør af § 11 bliver tinglyst som servitut på samtlige ejendomme med arealer inden for projektområdet. I servitutterne skal FødevareErhverv være anført som påtaleberettiget.</p>\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Efter projektets gennemførelse skal arealer inden for projektområdet permanent henligge som vådområde og fastholdes som græs- eller naturarealer. Skov, der er etableret forud for indgivelse af ansøgning om tilskud, kan dog opretholdes, men kan ikke omfattes af tilsagn om tilskud i medfør af FødevareErhvervs bekendtgørelse om tilskud til fastholdelse af vådområder. For arealer inden for projektområdet gælder følgende:</p>\n      <p class=\"Liste1\"><span class=\"Liste1Nr\" id=\"Par10_Stk2_Num1\">1)</span> Arealerne må ikke anvendes til etablering af skov eller energi-, lav- eller stævningsskov.</p>\n      <p class=\"Liste1\"><span class=\"Liste1Nr\" id=\"Par10_Stk2_Num2\">2)</span> Arealerne må ikke anvendes til dyrkning af afgrøder, herunder ikke anvendes til frøproduktion og til dyrkning af energiafgrøder, prydvækster, pyntegrønt og juletræer, hvilket dog ikke er til hinder for, at græs og anden plantevækst på arealerne kan anvendes til græsning, slæt, rørskær eller lignende.</p>\n      <p class=\"Liste1\"><span class=\"Liste1Nr\" id=\"Par10_Stk2_Num3\">3)</span> Arealerne må ikke tilføres plantebeskyttelsesmidler. FødevareErhverv kan i særlige tilfælde dispensere fra forbuddet mod tilførsel af plantebeskyttelsesmidler.</p>\n      <p class=\"Liste1\"><span class=\"Liste1Nr\" id=\"Par10_Stk2_Num4\">4)</span> Arealerne må ikke tilføres gødning, bortset fra den gødning, der efterlades af græssende husdyr.</p>\n      <p class=\"Liste1\"><span class=\"Liste1Nr\" id=\"Par10_Stk2_Num5\">5)</span> Arealerne må ikke tilføres jordforbedringsmidler.</p>\n      <p class=\"Liste1\"><span class=\"Liste1Nr\" id=\"Par10_Stk2_Num6\">6)</span> Arealerne må ikke omlægges.</p>\n      <p class=\"Liste1\"><span class=\"Liste1Nr\" id=\"Par10_Stk2_Num7\">7)</span> Der må ikke tilskudsfodres på arealerne. Mineraler betragtes ikke som tilskudsfoder. FødevareErhverv kan i særlige tilfælde dispensere fra forbuddet mod at tilskudsfodre på arealerne.</p>\n      <p class=\"Liste1\"><span class=\"Liste1Nr\" id=\"Par10_Stk2_Num8\">8)</span> Aktiviteter, som ejere og forpagtere iværksætter eller tillader på den del af arealerne, der ligger nærmere end 5 meter fra åbne vandløb, søer over 100 m² og kystlinier, skal udføres på en måde, der ikke medfører erosion af nævnte del af arealerne. Afstanden regnes fra vandløbets eller søens øverste kant eller for så vidt angår kystlinier fra årets normale højeste vandstandslinie. FødevareErhverv kan i særlige tilfælde dispensere fra bestemmelsen i 1. pkt.</p>\n      <p class=\"Liste1\"><span class=\"Liste1Nr\" id=\"Par10_Stk2_Num9\">9)</span> Kontrolmyndigheden skal have adgang til projektområdet i forbindelse med kontrol.</p>\n      <p class=\"Liste1\"><span class=\"Liste1Nr\" id=\"Par10_Stk2_Num10\">10)</span> Der skal være den adgang til projektområdet, der er nødvendig for at kunne opfylde betingelser vedrørende vedligeholdelse af anlæg.</p>\n      <p class=\"Liste1\"><span class=\"Liste1Nr\" id=\"Par10_Stk2_Num11\">11)</span> Den naturtype og tilstand, der dannes som følge af de bestemmelser, der tinglyses i medfør af nærværende bekendtgørelse, er ikke omfattet af undtagelsesreglen (1 års-reglen) i § 2, stk. 1 og 3, i bekendtgørelse nr. 1172 af 20. november 2006 om beskyttede naturtyper eller senere bestemmelser, der måtte afløse de nævnte bestemmelser.</p>\n      <p class=\"Liste1\"><span class=\"Liste1Nr\" id=\"Par10_Stk2_Num12\">12)</span> Den, FødevareErhverv bemyndiger dertil, skal have adgang til udendørs arealer i projektområdet i forbindelse med målinger af effekten af projektet på vandmiljøet og naturen, herunder til at tage jord- og vandprøver.</p>\n      <p class=\"Stk2\"><span class=\"StkNr\" id=\"Par10_Stk3\">Stk. 3.</span> Biodynamiske præparater, der skal anvendes på jordbrugsbedrifter, der er autoriseret af Demeterforbundet, betragtes i denne bekendtgørelse ikke som plantebeskyttelsesmidler, gødning eller jordforbedringsmidler.</p>\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\"> § 11.</span> FødevareErhverv fastsætter i tilsagnet nærmere betingelser om tilsagnshavers forpligtelse til at informere om den offentlige medfinansiering af projektet og til at offentliggøre oplysninger om projektet i relevante dagblade, tidsskrifter og lignende eller på tilsagnshavers hjemmeside.</p>\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> FødevareErhverv kan i tilsagnet fastsætte yderligere betingelser for tilskud, herunder at servitutter for projektområdet skal indeholde nærmere anførte bestemmelser udover de bestemmelser, der er anført i § 10, stk. 2, herunder bestemmelser om afvandingsforholdene, vedligeholdelse af anlæg, plantedækket m.m. Der kan dog ikke fastsættes betingelse om, at der ikke må tages slæt på arealerne inden for projektområdet.</p>\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\"> § 12.</span> Det er en betingelse for tilskud til et projekt, at ansøger underskriver tilsagnet og indgiver det underskrevne tilsagn til FødevareErhverv. Ansøger kan benytte digital signatur ved indsendelse af underskrevet tilsagn. Det underskrevne tilsagn skal være modtaget i FødevareErhverv senest 4 uger efter ansøgers modtagelse af tilsagnet. FødevareErhverv kan i særlige tilfælde dispensere fra denne frist.</p>\n      <p class=\"Kapitel\" id=\"K6\"><span id=\"Kap6\">Kapitel 6 </span></p>\n      <p class=\"KapitelOverskrift2\">Tilskudsberettigede udgifter</p>\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\"> § 13.</span> Tilskud til anlæg af vådområder kan omfatte</p>\n      <p class=\"Liste1\"><span class=\"Liste1Nr\" id=\"Par13_Stk1_Num1\">1)</span> udgifter til undersøgelser, der er nødvendige for projektets gennemførelse,</p>\n      <p class=\"Liste1\"><span class=\"Liste1Nr\" id=\"Par13_Stk1_Num2\">2)</span> udgifter til køb af varer og serviceydelser til brug for projektering og anlægsarbejder, herunder konsulentbistand og entreprenørydelser,</p>\n      <p class=\"Liste1\"><span class=\"Liste1Nr\" id=\"Par13_Stk1_Num3\">3)</span> udgifter ved brug af egne maskiner og lignende,</p>\n      <p class=\"Liste1\"><span class=\"Liste1Nr\" id=\"Par13_Stk1_Num4\">4)</span> udgifter til løn til personale, der er beskæftiget med projektet, herunder løn til tilsagnshavers eget arbejde, for så vidt disse udgifter ikke normalt finansieres af offentlige institutioner, offentlige virksomheder eller kommunale fællesskaber,</p>\n      <p class=\"Liste1\"><span class=\"Liste1Nr\" id=\"Par13_Stk1_Num5\">5)</span> udgifter til leje med købsmulighed af udstyr, der er direkte relateret til projektet,</p>\n      <p class=\"Liste1\"><span class=\"Liste1Nr\" id=\"Par13_Stk1_Num6\">6)</span> udgifter til projektrapportering og</p>\n      <p class=\"Liste1\"><span class=\"Liste1Nr\" id=\"Par13_Stk1_Num7\">7)</span> udgifter, der er betalt af tilsagnshaver til tinglysning af vådområdedeklaration, jf. § 10.</p>\n      <p class=\"Stk2\"><span class=\"StkNr\" id=\"Par13_Stk2\">Stk. 2.</span> Udgifter ved brug af egne maskiner og lignende opgøres med udgangspunkt i de relevante lokale maskinstations- og entreprenørtakster og skal godkendes af FødevareErhverv.</p>\n      <p class=\"Stk2\"><span class=\"StkNr\" id=\"Par13_Stk3\">Stk. 3.</span> FødevareErhverv kan efter ansøgning godkende andre udgifter end de i stk. 1 anførte som tilskudsberettigede. Det er en betingelse for godkendelse, at udgifterne er af væsentlig betydning for projektets gennemførelse.</p>\n      <p class=\"Stk2\"><span class=\"StkNr\" id=\"Par13_Stk4\">Stk. 4.</span> Tilskud til anlæg af vådområder kan ikke omfatte</p>\n      <p class=\"Liste1\"><span class=\"Liste1Nr\" id=\"Par13_Stk4_Num1\">1)</span> udgifter, som tilsagnshaver har afholdt inden FødevareErhverv har givet tilladelse til at iværksætte projektet, jf. § 5, stk. 2, dog hvis en sådan tilladelse ikke er givet udgifter, som tilsagnshaver har afholdt inden tilsagnshavers underskrivelse af tilsagnet,</p>\n      <p class=\"Liste1\"><span class=\"Liste1Nr\" id=\"Par13_Stk4_Num2\">2)</span> udgifter vedrørende aktiviteter, som tilsagnshaver eller en ejer eller forpagter af arealer i projektområdet er forpligtet til at gennemføre i medfør af anden lovgivning,</p>\n      <p class=\"Liste1\"><span class=\"Liste1Nr\" id=\"Par13_Stk4_Num3\">3)</span> udgifter, hvortil der ydes offentlig støtte eller støtte efter anden lovgivning,</p>\n      <p class=\"Liste1\"><span class=\"Liste1Nr\" id=\"Par13_Stk4_Num4\">4)</span> moms, medmindre denne endeligt bæres af tilsagnshaver,</p>\n      <p class=\"Liste1\"><span class=\"Liste1Nr\" id=\"Par13_Stk4_Num5\">5)</span> udgifter til forskning og teknologisk udvikling,</p>\n      <p class=\"Liste1\"><span class=\"Liste1Nr\" id=\"Par13_Stk4_Num6\">6)</span> finansierings- og pengeinstitutomkostninger,</p>\n      <p class=\"Liste1\"><span class=\"Liste1Nr\" id=\"Par13_Stk4_Num7\">7)</span> udgifter til køb, leje og leasing af brugt udstyr og brugt materiel og</p>\n      <p class=\"Liste1\"><span class=\"Liste1Nr\" id=\"Par13_Stk4_Num8\">8)</span> udgifter vedrørende anlægsarbejder på skovarealer og arealer omfattet af fredskovspligt.</p>\n      <p class=\"Kapitel\" id=\"K7\"><span id=\"Kap7\">Kapitel 7 </span></p>\n      <p class=\"KapitelOverskrift2\">Ændring af projektet og indtræden i tilsagn</p>\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\"> § 14.</span> Ændring af et projekt kan godkendes af FødevareErhverv på betingelse af, at ændringen efter FødevareErhvervs vurdering er i overensstemmelse med projektets formål. Ansøgning om ændring af et projekt skal godkendes af FødevareErhverv, inden ændringen iværksættes. Ansøgning skal indgives på et særligt skema, der fås via FødevareErhvervs hjemmeside eller ved henvendelse til FødevareErhverv.</p>\n      <p class=\"Stk2\"><span class=\"StkNr\" id=\"Par14_Stk2\">Stk. 2.</span> Vandoplandsstyregruppen høres såfremt ændringen efter FødevareErhvervs vurdering har væsentlig betydning for den samlede plan for vådområdeindsatsen inden for det konkrete vandopland.</p>\n      <p class=\"Stk2\"><span class=\"StkNr\" id=\"Par14_Stk3\">Stk. 3.</span> Tilsagnsbeløbet kan ikke forhøjes i forbindelse med ændringer i projektet.</p>\n      <p class=\"Paragraf\" id=\"P15\"><span class=\"ParagrafNr\" id=\"Par15_Stk1\"> § 15.</span> FødevareErhverv kan efter ansøgning tillade, at en anden, der ifølge § 2, stk. 2, kan være tilsagnshaver, indtræder i et tilsagn om tilskud. Den, der indtræder i tilsagnet, indtræder i rettigheder og forpligtelser efter tilsagnet.</p>\n      <p class=\"Stk2\"><span class=\"StkNr\" id=\"Par15_Stk2\">Stk. 2.</span> Ansøgning efter stk. 1 skal indgives på et særligt skema, der fås via FødevareErhvervs hjemmeside eller ved henvendelse til FødevareErhverv.</p>\n      <p class=\"Kapitel\" id=\"K8\"><span id=\"Kap8\">Kapitel 8 </span></p>\n      <p class=\"KapitelOverskrift2\">Beregning af tilskud</p>\n      <p class=\"Paragraf\" id=\"P16\"><span class=\"ParagrafNr\" id=\"Par16_Stk1\"> § 16.</span> Tilskud kan ydes med op til 100 pct. af de samlede tilskudsberettigede udgifter. De tilskudsberettigede udgifter kan kun omfatte udgifter, der er nødvendige for gennemførelse af projektet.</p>\n      <p class=\"Kapitel\" id=\"K9\"><span id=\"Kap9\">Kapitel 9 </span></p>\n      <p class=\"KapitelOverskrift2\">Udbetaling af tilskud</p>\n      <p class=\"Paragraf\" id=\"P17\"><span class=\"ParagrafNr\" id=\"Par17_Stk1\"> § 17.</span> Udbetaling af tilskud sker på grundlag af tilsagnshavers opgørelse over betalte tilskudsberettigede projektudgifter, der skal kunne dokumenteres. Anmodning om udbetaling af tilskud skal indgives på et særligt skema og vedlægges en erklæring fra en statsautoriseret eller registreret revisor. Skema og formular til erklæring fås ved henvendelse til FødevareErhverv eller via FødevareErhvervs hjemmeside.</p>\n      <p class=\"Stk2\"><span class=\"StkNr\" id=\"Par17_Stk2\">Stk. 2.</span> Tilskuddet overføres til tilsagnshavers NemKonto.</p>\n      <p class=\"Paragraf\" id=\"P18\"><span class=\"ParagrafNr\" id=\"Par18_Stk1\"> § 18.</span> For udbetaling af tilskud til anlæg af vådområder gælder endvidere følgende:</p>\n      <p class=\"Liste1\"><span class=\"Liste1Nr\" id=\"Par18_Stk1_Num1\">1)</span> Tilskud til anlæg af vådområder kan udbetales i rater. De enkelte rater skal udgøre mindst 20 pct. af tilsagnsbeløbet eller mindst 1 million kr.</p>\n      <p class=\"Liste1\"><span class=\"Liste1Nr\" id=\"Par18_Stk1_Num2\">2)</span> Anmodning om slutudbetaling skal være vedlagt afsluttende projektrapport, som redegør for de aktiviteter, der er gennemført i forbindelse med projektet, og for hvorledes informationsforpligtelsen er opfyldt, jf. § 11, stk. 1.</p>\n      <p class=\"Liste1\"><span class=\"Liste1Nr\" id=\"Par18_Stk1_Num3\">3)</span> Anmodning om slutudbetaling, revisorerklæring og afsluttende projektrapport skal være modtaget i FødevareErhverv senest 6 måneder efter den dato, hvor projektet senest skal være afsluttet. FødevareErhverv kan i særlige tilfælde meddele dispensation fra denne frist.</p>\n      <p class=\"Liste1\"><span class=\"Liste1Nr\" id=\"Par18_Stk1_Num4\">4)</span> Udbetaling af tilskud kan tidligst ske, når der er tinglyst servitut på samtlige ejendomme med arealer inden for projektområdet, jf. § 10.</p>\n      <p class=\"Kapitel\" id=\"K10\"><span id=\"Kap10\">Kapitel 10 </span></p>\n      <p class=\"KapitelOverskrift2\">Underretningspligt</p>\n      <p class=\"Paragraf\" id=\"P19\"><span class=\"ParagrafNr\" id=\"Par19_Stk1\"> § 19.</span> Tilsagnshaver skal i hele perioden, hvor betingelserne for tilskud skal være opfyldt, på forlangende afgive erklæring til FødevareErhverv om, hvorvidt betingelserne for tilskud fortsat opfyldes.</p>\n      <p class=\"Stk2\"><span class=\"StkNr\" id=\"Par19_Stk2\">Stk. 2.</span> Tilsagnshaver er i hele perioden, hvor betingelserne for tilskud skal være opfyldt, forpligtet til uden ugrundet ophold skriftligt at give FødevareErhverv meddelelse om forhold, der kan medføre bortfald af tilsagn om tilskud eller tilbagebetaling af tilskud efter § 20.</p>\n      <p class=\"Kapitel\" id=\"K11\"><span id=\"Kap11\">Kapitel 11 </span></p>\n      <p class=\"KapitelOverskrift2\">Bortfald af tilsagn og tilbagebetaling af tilskud</p>\n      <p class=\"Paragraf\" id=\"P20\"><span class=\"ParagrafNr\" id=\"Par20_Stk1\"> § 20.</span> Tilsagn om tilskud bortfalder, hvis</p>\n      <p class=\"Liste1\"><span class=\"Liste1Nr\" id=\"Par20_Stk1_Num1\">1)</span> tilsagnshaver har givet urigtige eller vildledende oplysninger eller har fortiet oplysninger af betydning for sagens afgørelse,</p>\n      <p class=\"Liste1\"><span class=\"Liste1Nr\" id=\"Par20_Stk1_Num2\">2)</span> tilsagnshaver tilsidesætter sine pligter efter landdistriktslovens § 11, stk. 2,</p>\n      <p class=\"Liste1\"><span class=\"Liste1Nr\" id=\"Par20_Stk1_Num3\">3)</span> tilsagnshaver ikke opfylder sin underretningspligt efter § 19,</p>\n      <p class=\"Liste1\"><span class=\"Liste1Nr\" id=\"Par20_Stk1_Num4\">4)</span> projektet ikke gennemføres i overensstemmelse med tilsagnet, eller</p>\n      <p class=\"Liste1\"><span class=\"Liste1Nr\" id=\"Par20_Stk1_Num5\">5)</span> betingelserne for tilskud ikke er opfyldt.</p>\n      <p class=\"Stk2\"><span class=\"StkNr\" id=\"Par20_Stk2\">Stk. 2.</span> I de i stk. 1 nævnte tilfælde træffer FødevareErhverv afgørelse om tilbagebetaling af tilskud. Ved opgørelse af tilbagebetalingskrav tillægges der renter. Rentetillægget beregnes fra tidspunktet for meddelelse af tilbagebetalingskravet til tilbagebetaling sker og med den i lov om renter ved forsinket betaling m.v. (Renteloven) fastsatte referencesats med tillæg. Rentetillægget udgør dog mindst 50 kr.</p>\n      <p class=\"Stk2\"><span class=\"StkNr\" id=\"Par20_Stk3\">Stk. 3.</span> Hvis projektet ikke gennemføres, aflyser FødevareErhverv de servitutter, der er tinglyst i medfør af § 10.</p>\n      <p class=\"Kapitel\" id=\"K12\"><span id=\"Kap12\">Kapitel 12 </span></p>\n      <p class=\"KapitelOverskrift2\">Force majeure</p>\n      <p class=\"Paragraf\" id=\"P21\"><span class=\"ParagrafNr\" id=\"Par21_Stk1\"> § 21.</span> FødevareErhverv anerkender følgende begivenheder som force majeure:</p>\n      <p class=\"Liste1\"><span class=\"Liste1Nr\" id=\"Par21_Stk1_Num1\">1)</span> Tilsagnshavers død.</p>\n      <p class=\"Liste1\"><span class=\"Liste1Nr\" id=\"Par21_Stk1_Num2\">2)</span> Tilsagnshavers uarbejdsdygtighed i længere tid.</p>\n      <p class=\"Liste1\"><span class=\"Liste1Nr\" id=\"Par21_Stk1_Num3\">3)</span> Ekspropriation, hvis en sådan ekspropriation ikke kunne forudses på tidspunktet for tilsagnshavers underskrivelse af tilsagnet.</p>\n      <p class=\"Liste1\"><span class=\"Liste1Nr\" id=\"Par21_Stk1_Num4\">4)</span> En alvorlig naturkatastrofe, som i væsentlig grad berører arealer inden for projektområdet.</p>\n      <p class=\"Stk2\"><span class=\"StkNr\" id=\"Par21_Stk2\">Stk. 2.</span> Det er en betingelse for anerkendelse af force majeure i konkrete tilfælde, at de indtrufne begivenheder forhindrer opfyldelse af de forpligtelser, i forhold til hvilke der påberåbes force majeure, og at den forpligtede ikke uden uforholdsmæssige opofrelser kunne have sikret sig herimod.</p>\n      <p class=\"Stk2\"><span class=\"StkNr\" id=\"Par21_Stk3\">Stk. 3.</span> FødevareErhverv kan i ganske særlige tilfælde anerkende andre begivenheder som force majeure end de, der er nævnt i stk. 1.</p>\n      <p class=\"Paragraf\" id=\"P22\"><span class=\"ParagrafNr\" id=\"Par22_Stk1\"> § 22.</span> Hvis tilsagnshaver eller dennes dødsbo ønsker at påberåbe sig force majeure, skal dette meddeles FødevareErhverv skriftligt senest 10 arbejdsdage efter det tidspunkt, hvor tilsagnshaver eller dennes dødsbo er i stand til at gøre det. Meddelelsen skal være vedlagt fyldestgørende dokumentationsmateriale.</p>\n      <p class=\"Kapitel\" id=\"K13\"><span id=\"Kap13\">Kapitel 13 </span></p>\n      <p class=\"KapitelOverskrift2\">Klageadgang</p>\n      <p class=\"Paragraf\" id=\"P23\"><span class=\"ParagrafNr\" id=\"Par23_Stk1\"> § 23.</span> Afgørelser, truffet af FødevareErhverv i medfør af denne bekendtgørelse, kan påklages til ministeren for fødevarer, landbrug og fiskeri.</p>\n      <p class=\"Stk2\"><span class=\"StkNr\" id=\"Par23_Stk2\">Stk. 2.</span> Klagen skal indgives gennem FødevareErhverv. Klagen skal være modtaget i FødevareErhverv senest 4 uger efter modtagelsen af den afgørelse, klagen vedrører.</p>\n      <p class=\"Stk2\"><span class=\"StkNr\" id=\"Par23_Stk3\">Stk. 3.</span> FødevareErhverv kan genoptage en sag, efter at der er indgivet klage.</p>\n      <p class=\"Kapitel\" id=\"K14\"><span id=\"Kap14\">Kapitel 14 </span></p>\n      <p class=\"KapitelOverskrift2\">Ikrafttræden</p>\n      <p class=\"Paragraf\" id=\"P24\"><span class=\"ParagrafNr\" id=\"Par24_Stk1\"> § 24.</span> Bekendtgørelsen træder i kraft den 5. august 2010.</p>\n      <p class=\"Stk2\"><span class=\"StkNr\" id=\"Par24_Stk2\">Stk. 2.</span> Bekendtgørelse nr. 604 af 14. juni 2007 om tilskud til anlæg af vådområder ophæves. Bekendtgørelsen finder dog fortsat anvendelse for ansøgninger om tilskud, der er modtaget i henhold hertil inden den 1. januar 2010, samt for tilsagn om tilskud som følge af sådanne ansøgninger.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">FødevareErhverv, den 30. juli 2010</P><P CLASS=SIGN1 ALIGN=\"CENTER\">Hans S. Christensen</P><P CLASS=SIGN2 ALIGN=\"RIGHT\">/ Lars Hansen</P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/08/2010"
        },
        {
            "displayName": "Accession",
            "displayValue": "B20100095205"
        },
        {
            "displayName": "Entydig dokumentidentifikation",
            "displayValue": "AH003961"
        },
        {
            "displayName": "Dato for førstegangsindlæggelse",
            "displayValue": "04/08/2010"
        },
        {
            "displayName": "Dato for indlæggelse",
            "displayValue": "04/08/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "952"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "30/07/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "FødevareErhverv"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />FødevareErhverv, j.nr. 3601-10-112"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}