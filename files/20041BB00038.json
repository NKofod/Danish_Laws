{
    "id": 97561,
    "title": "Forslag til folketingsbeslutning om behandlingsgaranti for alkoholmisbrug",
    "documentTypeId": "480",
    "isSagsforlobPeriodValid": true,
    "shortName": "2004/1 BSF 38",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 26. oktober 2004 af  \r\n\r\n Villy&nbsp;Søvndal&nbsp;(SF), Anne&nbsp;Baastrup&nbsp;(SF),  \r\n\r\n Aage&nbsp;Frandsen&nbsp;(SF) og Kamal Qureshi (SF)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om  \r\n\r\n behandlingsgaranti for alkoholmisbrug  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Folketinget pålægger regeringen inden udgangen af dette  \r\n\r\n folketingsår at tilvejebringe det nødvendige lovgrundlag for en permanent  \r\n\r\n ordning med behandlingsgaranti samt offentlig finansiering af både offentlige  \r\n\r\n og private alkoholafvænningsmodeller, således at den enkelte misbrugers  \r\n\r\n motivation  \r\n\r\n for afvænning styrkes.  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til forslaget  \r\n\r\n</P>  \r\n\r\n<P class=\"Tekst\">  \r\n\r\n Beslutningsforslaget er en genfremsættelse af B 20,  \r\n\r\n folketingsåret 2003-04. Der henvises til Folketingstidende 2003-04 tillæg A  \r\n\r\n side 1406 og 1408 og Folketingets forhandlinger side 2688.  \r\n\r\n</P>  \r\n\r\n<P class=\"Tekst\">  \r\n\r\n Hensigten med beslutningsforslaget er &#150; på linje med, hvad der  \r\n\r\n kendes fra narkoområdet &#150; at udstyre den enkelte alkoholmisbruger med en  \r\n\r\n reel  \r\n\r\n ret til behandling. Forslagsstillerne ønsker en behandlingsgaranti, hvor den  \r\n\r\n enkelte misbruger selv bestemmer over, hvilket tilbud den pågældende vil  \r\n\r\n benytte sig af. Metodefriheden i behandlingssystemet skaber et større udbud,  \r\n\r\n og  \r\n\r\n selvbestemmelsen fremmer den enkeltes incitament og følelse af at være  \r\n\r\n forpligtet til at gennemføre behandlingen. Et bredt udbud af reelt  \r\n\r\n tilgængelige  \r\n\r\n behandlingsmetoder, som imødekommer den enkeltes behov, er afgørende og må  \r\n\r\n alt  \r\n\r\n andet lige betragtes som en nødvendig &#150; om end naturligvis ikke  \r\n\r\n tilstrækkelig &#150;  \r\n\r\n forudsætning for vellykket behandling.  \r\n\r\n</P>  \r\n\r\n<P class=\"Tekst\">  \r\n\r\n Beslutningsforslaget er yderligere aktualiseret af  \r\n\r\n afgiftsnedsættelsen på alkohol. Som bekendt betyder prisnedsættelser efter al  \r\n\r\n tilgængelig viden, at forbruget stiger.  \r\n\r\n</P>  \r\n\r\n<P class=\"Tekst\">  \r\n\r\n Det anslås, at der findes ca. 200.000 alkoholafhængige i  \r\n\r\n Danmark. Dertil kommer 300.000 storbrugere. For dem alle gælder det, at deres  \r\n\r\n afhængighedsforhold i større eller mindre grad er ødelæggende ikke alene for  \r\n\r\n deres eget liv, men også for en kreds af mennesker omkring dem. Et forsigtigt  \r\n\r\n skøn vil være, at der omkring hver alkoholiker er mindst tre personer, som er  \r\n\r\n dybt fysisk og/eller psykisk påvirkede af misbruget. Der kan være tale om  \r\n\r\n ægtefæller,  \r\n\r\n forældre, søskende, kollegaer &#150; og i en lang række tilfælde børn.  \r\n\r\n</P>  \r\n\r\n<P class=\"Tekst\">  \r\n\r\n Med dette skøn er mindst 600.000 danskere dagligt berørt af de  \r\n\r\n 200.000 danskeres misbrug. Tallet er alarmerende. De negative virkninger af  \r\n\r\n alkoholmisbruget berører altså mindst 600.000 borgere med en lang række  \r\n\r\n følelsesmæssige, fysiske og økonomiske følgevirkninger. Det Sociale Råd  \r\n\r\n skønner,  \r\n\r\n at 60.000 børn har en far eller mor, som har været indlagt med en  \r\n\r\n alkoholrelateret lidelse. Det siger sig selv, at dette kun er toppen af  \r\n\r\n isbjerget.  \r\n\r\n</P>  \r\n\r\n<P class=\"Tekst\">  \r\n\r\n Således optræder alkohol ofte i voldssager, herunder de såkaldte  \r\n\r\n husspektakler. Vold mod hustruen og evt. børnene er i sig selv det mest  \r\n\r\n omfattende voldsproblem i dag. I en lang række tilfælde tvangsfjernes børn  \r\n\r\n fra  \r\n\r\n alkoholiserede hjem &#150; ofte med skade på sjælen.  \r\n\r\n</P>  \r\n\r\n<P class=\"Tekst\">  \r\n\r\n En alkoholbehandling på døgnbasis i et 6-ugers forløb koster ca.  \r\n\r\n 60.000 kr. med en succesrate på ca. 40 pct. i første forsøg. Dertil kommer en  \r\n\r\n gruppe, som har held med afvænning i andet eller tredje forsøg, samt dem, der  \r\n\r\n afvænnes ved hjælp af andre behandlingsformer. Til sammenligning koster en  \r\n\r\n tvangsanbringelse af alkoholikerens barn ofte det samme &#150; om måneden.  \r\n\r\n Alene det  \r\n\r\n økonomiske incitament til at indføre en behandlingsgaranti er derfor  \r\n\r\n betydeligt  \r\n\r\n på mellemlang og lang sigt.  \r\n\r\n</P>  \r\n\r\n<P class=\"Tekst\">  \r\n\r\n I bestræbelsen på at bryde den negative sociale arv er et opgør  \r\n\r\n med alkoholmisbrug i hjemmet en afgørende faktor, fordi de følelsesmæssige  \r\n\r\n skader på børn af misbrugere er så udtalte. Et velfungerende barn med  \r\n\r\n forældre,  \r\n\r\n der har lagt misbruget på hylden, får langt bedre betingelser i skole- og  \r\n\r\n uddannelsessystemet. Det må forventes, at behovet for specialundervisning,  \r\n\r\n skolepsykologer  \r\n\r\n osv. vil falde.  \r\n\r\n</P>  \r\n\r\n<P class=\"Tekst\">  \r\n\r\n Alkoholikeren pådrager sig en lang række fysiske og også ofte  \r\n\r\n psykiske problemer som følge af misbruget. Disse kommer f.eks. til udtryk på  \r\n\r\n arbejdspladsen, hvor misbrugeren i perioder ofte vil være reelt  \r\n\r\n uarbejdsdygtig.  \r\n\r\n Misbrugeren vil typisk bruge meget energi på at dække over misbruget. På  \r\n\r\n længere sigt kan den fysiske (og evt. psykiske) slitage kræve længerevarende  \r\n\r\n hospitalsophold.  \r\n\r\n</P>  \r\n\r\n<P class=\"Tekst\">  \r\n\r\n Generelt må man konstatere, at følgevirkningerne &#150; også  \r\n\r\n samfundsøkonomisk &#150; er uoverskuelige.  \r\n\r\n</P>  \r\n\r\n<P class=\"Tekst\">  \r\n\r\n Der er grund til at støtte den enkelte misbrugers motivation ved  \r\n\r\n hjælp af valget mellem forskellige afvænningstilbud i en erkendelse af, at  \r\n\r\n misbrugere er forskellige og har vidt forskellige sociale, familiære og  \r\n\r\n jobmæssige betingelser for både misbrug og afvænning. Det må betragtes som en  \r\n\r\n nødvendig betingelse for succesfuld afvænning, at den enkelte misbrugers  \r\n\r\n motivation imødekommes af mere end et standardtilbud. Det må alt andet lige  \r\n\r\n øge  \r\n\r\n succesraten samt imødekomme det principielt vigtige synspunkt om, at borgeren  \r\n\r\n går forud for systemet.  \r\n\r\n</P>  \r\n\r\n<P class=\"Tekst\">  \r\n\r\n SF vil i forbindelse med behandlingen af beslutningsforslaget være  \r\n\r\n åben over for, om der kan skaffe flertal for en finansiering via satspuljen  \r\n\r\n eller via en promilleafgift på omsætningen af øl, vin og spiritus.  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Villy Søvndal  \r\n\r\n</B>  \r\n\r\n (SF):  \r\n\r\n</P>  \r\n\r\n<P class=\"Tekst0\">  \r\n\r\n Som ordfører for forslagsstillerne tillader jeg mig herved at  \r\n\r\n fremsætte:  \r\n\r\n</P>  \r\n\r\n<P class=\"Tekst0\">  \r\n\r\n<I>  \r\n\r\n Forslag til  \r\n\r\n folketingsbeslutning om behandlingsgaranti for alkoholmisbrug.  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 38).  \r\n\r\n</P>  \r\n\r\n<P class=\"Tekst1\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n<P class=\"MsoEndnoteText\" style='mso-prop-change:FTNAKL 20041015T1133'>  \r\n\r\n &nbsp;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2004/1 BF 38",
            "stateLabel": "Bortfaldet",
            "references": [
                {
                    "shortName": "2004/1 BSF 38",
                    "title": "Forslag til folketingsbeslutning om behandlingsgaranti for alkoholmisbrug",
                    "presentationName": "Beslutningsforslag som fremsat",
                    "documentTypeId": 480,
                    "documentId": 97561,
                    "eliUri": "/eli/ft/20041BB00038",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20041/beslutningsforslag/b38/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "27/10/2004"
        },
        {
            "displayName": "Accession",
            "displayValue": "20041BB00038"
        },
        {
            "displayName": "Entydig dokumentidentifikation",
            "displayValue": "AX006728"
        },
        {
            "displayName": "Dato for førstegangsindlæggelse",
            "displayValue": "27/10/2004"
        },
        {
            "displayName": "Dato for indlæggelse",
            "displayValue": "27/10/2004"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "38"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}