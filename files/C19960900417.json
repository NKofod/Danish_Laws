{
    "id": 80671,
    "title": "Orientering om ændring af den kommunale ejendomsskattelov ",
    "documentTypeId": "620",
    "isSagsforlobPeriodValid": false,
    "shortName": "FLO nr 9004 af 24/01/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Orientering om ændring af den kommunale  \r\n\r\n ejendomsskattelov </H1>  \r\n\r\n<P></P>  \r\n\r\n<BR>  \r\n\r\n<P>Til samtlige kommuner Den 24. jan. 1996 </P>  \r\n\r\n<P>og amtskommuner 2. økonomiske kontor 1996/1402-20 i:cwL1077 </P>  \r\n\r\n<P> Orientering om ændring af den kommunale ejendomsskattelov. </P>  \r\n\r\n<P> Resume: Ejendomsskattelovens bestemmelse om ejendomsskattefritagelse for  \r\n\r\n fredede ejendomme er blevet indskrænket, således at denne fritagelse ikke  \r\n\r\n omfatter fredede ejendomme, der tilhører det offentlige og visse lignende  \r\n\r\n ejere. </P>  \r\n\r\n<P>For fredede ejendomme, der tilhører det offentlige, betyder det, at der  \r\n\r\n normalt vil kunne opkræves dækningsafgift af disse ejendomme efter  \r\n\r\n ejendomsskattelovens § 23. </P>  \r\n\r\n<P> 1. Ændringsloven. </P>  \r\n\r\n<P>Lov om beskatning til kommunerne af faste ejendomme (Indenrigsministeriets  \r\n\r\n lovbekendtgørelse nr. 808 af 4. december 1990 med senere ændringer) er blevet  \r\n\r\n ændret ved lov nr. 1077 af 20. december 1995. </P>  \r\n\r\n<P>Ændringsloven er gengivet i bilaget til dette orienteringsbrev. </P>  \r\n\r\n<P>Ændringsloven har virkning fra og med skatteåret 1996. </P>  \r\n\r\n<P> 2. De gældende regler. </P>  \r\n\r\n<P>I § 7 i ejendomsskatteloven opregnes visse grupper af ejendomme, som er  \r\n\r\n undtaget fra den almindelige regel i lovens § 1 om pligten til at svare  \r\n\r\n kommunal og amtskommunal grundskyld af faste ejendomme. </P>  \r\n\r\n<P>Ifølge lovens § 7, stk. 1, litra d, er en af de fritagne grupper: fredede  \r\n\r\n ejendomme, hvorpå der er tinglyst en særlig bevaringsdeklaration i henhold  \r\n\r\n til lovgivningen om bygningsfredning. </P>  \r\n\r\n<P>Fritagelse af en ejendom efter denne bestemmelse indebærer tillige, at  \r\n\r\n ejendommen ikke vil være omfattet af reglerne om pligt til at svare  \r\n\r\n dækningsafgift af offentlige ejendomme (lovens § 23) eller af reglerne om  \r\n\r\n dækningsafgift af kontor-, forretnings- m.fl. ejendomme (lovens § 23 A). </P>  \r\n\r\n<P>Fritagelsesreglen blev indført ved lov nr. 281 af 10. juni 1981 med  \r\n\r\n virkning fra og med skatteåret 1982. </P>  \r\n\r\n<P> 3. Baggrunden for lovændringen. </P>  \r\n\r\n<P>Ved den praktiske kommunale administration af reglen, der har relativt  \r\n\r\n størst betydning for Københavns Kommune med de mange statsejendomme, er den  \r\n\r\n blevet fortolket indskrænkende i forhold til ejendomme, der tilhører bl.a.  \r\n\r\n staten. </P>  \r\n\r\n<P>Denne fortolkning er imidlertid blevet underkendt ved to Østre Landsret  \r\n\r\n domme af 27. november 1992 med henvisning til, at der ikke i forarbejderne  \r\n\r\n til fritagelsesbestemmelsen var grundlag for en sådan indskrænkende  \r\n\r\n fortolkning, som Københavns Kommune havde anlagt. </P>  \r\n\r\n<P>Ejendomsskattefritagelsen for fredede ejendomme, der tilhører det  \r\n\r\n offentlige og lignende ejere, forekommer dog ikke så velmotiveret som for  \r\n\r\n ejendomme i privat eje, hvilket har ført til lovændringen. </P>  \r\n\r\n<P> 4. Indholdet af ændringsloven. </P>  \r\n\r\n<P>Ændringsloven indebærer, at den gældende fritagelse for grundskyld af  \r\n\r\n fredede ejendomme, hvorpå der er tinglyst en særlig bevaringsdeklaration,  \r\n\r\n ikke gælder for ejendomme, der tilhører nogle nærmere angivne ejere. </P>  \r\n\r\n<P>Der er for det første tale om ejendomme, der tilhører staten, kommunerne,  \r\n\r\n amtskommunerne, kirker eller præsteembeder (§ 7, stk. 2, nr. 1, i  \r\n\r\n ejendomsskatteloven). For det andet drejer det sig om ejendomme, der tilhører  \r\n\r\n en ejer, hvis budgetterede driftsudgifter for mere end 50 procents  \r\n\r\n vedkommende dækkes af tilskud fra staten, kommunerne og amtskommunerne ( § 7,  \r\n\r\n stk. 2, nr. 2, i ejendomsskatteloven). Når en ejendoms ejer er en person, vil  \r\n\r\n der næppe i praksis forekomme tilfælde, hvor der kan siges at blive ydet  \r\n\r\n tilskud fra det offentlige til den pågældende ejers driftsudgifter. I praksis  \r\n\r\n vil den gruppe af ejere, der er nævnt i ejendomsskattelovens § 7, stk. 2, nr.  \r\n\r\n 2, således alene omfatte såkaldte juridiske personer - selvejende  \r\n\r\n institutioner og lignende. </P>  \r\n\r\n<P>Fredede ejendomme, der tilhører staten, kommunerne og amtskommunerne, vil  \r\n\r\n altså efter lovændringen ikke længere kunne falde ind under bestemmelsen i  \r\n\r\n ejendomsskattelovens § 7, stk. 1, litra d, om fritagelse for grundskyld. Men  \r\n\r\n disse ejendomme vil stadig kunne falde ind under bestemmelsen om fritagelse  \r\n\r\n for grundskyld i ejendomsskattelovens § 7, stk. 1, litra b, hvorefter  \r\n\r\n ejendomme, der tilhører staten og kommunerne, normalt er fritaget for  \r\n\r\n grundskyld. </P>  \r\n\r\n<P>Det skal præciseres, at ændringen alene indebærer, at de omhandlede  \r\n\r\n ejendomme ikke i kraft af en tinglyst bevaringsdeklaration kan opnå  \r\n\r\n fritagelse for grundskyld. Men det udelukker ikke, at disse ejendomme kan  \r\n\r\n være fritaget af andre grunde. Kirker er således fritaget for vurdering, jf.  \r\n\r\n vurderingslovens § 7, og dermed også for ejendomsbeskatning. Det ændres der  \r\n\r\n ikke i med den nye lov. I relation til kirker vil denne således kun få  \r\n\r\n betydning i tilfælde, hvor kirker måtte være ejer af fredede ejendomme, som  \r\n\r\n ikke er kirker. </P>  \r\n\r\n<P>Lovændringen går som nævnt ud på, at visse ejendomme ikke skal være  \r\n\r\n omfattet af fritagelsen efter § 7, stk. 1, litra d, i ejendomsskatteloven.  \r\n\r\n</P>  \r\n\r\n<P>I relation til grundskylden er det uden betydning, om en ejendom er  \r\n\r\n fritaget efter den ene eller den anden bestemmelse i ejendomsskattelovens §  \r\n\r\n 7. </P>  \r\n\r\n<P>Men det har betydning andetsteds i ejendomsskattesystemet, nemlig i  \r\n\r\n relation til bestemmelserne i lovens § 23 om dækningsafgift af offentlige  \r\n\r\n ejede ejendomme. Efter denne bestemmelse kan der opkræves dækningsafgift af  \r\n\r\n offentligt ejede ejendomme, der er fritaget for grundskyld efter lovens § 7,  \r\n\r\n stk. 1, litra b, mens der ikke findes tilsvarende hjemmel til at opkræve  \r\n\r\n dækningsafgift af ejendomme, der er fritaget efter § 7, stk. 1, litra d  \r\n\r\n (fredede ejendomme). </P>  \r\n\r\n<P>For statslige og kommunale bygninger med tinglyst bevaringsdeklaration  \r\n\r\n betyder lovændringen således, at de i modsætning til i dag vil kunne pålignes  \r\n\r\n dækningsafgift efter § 23. </P>  \r\n\r\n<P>For institutioner, der budgetterer med over 50 procent i tilskud fra det  \r\n\r\n offentlige, betyder lovændringen, at fredede ejendomme, der tilhører disse  \r\n\r\n institutioner, ikke er fritaget for grundskyld efter den kommunale  \r\n\r\n ejendomsskattelovs § 7, stk. 1, litra d. Den manglende fritagelse har efter  \r\n\r\n sammenhængen virkning for den eller de budgetperioder, for hvilke der er  \r\n\r\n budgetteret med over 50 procent i tilskud fra det offentlige. </P>  \r\n\r\n<P>Tilskudsmodtagende institutioner, hvis tilskud fra det offentlige er på  \r\n\r\n under 50 procent af de budgetterede driftsudgifter, må som forudsætning for  \r\n\r\n at opnå ejendomsskattefritagelse efter anmodning kunne dokumentere  \r\n\r\n tilskudsandelen over for vedkommende kommune. </P>  \r\n\r\n<P>Hvis tilskudsandelen er på over 50 procent betyder ændringen, at  \r\n\r\n institutionen ikke har krav på fritagelse. </P>  \r\n\r\n<P>Efter lovens § 8 er der imidlertid mulighed for, at den enkelte  \r\n\r\n kommunalbestyrelse eller det enkelte amtsråd kan meddele hel eller delvis  \r\n\r\n fritagelse for grundskyld i en række nærmere opregnede tilfælde. Det gælder  \r\n\r\n bl.a. for så vidt angår ejendomme, der ejes af institutioner med almennyttigt  \r\n\r\n formål, og som anvendes til institutionens formål (§ 8, stk. 1, litra c).  \r\n\r\n</P>  \r\n\r\n<P>Efter denne bestemmelse vil de tilskudsmodtagende institutioner efter  \r\n\r\n ansøgning have mulighed for at opnå fritagelse for grundskyld af ejendomme,  \r\n\r\n der tilhører institutionen (hvad enten ejendommen er fredet eller ej.) </P>  \r\n\r\n<P>Med venlig hilsen </P>  \r\n\r\n<P>Birte Weiss </P>  \r\n\r\n<P>/Niels Jørgen Mau </P>  \r\n\r\n<P>Bilag </P>  \r\n\r\n<P> <I>Lov nr. 1077 af 20. december 1995</I>  </P>  \r\n\r\n<P> <B>Lov om ændring af lov om beskatning til kommunerne af faste  \r\n\r\n ejendomme</B>  </P>  \r\n\r\n<P>(Ophævelse af ejendomsskattefritagelsen for visse fredede ejendomme) </P>  \r\n\r\n</DIV>",
    "isHistorical": false,
    "editorialNotes": [
        "Orienteringen vedrører lov nr. 1077 af 20. december 1995 om indskrænkning af ejendomsskattefritagelsen for fredede ejendomme"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19960900417"
        },
        {
            "displayName": "Entydig dokumentidentifikation",
            "displayValue": "CM039893"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "06/07/2006"
        },
        {
            "displayName": "Dokumenttype",
            "displayValue": "Orientering"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9004"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "24/01/1996"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Indenrigsmin. 2.ø.kt.j.nr.1996/1402-20"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}