{
    "id": 110804,
    "title": "1991 LSF 4   FORSLAG TIL LOV OM ÆNDRING AF LOV OM EN VÆRDIPAPIRCENTRAL (REDUKTION AF   ÆNDRINGSMEDDELELSER) ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 4",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 4 </P>  \r\n\r\n<P></P>  \r\n\r\n<P>Forslag til Lov om ændring af lov om en værdipapircentral (Reduktion af  \r\n\r\n ændringsmeddelelser) </P>  \r\n\r\n<P></P>  \r\n\r\n<P>Fremsat af industriministeren (Anne Birgitte Lundholt) </P>  \r\n\r\n<P></P>  \r\n\r\n<P>den 2. oktober 1991 </P>  \r\n\r\n<P></P>  \r\n\r\n<P>Vedtaget ved tredjebehandling den 13. december 1991 </P>  \r\n\r\n<P></P>  \r\n\r\n<P><a href=\"document.aspx?accn=A19910082830\"> Lov nr. 828 af 18/12/1991</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P> I lov om en værdipapircentral, jf. lovbekendtgørelse nr. 21 af 16. januar  \r\n\r\n 1990, som ændret ved § 5 i lov nr. 250 af 25. april 1990, foretages følgende  \r\n\r\n ændringer: </P>  \r\n\r\n<P> <B>1.</B>  <I>§ 6, nr. 1,</I> affattes således: </P>  \r\n\r\n<P>&#187;1) Danmarks Nationalbank og Kongeriget Danmarks Hypotekbank og  \r\n\r\n Finansforvaltning,&#187;. </P>  \r\n\r\n<P> <B>2.</B> I <I>§ 10</I> indsættes efter stk. 1 som nye stykker: </P>  \r\n\r\n<P>&#187; <I>Stk. 2.</I> Rettighedshaveren kan fravælge ændringsmeddelelser i  \r\n\r\n forbindelse med handler. Fravalget registreres på rettighedshaverens konto.  \r\n\r\n</P>  \r\n\r\n<P> <I>Stk. 3.</I> Værdipapircentralen kan efter anmodning fra det  \r\n\r\n kontoførende institut beslutte, at der ikke skal udsendes meddelelser om  \r\n\r\n udtrækning og handler, når oplysning herom på anden måde forinden er tilgået  \r\n\r\n rettighedshaveren.&#171; </P>  \r\n\r\n<P>Stk. 2 og 3 bliver herefter stk. 4 og 5. </P>  \r\n\r\n<P> <B>3.</B> I <I>§ 10</I> indsættes som <I>stk. 6: </I></P>  \r\n\r\n<P>&#187;Stk. 6. Værdipapircentralen kan bestemme, at der ikke skal udsendes  \r\n\r\n meddelelse til kontohaveren om fondskodeskift.&#171; </P>  \r\n\r\n<P> <B>4.</B>  <I>§ 19, stk. 2,</I> affattes således: </P>  \r\n\r\n<P>&#187; <I>Stk. 2.</I> Efter nærmere regler fastsat af industriministeren  \r\n\r\n kan Arbejdsmarkedets Tillægspension, Lønmodtagernes Dyrtidsfond, Den Sociale  \r\n\r\n Pensionsfond, Garantifonden for Danske Optioner og Futures samt  \r\n\r\n forsikringsselskaber, pensionskasser og realkreditinstitutter direkte i  \r\n\r\n Værdipapircentralen indhente oplysninger om egne beholdninger samt gennem  \r\n\r\n denne til de kontoførende institutter overføre meddelelser om salg.&#171;  \r\n\r\n</P>  \r\n\r\n<P> <B>5.</B>  <I>§ 23, stk. 3, 1. pkt.,</I> affattes således: </P>  \r\n\r\n<P>&#187;Klage i henhold til stk. 1 indgives til klageafdelingen inden seks  \r\n\r\n uger efter, at registreringen i Værdipapircentralen er sket.&#171; </P>  \r\n\r\n<P> <B>6.</B> I <I>§ 23</I> indsættes efter stk. 3 som nyt stykke: </P>  \r\n\r\n<P>&#187; <I>Stk. 4.</I> Klageafdelingen kan i særlige tilfælde behandle  \r\n\r\n klager, der indgives efter udløbet af klagefristen i stk. 3.&#171; </P>  \r\n\r\n<P>Stk. 4-6 bliver herefter stk. 5-7. </P>  \r\n\r\n<P> <B>7.</B> I <I>§ 26</I> indsættes efter stk. 2 som nyt stykke: </P>  \r\n\r\n<P>&#187; <I>Stk. 3.</I> Finanstilsynet kan fastsætte bestemmelser om  \r\n\r\n oprettelse af en systemrevisionsafdeling og systemrevisionens gennemførelse i  \r\n\r\n Værdipapircentralen.&#171; </P>  \r\n\r\n<P>Stk. 3 bliver herefter stk. 4. </P>  \r\n\r\n<P> <B>§ 2 </B></P>  \r\n\r\n<P> Loven træder i kraft den 1. januar 1992. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1 </B></P>  \r\n\r\n<P> I lov om en værdipapircentral, jf. lovbekendtgørelse nr. 21 af 16. januar  \r\n\r\n 1990, som ændret ved § 5 i lov nr. 250 af 25. april 1990, foretages følgende  \r\n\r\n ændringer: </P>  \r\n\r\n<P> <B>1.</B>  <I>§ 6, nr. 1,</I> affattes således: </P>  \r\n\r\n<P>&#187;1) Danmarks Nationalbank og Kongeriget Danmarks Hypotekbank og  \r\n\r\n Finansforvaltning,&#187; </P>  \r\n\r\n<P> <B>2.</B> I <I>§ 10</I> indsættes efter stk. 1 som nye stykker: </P>  \r\n\r\n<P>&#187; <I>Stk. 2.</I> Rettighedshaveren kan fravælge ændringsmeddelelser i  \r\n\r\n forbindelse med handler. Fravalget registreres på rettighedshaverens konto.  \r\n\r\n</P>  \r\n\r\n<P> <I>Stk. 3.</I> Værdipapircentralen kan efter anmodning fra det  \r\n\r\n kontoførende institut beslutte, at der ikke skal udsendes meddelelser om  \r\n\r\n udtrækning og handler, når oplysning herom på anden måde forinden er tilgået  \r\n\r\n rettighedshaveren.&#171; </P>  \r\n\r\n<P>Stk. 2 og 3 bliver herefter stk. 4 og 5. </P>  \r\n\r\n<P> <B>3.</B> I <I>§ 10</I> indsættes som stk. 6: </P>  \r\n\r\n<P>&#187; <I>Stk. 6.</I> Værdipapircentralen kan bestemme, at der ikke skal  \r\n\r\n udsendes meddelelse til kontohaveren om fondskodeskift.&#171; </P>  \r\n\r\n<P> <B>4.</B>  <I>§ 19, stk. 2,</I> affattes således: </P>  \r\n\r\n<P>&#187; <I>Stk. 2.</I> Efter nærmere regler, fastsat af industriministeren,  \r\n\r\n kan Arbejdsmarkedets Tillægspension, Lønmodtagernes Dyrtidsfond, den sociale  \r\n\r\n pensionsfond, Garantifonden for Danske Optioner og Futures samt  \r\n\r\n forsikringsselskaber, pensionskasser og realkreditinstitutter direkte i  \r\n\r\n Værdipapircentralen indhente oplysninger om egne beholdninger samt gennem  \r\n\r\n denne til de kontoførende institutter overføre meddelelser om salg.&#171;  \r\n\r\n</P>  \r\n\r\n<P> <B>5.</B>  <I>§ 23, stk. 3, 1. punktum,</I> affattes således: </P>  \r\n\r\n<P>&#187;Klage i henhold til stk. 1 indgives til klageafdelingen inden seks  \r\n\r\n uger efter, at registreringen i Værdipapircentralen er sket.&#171; </P>  \r\n\r\n<P> <B>6.</B> I <I>§ 23</I> indsættes efter stk. 3 som nyt stykke: </P>  \r\n\r\n<P>&#187; <I>Stk. 4.</I> Klageafdelingen kan i særlige tilfælde behandle  \r\n\r\n klager, der indgives efter udløbet af klagefristen i stk. 3.&#171; </P>  \r\n\r\n<P>Stk. 4-6 bliver herefter stk. 5-7. </P>  \r\n\r\n<P> <B>7.</B> I <I>§ 26</I> indsættes efter stk. 2 som nyt stykke: </P>  \r\n\r\n<P>&#187; <I>Stk. 3.</I> Finanstilsynet kan fastsætte bestemmelser om  \r\n\r\n oprettelse af en systemrevisionsafdeling og systemrevisionens gennemførelse i  \r\n\r\n Værdipapircentralen.&#171; </P>  \r\n\r\n<P>Stk. 3 bliver herefter stk. 4. </P>  \r\n\r\n<P> <B>§ 2 </B></P>  \r\n\r\n<P> Loven træder i kraft den 1. januar 1992. </P>  \r\n\r\n<P> <I> </I></P>  \r\n\r\n<P>Bemærkninger til lovforslaget </P>  \r\n\r\n<P>  <I>Almindelige bemærkninger </I></P>  \r\n\r\n<P>  <I>1. Baggrund: </I></P>  \r\n\r\n<P> Formålet med lovforslaget er først og fremmest at reducere antallet af de  \r\n\r\n ændringsmeddelelser, der udsendes efter registreringer i Værdipapircentralen  \r\n\r\n og som en konsekvens heraf at udvide klageadgangen. Endvidere foreslås indsat  \r\n\r\n en bemyndigelse for Finanstilsynet til at fastsætte regler om systemrevision  \r\n\r\n i Værdipapircentralen. Endelig sker der en ajourføring af loven for så vidt  \r\n\r\n angår status for Kongeriget Danmarks Hypotekbank og Finansforvaltning,  \r\n\r\n GiroBank A/S samt realkreditinstitutterne. </P>  \r\n\r\n<P>Der har igennem længere tid, navnlig i den offentlige debat, fra  \r\n\r\n forskellig side været ytret ønske om at mindske mængden af papir i  \r\n\r\n forbindelse med fondsaktivers registrering i Værdipapircentralen. Meget af  \r\n\r\n den information der udsendes, opleves som givet flere gange, og meddelelserne  \r\n\r\n er ofte ikke lige forståelige for den private fondsejer. Et kritikpunkt er  \r\n\r\n tillige de gebyrer, der opkræves for ændringsmeddelelserne. </P>  \r\n\r\n<P>Der er da også jævnligt senest ved lov nr. 859 af 23. december 1987  \r\n\r\n foretaget forenklinger for at begrænse antallet af ændringsmeddelelser.  \r\n\r\n Erfaringerne med forenklingerne er gode. </P>  \r\n\r\n<P>Efter værdipapircentrallovens § 10 skal Værdipapircentralen eller det  \r\n\r\n kontoførende institut give meddelelse til rettighedshavere og anmeldere om  \r\n\r\n registreringer samt om ændringer eller udslettelser af registreringer i  \r\n\r\n Værdipapircentralen. </P>  \r\n\r\n<P>Ændringsmeddelelsen er Værdipapircentralens eller det kontoførende  \r\n\r\n instituts meddelelse til en rettighedshaver om, at sikringsakten  \r\n\r\n (registreringen) i forbindelse med en retshandel (køb, salg, pantsætning,  \r\n\r\n udlæg, m.v.) har fundet sted. Ændringsmeddelelsen giver rettighedshaver  \r\n\r\n mulighed for at kontrollere, at en handel m.v. er gennemført som forudsat.  \r\n\r\n</P>  \r\n\r\n<P>Begrundelsen herfor er, at det har været anset som nødvendigt for at  \r\n\r\n forhindre misbrug, at der gives meddelelse om stedfundne registreringer til  \r\n\r\n såvel rettighedshavere som anmeldere. </P>  \r\n\r\n<P>Dette indebærer, at der ofte udsendes ændringsmeddelelser med oplysninger,  \r\n\r\n som rettighedshaver allerede har kendskab til, ligesom der udsendes  \r\n\r\n meddelelser, der udelukkende indeholder oplysninger om tekniske  \r\n\r\n omposteringer. </P>  \r\n\r\n<P>Da udsendelsen og modtagelsen af ændringsmeddelelser tillige er en  \r\n\r\n omkostning for modtagerne, foreslås det, at der skabes mulighed for at  \r\n\r\n undlade udsendelse af ændringsmeddelelser i følgende 3 tilfælde: </P>  \r\n\r\n<P>(1) rettighedshaver udtrykkeligt har fravalgt ændringsmeddelelser i  \r\n\r\n forbindelse med handler, (2) det kontoførende institut efter aftale med  \r\n\r\n Værdipapircentralen på rettighedshavers vegne har fravalgt  \r\n\r\n ændringsmeddelelser, hvor der ellers ville blive givet dobbeltinformation i  \r\n\r\n forbindelse med udtrækning og handler, og (3) når et fondskodeskift forinden  \r\n\r\n har været meddelt kontohaver. </P>  \r\n\r\n<P>Den foreslåede ændring er en afvigelse fra lovens hovedregel, om at der  \r\n\r\n altid skal udsendes ændringsmeddelelser, og bør derfor gennemføres ved lov og  \r\n\r\n ikke ved udnyttelse af Finanstilsynets hjemmel i lovens § 10, stk. 3, til at  \r\n\r\n fastsætte regler om, at der i visse tilfælde ikke skal gives meddelelser. Der  \r\n\r\n sigtedes med denne bemyndigelse bl.a. til ændringsmeddelelser i forbindelse  \r\n\r\n med aktieretter og tegningsretter. </P>  \r\n\r\n<P>En nærmere omtale af de enkelte tilfælde er givet nedenfor under  \r\n\r\n bemærkningerne til lovforslagets enkelte bestemmelser. </P>  \r\n\r\n<P>Gennemførelsen af forslaget ventes at kunne reducere  \r\n\r\n ændringsmeddelelsernes antal med 70-80 pct., svarende til en årlig besparelse  \r\n\r\n på 20-25 mio. kr. Den enkelte kontohaver skal fortsat betale omkostningerne  \r\n\r\n ved registreringen, men besparelsen ved bortfald af gebyr, porto m.v. vil  \r\n\r\n komme forbrugerne tilgode. </P>  \r\n\r\n<P>I de tilfælde, hvor pligten til udsendelse begrænses, vil de oplysninger,  \r\n\r\n som ændringsmeddelelsen skulle indholde, i forvejen være givet  \r\n\r\n rettighedshaveren af det kontoførende institut, fondshandleren eller  \r\n\r\n udstederen på anden måde. </P>  \r\n\r\n<P>Rettighedshaverne vil som hidtil modtage en årlig kontoudskrift, ligesom  \r\n\r\n man fortsat - mod betaling - kan rekvirere ekstra kontoudskrifter. </P>  \r\n\r\n<P>Forslaget medfører ikke nogen ændring i Værdipapircentralens  \r\n\r\n erstatningspligt. Værdipapircentralen er i henhold til lovens § 17  \r\n\r\n erstatningspligtig for tab som følge af fejl i forbindelse med registrering,  \r\n\r\n ændring eller udslettelse af rettigheder. Erstatningsansvaret i § 17 omfatter  \r\n\r\n også fejl, som begås af de kontoførende institutter. Disse registreringer  \r\n\r\n skal efter forslagets vedtagelse stadig foretages i Værdipapircentralen, det  \r\n\r\n er alene meddelelserne herom, der falder bort. </P>  \r\n\r\n<P>Såfremt det kontoførende institut har indgået aftale med  \r\n\r\n Værdipapircentralen om ikke at udsende ændringsmeddelelser, forudsættes det,  \r\n\r\n at det kontoførende institut i sit aftalegrundlag over for sine kunder klart  \r\n\r\n anfører dette. </P>  \r\n\r\n<P>For at sikre en rettighedshaver mod retstab, der kunne blive en følge af,  \r\n\r\n at han ikke kunne klage rettidigt, fordi han ikke modtog en  \r\n\r\n ændringsmeddelelse, foreslås muligheden for at klage over registreringen  \r\n\r\n udvidet. Efter de gældende regler skal klage indgives til klageafdelingen  \r\n\r\n inden fire uger efter, at meddelelse efter § 10 er afsendt. Som en konsekvens  \r\n\r\n af at ændringsmeddelelser i en række tilfælde ikke udsendes, foreslås den  \r\n\r\n almindelige klagefrist udvidet til seks uger regnet fra registreringen, og  \r\n\r\n der indsættes en bestemmelse om, at klageafdelingen i særlige tilfælde kan  \r\n\r\n behandle klager, der indgives efter udløbet af den normale klagefrist. </P>  \r\n\r\n<P>Herudover foreslås en bestemmelse i loven, der giver Finanstilsynet adgang  \r\n\r\n til at fastsætte bestemmelser om systemrevision i Værdipapircentralen.  \r\n\r\n Bestemmelsen svarer til reglen i lov om banker og sparekasser m.v., § 34,  \r\n\r\n stk. 5. </P>  \r\n\r\n<P>Endelig foreslås nogle ændringer vedrørende status for Kongeriget Danmarks  \r\n\r\n Hypotekbank og Finansforvaltning, postgirokontoret (nu GiroBank A/S) og  \r\n\r\n realkreditinstitutterne. </P>  \r\n\r\n<P> <I>2. Høring: </I></P>  \r\n\r\n<P> Lovforslaget har været sendt til høring hos: </P>  \r\n\r\n<P>Finansrådet - Danske Pengeinstitutters Forening, </P>  \r\n\r\n<P>Foreningen af Danske Børsmæglerselskaber, </P>  \r\n\r\n<P>Danske Investeringsforeningers Fællesrepræsentation, </P>  \r\n\r\n<P>Justitsministeriet, </P>  \r\n\r\n<P>Boligministeriet, </P>  \r\n\r\n<P>Danmarks Nationalbank, </P>  \r\n\r\n<P>Københavns Fondsbørs, </P>  \r\n\r\n<P>Garantifonden for Danske Optioner og Futures, </P>  \r\n\r\n<P>Realkreditrådet, </P>  \r\n\r\n<P>Assurandør-Societeetet, </P>  \r\n\r\n<P>Pensionskasserådet, </P>  \r\n\r\n<P>Foreningen af Firmapensionskasser, </P>  \r\n\r\n<P>Forbrugerrådet, </P>  \r\n\r\n<P>Industrirådet, </P>  \r\n\r\n<P>Arbejderbevægelsens Erhvervsråd, </P>  \r\n\r\n<P>Værdipapircentralen, </P>  \r\n\r\n<P>Værdipapircentralens klageafdeling, </P>  \r\n\r\n<P>Kongeriget Danmarks Hypotekbank og Finansforvaltning, </P>  \r\n\r\n<P>Finansministeriet, Budgetdepartementet, og </P>  \r\n\r\n<P>Finansministeriet, Administrations- og Personaledepartementet. </P>  \r\n\r\n<P> <I>3. Administrative og statsfinansielle konsekvenser: </I></P>  \r\n\r\n<P> Forslaget har ikke konsekvenser for statskassen, amter og kommuner. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P> Til nr. 1 </P>  \r\n\r\n<P>Forslaget lovfæster Kongeriget Danmarks Hypotekbank og Finansforvaltnings  \r\n\r\n virksomhed som kontoførende institut i Værdipapircentralen. </P>  \r\n\r\n<P>Til nr. 2 </P>  \r\n\r\n<P>I forslaget til stk. 2, 1. punktum, gives der rettighedshaver mulighed for  \r\n\r\n at fravælge ændringsmeddelelser i forbindelse med handler. Rettighedshaver er  \r\n\r\n f.eks. ejeren (kontohaveren) eller den, som har en begrænset rettighed over  \r\n\r\n fondsaktivet, (f.eks. en pant- eller udlægshaver). </P>  \r\n\r\n<P>Forslaget er begrundet i, at købere og sælgere ved enhver handel fra  \r\n\r\n fondshandleren modtager en nota, som indeholder oplysninger, der næsten er  \r\n\r\n identiske med de oplysninger, der fremgår af ændringsmeddelelserne. Med  \r\n\r\n forslaget gives der den rettighedshaver, der ønsker at undvære  \r\n\r\n ændringsmeddelelserne, mulighed for at fravælge disse og derved, for sit eget  \r\n\r\n vedkommende, reducere antallet af ændringsmeddelelser fra Værdipapircentralen  \r\n\r\n eller det kontoførende institut. </P>  \r\n\r\n<P>Forslaget indebærer tillige, at indehaveren af en begrænset rettighed,  \r\n\r\n f.eks. en panthaver, får mulighed for at fravælge ændringsmeddelelser om køb  \r\n\r\n og salg af de fondsaktiver, hvorover han har begrænsede rettigheder. Da der i  \r\n\r\n henhold til Værdipapircentralens tilslutningsaftaler med de kontoførende  \r\n\r\n institutter ikke kan disponeres over fondsaktiver, der er pantsat eller  \r\n\r\n lignende, uden den begrænsede rettighedshaver forinden har givet sit  \r\n\r\n samtykke, vil panthaver altid være orienteret om en eventuel handel.  \r\n\r\n Fravalgsmuligheden gælder kun i forbindelse med handler. Ved andre  \r\n\r\n registreringer, f.eks. af pant eller udlæg, vil der fortsat blive udskrevet  \r\n\r\n ændringsmeddelelser. </P>  \r\n\r\n<P>I stk. 2, 2. punktum, fastslås, at rettighedshavers fravalg skal  \r\n\r\n registreres på rettighedshavers konto. Dette vil i sig selv udløse en  \r\n\r\n ændringsmeddelelse. Herved udelukkes enhver tvivl om, hvorvidt  \r\n\r\n rettighedshaver har foretaget fravalg. </P>  \r\n\r\n<P>Med forslaget til stk. 3 får Værdipapircentralen mulighed for efter  \r\n\r\n anmodning fra et kontoførende institut at beslutte, at der ikke skal udsendes  \r\n\r\n meddelelser om udtrækning af obligationer og handler, når oplysning herom er  \r\n\r\n tilgået rettighedshaver på anden måde. Disse oplysninger vil typisk blive  \r\n\r\n givet enten skriftligt eller i edb-læsbar form, men der er af hensyn til den  \r\n\r\n teknologiske udvikling ikke stillet formkrav i forslaget. </P>  \r\n\r\n<P>Forslaget er begrundet i, at den meddelelse, der udsendes, når en  \r\n\r\n udtrukken obligation forfalder, ikke indeholder ny information i forhold til  \r\n\r\n den advisering, der blev givet, da obligationen blev udtrukket. Ligeledes  \r\n\r\n indeholder de meddelelser, der udsendes i forbindelse med afvikling af  \r\n\r\n værdipapirhandler, ikke væsentlig ny information i forhold til den fondsnota,  \r\n\r\n der blev udstedt i forbindelse med indgåelse af handlen. </P>  \r\n\r\n<P>Værdipapircentralen vurderer, om instituttets forretningsgange m.v. er så  \r\n\r\n betryggende, at meddelelser kan udelades. Er de ikke det, giver  \r\n\r\n Værdipapircentralen afslag på en anmodning fra et kontoførende institut om  \r\n\r\n fravalg af ændringsmeddelelser. Det forudsættes, at der indgås en klar aftale  \r\n\r\n med Værdipapircentralen, og at instituttet kan opfylde de betingelser og  \r\n\r\n vilkår, der fastsættes af Værdipapircentralen. Der må stilles de samme krav  \r\n\r\n til forretningsgange som ved decentral udsendelse efter den gældende lovs §  \r\n\r\n 10, stk. 2. Disse forretningsgange fremgår af Værdipapircentralens  \r\n\r\n brugervejledning og bygger på bemærkningerne til lov nr. 859 af 23. december  \r\n\r\n 1987 om ændring af lov om en værdipapircentral, jf. Folketingstidende spalte  \r\n\r\n 1717 ff. Det er navnlig vigtigt, at der er en klar adskillelse mellem de  \r\n\r\n medarbejdere, der i det kontoførende institut foretager registreringer i  \r\n\r\n Værdipapircentral-systemet, og de medarbejdere, der foretager  \r\n\r\n efterbehandling, det vil sige udskrivning, kuvertering og forsendelse. </P>  \r\n\r\n<P>Det må ligeledes sikres, at rettighedshavere, der registreres efter  \r\n\r\n adviseringen om udtrækning, får meddelelse om denne, samt at fondshandleren  \r\n\r\n informerer rettighedshaverne, hvis registreringen ikke sker som forudsat.  \r\n\r\n Forretningsgangenes overholdelse påses af instituttets revisorer. </P>  \r\n\r\n<P>Af tekniske grunde vil det kontoførende instituts beslutning om at benytte  \r\n\r\n stk. 3 ikke blive registreret på den enkelte konto. Det kontoførende institut  \r\n\r\n bør efter reglerne i markedsføringsloven informere sine kunder om fravalget  \r\n\r\n og dets konsekvenser. Værdipapircentralen vil som et led i de betingelser og  \r\n\r\n vilkår, der stilles til det kontoførende institut, der ønsker at fravælge  \r\n\r\n disse ændringsmeddelelser, kræve, at dette fravalg er tydeligt angivet både i  \r\n\r\n de generelle kontobetingelser og på udtrækningsmeddelelsen og fondsnotaen.  \r\n\r\n</P>  \r\n\r\n<P>En konsekvens af forslaget er, at en rettighedshaver, der er kunde i et  \r\n\r\n kontoførende institut, som har foretaget fravalg, eventuelt må skifte  \r\n\r\n kontoførende institut, hvis han fortsat ønsker at modtage yderligere  \r\n\r\n ændringsmeddelelser, med mindre det kontoførende institut på anden vis giver  \r\n\r\n rettighedshaver mulighed for at tilvælge en tilsvarende meddelelse. Hertil  \r\n\r\n kommer, at rettighedshaver til enhver tid kan rekvirere en kontoudskrift fra  \r\n\r\n Værdipapircentralen, jf. lovens § 18 og § 45 i bekendtgørelse nr.419 af 31.  \r\n\r\n maj 1991 om registrering af fondsaktiver m.v. i Værdipapircentralen. </P>  \r\n\r\n<P>Til nr. 3 </P>  \r\n\r\n<P>Med forslaget får Værdipapircentralen mulighed for at bestemme, at der  \r\n\r\n ikke til kontohaver skal udsendes meddelelse om fondskodeskift. Denne  \r\n\r\n udsendes enten i forbindelse med, at en kapitalforhøjelse er registreret i  \r\n\r\n Erhvervs- og Selskabsstyrelsen eller i forbindelse med en  \r\n\r\n generalforsamlingsbeslutning om, at nytegnede aktier opnår samme rettigheder  \r\n\r\n som eksisterende aktier. Ændringsmeddelelserne foreslås udeladt i de  \r\n\r\n tilfælde, hvor tidligere meddelelser, f.eks. tegningsmateriale eller  \r\n\r\n udbyttemeddelelser, har indeholdt samme information. </P>  \r\n\r\n<P>Meddelelser om fondskodeskift udsendes fortsat til andre rettighedshavere,  \r\n\r\n f.eks. panthavere. </P>  \r\n\r\n<P>Til nr. 4 </P>  \r\n\r\n<P>Ved forslaget er Kongeriget Danmarks Hypotekbank og Finansforvaltning og  \r\n\r\n postgirokontoret slettet af bestemmelsen. Realkreditinstitutter er tilføjet  \r\n\r\n som &#187;storkunde&#171;. </P>  \r\n\r\n<P>Kongeriget Danmarks Hypotekbank og Finansforvaltning er i medfør af nr. 1  \r\n\r\n optaget som kontoførende institut. </P>  \r\n\r\n<P>Postgirokontoret er ved lov nr. 322 af 31. maj 1991 om GiroBank A/S  \r\n\r\n omdannet til GiroBank A/S. I medfør af § 3, stk. 2, i lov om GiroBank A/S er  \r\n\r\n denne nu underlagt lov om banker og sparekasser m.v. med de ændringer, der  \r\n\r\n følger af lov nr. 322, med tilladelse til at drive virksomhed som  \r\n\r\n pengeinstitut. </P>  \r\n\r\n<P>Dette medfører, at GiroBank A/S er et pengeinstitut med adgang til at  \r\n\r\n blive kontoførende institut i medfør af den gældende lovs § 6, nr. 2). </P>  \r\n\r\n<P>Ved at give realkreditinstitutter &#187;storkunde&#171;-status i  \r\n\r\n Værdipapircentralen gives der disse adgang til direkte at indhente  \r\n\r\n oplysninger i Værdipapircentralen om egne fondsbeholdninger samt adgang til  \r\n\r\n gennem denne at overføre meddelelser til de kontoførende institutter om salg.  \r\n\r\n</P>  \r\n\r\n<P>Realkreditinstitutter er i den gældende lov om en værdipapircentral kun  \r\n\r\n kontoførende institutter for så vidt angår fondsaktiver, der er udstedt af de  \r\n\r\n pågældende institutter (den gældende lovs § 6, nr. 6)).  \r\n\r\n Realkreditinstitutterne kan således ikke som f.eks. pengeinstitutterne selv  \r\n\r\n indskrive egne fondsbeholdninger. </P>  \r\n\r\n<P>Til nr. 5 </P>  \r\n\r\n<P>Ændringen fastslår, at det nu er registreringen i Værdipapircentralen, der  \r\n\r\n er afgørende for, hvornår klagefristen begynder, og klagefristen udvides til  \r\n\r\n seks uger. </P>  \r\n\r\n<P>Ændringen af tidspunktet for klagefristens begyndelse er en konsekvens af,  \r\n\r\n at der med lovforslaget i en række tilfælde ikke vil blive udsendt  \r\n\r\n meddelelser efter den gældende lovs § 10, og at klagefristen derfor ikke vil  \r\n\r\n kunne regnes fra afsendelsen af disse. </P>  \r\n\r\n<P>Til nr. 6 </P>  \r\n\r\n<P>Med forslaget sker der en væsentlig udvidelse af muligheden for at få en  \r\n\r\n klage behandlet, idet det bliver muligt for klageafdelingen i særlige  \r\n\r\n tilfælde at behandle klager over registreringen i Værdipapircentralen efter  \r\n\r\n klagefristen på seks uger er udløbet. </P>  \r\n\r\n<P>Det er dog hovedreglen, at klager, der indgives senere end seks uger efter  \r\n\r\n registreringen i Værdipapircentralen, skal afvises. </P>  \r\n\r\n<P>Ændringen er en følge af nr. 2 og 3. Forslaget skal især sikre, at  \r\n\r\n klageafdelingen får mulighed for at behandle en klage fra en rettighedshaver,  \r\n\r\n der ikke via en § 10-meddelelse er blevet opmærksom på forhold, over hvilke  \r\n\r\n der skal klages. Det forudsættes, at klageafdelingen som hovedregel vil  \r\n\r\n behandle sådanne klager, men klageafdelingen vil dog også i andre særlige  \r\n\r\n tilfælde kunne skønne, at en klage skal behandles. </P>  \r\n\r\n<P>Ved vurderingen af, om en klage, der indgives efter seks-ugers fristens  \r\n\r\n udløb, skal behandles, kan klageafdelingen blandt andet tage hensyn til  \r\n\r\n graden af undskyldelighed for den sene klage og sagens betydning for den  \r\n\r\n pågældende. </P>  \r\n\r\n<P>Klageafdelingens afgørelse vedrørende behandling eller ikke-behandling af  \r\n\r\n en klage kan efter lovens § 25 indbringes for Østre Landsret. </P>  \r\n\r\n<P>Til nr. 7 </P>  \r\n\r\n<P>Det foreslås, at Finanstilsynet får hjemmel til at fastsætte regler om  \r\n\r\n systemrevision i Værdipapircentralen. </P>  \r\n\r\n<P>Værdipapircentralen har haft systemrevision siden systemets start. </P>  \r\n\r\n<P>Bestemmelsen svarer til de regler om systemrevisionsafdelinger og  \r\n\r\n systemrevisionens gennemførelse, der er fastsat for pengeinstitutter i lov om  \r\n\r\n banker og sparekasser m.v., § 34, stk. 5. Hermed kan der fastsættes regler om  \r\n\r\n systemrevision i Værdipapircentralen svarende til de, der fastsættes for  \r\n\r\n andre fælles datacentraler. </P>  \r\n\r\n<P> <B>Bilag </B></P>  \r\n\r\n<P>  <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P>  <B>1.</B>  <I>§ 6, nr. 1,</I> affattes således: </P>  \r\n\r\n<P>&#187;1) Danmarks Nationalbank og Kongeriget Danmarks Hypotekbank og  \r\n\r\n Finansforvaltning,&#187; </P>  \r\n\r\n<P> <B>§ 6.</B> Ret til at foretage registrering i Værdipapircentralen på  \r\n\r\n dennes vegne og med retsvirkning i henhold til §§ 8-16 (kontoførende  \r\n\r\n institut) tilkommer: </P>  \r\n\r\n<P>1) Danmarks Nationalbank, </P>  \r\n\r\n<P>2) banker, sparekasser og andelskasser (pengeinstitutter), </P>  \r\n\r\n<P>3) institutter, der omfattes af lov om visse kreditinstitutter, og som af  \r\n\r\n industriministeren i henhold til særlig lov godkendes som kontoførende  \r\n\r\n institut, </P>  \r\n\r\n<P>4) børsmæglerselskaber, </P>  \r\n\r\n<P>5) virksomheder, der drives i fællesskab af virksomheder, som omfattes af  \r\n\r\n nr. 2-4 og som har til formål at forvalte værdipapirer, og </P>  \r\n\r\n<P>6) realkreditinstitutter og andre obligationsudstedende institutter for så  \r\n\r\n vidt angår fondsaktiver, der er udstedt af det pågældende institut. </P>  \r\n\r\n<P> <B>2.</B> I <I>§ 10</I> indsættes efter stk. 1 som nye stykker: </P>  \r\n\r\n<P>&#187; <I>Stk. 2.</I> Rettighedshaveren kan fravælge ændringsmeddelelser i  \r\n\r\n forbindelse med handler. Fravalget registreres på rettighedshaverens konto.  \r\n\r\n</P>  \r\n\r\n<P> <I>Stk. 3.</I> Værdipapircentralen kan efter anmodning fra det  \r\n\r\n kontoførende institut beslutte, at der ikke skal udsendes meddelelser om  \r\n\r\n udtrækning og handler, når oplysning herom på anden måde forinden er tilgået  \r\n\r\n rettighedshaveren.&#171; </P>  \r\n\r\n<P>Stk. 2 og 3 bliver herefter stk. 4 og 5. </P>  \r\n\r\n<P> <B>3.</B> I <I>§ 10</I> indsættes som stk. 6: </P>  \r\n\r\n<P>&#187; <I>Stk. 6.</I> Værdipapircentralen kan bestemme, at der ikke skal  \r\n\r\n udsendes meddelelse til kontohaveren om fondskodeskift.&#171; </P>  \r\n\r\n<P> <B>§ 10.</B> Værdipapircentralen giver meddelelse om registreringen til  \r\n\r\n den eller de efter registeret berettigede og til anmelderen. Der gives  \r\n\r\n meddelelse om eventuelle hindringer for registreringen. Ved ændring eller  \r\n\r\n udslettelse gives så vidt muligt meddelelse til den efter registeret  \r\n\r\n berettigede. </P>  \r\n\r\n<P> <I>Stk. 2.</I> Det kontoførende institut kan efter aftale med  \r\n\r\n Værdipapircentralen udsende meddelelser på Værdipapircentralens vegne. </P>  \r\n\r\n<P> <I>Stk. 3.</I> Finanstilsynet kan fastsætte regler om, at der i visse  \r\n\r\n tilfælde ikke skal gives meddelelse. </P>  \r\n\r\n<P> <B>4.</B>  <I>§ 19, stk. 2,</I> affattes således: </P>  \r\n\r\n<P>&#187; <I>Stk. 2.</I> Efter nærmere regler, fastsat af industriministeren,  \r\n\r\n kan Arbejdsmarkedets Tillægspension, Lønmodtagernes Dyrtidsfond, den sociale  \r\n\r\n pensionsfond, Garantifonden for Danske Optioner og Futures samt  \r\n\r\n forsikringsselskaber, pensionskasser og realkreditinstitutter direkte i  \r\n\r\n Værdipapircentralen indhente oplysninger om egne beholdninger samt gennem  \r\n\r\n denne til de kontoførende institutter overføre meddelelser om salg.&#171;  \r\n\r\n</P>  \r\n\r\n<P> <B>§ 19.</B> På enhver konto skal registreres det kontoførende institut.  \r\n\r\n Det kontoførende institut har adgang til på Værdipapircentralens vegne at  \r\n\r\n udfærdige udskrift af kontoen. Udskrifter skal udfærdiges til en efter  \r\n\r\n registeret berettiget, såfremt han anmoder derom. </P>  \r\n\r\n<P> <I>Stk. 2.</I> Efter nærmere regler, fastsat af industriministeren, kan  \r\n\r\n Arbejdsmarkedets Tillægspension, Lønmodtagernes Dyrtidsfond, den sociale  \r\n\r\n pensionsfond, Kongeriget Danmarks Hypotekbank og Finansforvaltning,  \r\n\r\n postgirokontoret, Garantifonden for Danske Optioner og Futures samt  \r\n\r\n forsikringsselskaber og pensionskasser direkte i Værdipapircentralen indhente  \r\n\r\n oplysninger om egne beholdninger samt gennem denne til de kontoførende  \r\n\r\n institutter overføre meddelelser om salg. </P>  \r\n\r\n<P> <B>5.</B>  <I>§ 23, stk. 3, 1. punktum,</I> affattes således: </P>  \r\n\r\n<P>&#187;Klage i henhold til stk. 1 indgives til klageafdelingen inden seks  \r\n\r\n uger efter, at registreringen i Værdipapircentralen er sket.&#171; </P>  \r\n\r\n<P> <B>6.</B> I <I>§ 23</I> indsættes efter stk. 3 som nyt stykke: </P>  \r\n\r\n<P>&#187; <I>Stk. 4.</I> Klageafdelingen kan i særlige tilfælde behandle  \r\n\r\n klager, der indgives efter udløbet af klagefristen i stk. 3.&#171; </P>  \r\n\r\n<P>Stk. 4-6 bliver herefter stk. 5-7. </P>  \r\n\r\n<P> <B>§ 23.</B> Klage over en afgørelse om registrering, ændring eller  \r\n\r\n udslettelse af rettigheder i Værdipapircentralen kan indbringes for  \r\n\r\n centralens klageafdeling. Dette gælder dog ikke erstatningskrav. </P>  \r\n\r\n<P> <I>Stk. 2.</I> Klageafdelingen varetages af en eller flere personer, der  \r\n\r\n udnævnes af industriministeren, og som skal opfylde betingelserne for at  \r\n\r\n blive udnævnt til dommer. Industriministeren udnævner tillige stedfortrædere.  \r\n\r\n</P>  \r\n\r\n<P> <I>Stk. 3.</I> Klage i henhold til stk. 1 indgives til klageafdelingen  \r\n\r\n inden fire uger efter, at meddelelse efter § 10 er afsendt. Klageafdelingen  \r\n\r\n har til brug for klagens behandling adgang til alle oplysninger vedrørende  \r\n\r\n sagen i Værdipapircentralen og i det kontoførende institut. Klageafdelingen  \r\n\r\n træffer en begrundet afgørelse, som tilstilles parterne. </P>  \r\n\r\n<P> <I>Stk. 4.</I> Klageafdelingen kan afvise at behandle klager, der skønnes  \r\n\r\n åbenbart grundløse. </P>  \r\n\r\n<P> <I>Stk. 5.</I> Klageafdelingen er i sin virksomhed uafhængig af  \r\n\r\n instruktioner om den enkelte sags behandling og afgørelse. </P>  \r\n\r\n<P> <I>Stk. 6.</I> De nærmere regler for klageafdelingens virksomhed  \r\n\r\n fastsættes af industriministeren. Der kan fastsættes regler om betaling af  \r\n\r\n gebyr for klagebehandlingen og om offentliggørelse af klageafdelingens  \r\n\r\n afgørelser. </P>  \r\n\r\n<P> <B>7.</B> I <I>§ 26</I> indsættes efter stk. 2 som nyt stykke: </P>  \r\n\r\n<P> <I>&#187;Stk. 3.</I> Finanstilsynet kan fastsætte bestemmelser om  \r\n\r\n oprettelse af en systemrevisionsafdeling og systemrevisionens gennemførelse i  \r\n\r\n Værdipapircentralen.&#171; </P>  \r\n\r\n<P>Stk. 3 bliver herefter stk. 4. </P>  \r\n\r\n<P> <B>§ 26.</B> Finanstilsynet fører tilsyn med, at Værdipapircentralens  \r\n\r\n forretningsgang og kontrol- og sikringsforanstaltninger er betryggende. § 29,  \r\n\r\n stk. 2 og 3, finder tilsvarende anvendelse. </P>  \r\n\r\n<P> <I>Stk. 2.</I> Finanstilsynet fører ligeledes tilsyn med, at de  \r\n\r\n kontoførende institutter, der omfattes af § 6, nr. 2-6, har betryggende  \r\n\r\n forretningsgang og kontrol- og sikringsforanstaltninger. § 29, stk. 2 og 3,  \r\n\r\n finder tilsvarende anvendelse. </P>  \r\n\r\n<P> <I>Stk. 3.</I> Værdipapircentralen dækker Finanstilsynets udgifter ved  \r\n\r\n tilsyn efter denne lov. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "18/12/1991"
        },
        {
            "displayName": "Accession",
            "displayValue": "199112K00004"
        },
        {
            "displayName": "Entydig dokumentidentifikation",
            "displayValue": "CL002342"
        },
        {
            "displayName": "Dato for førstegangsindlæggelse",
            "displayValue": "18/12/1991"
        },
        {
            "displayName": "Dato for indlæggelse",
            "displayValue": "18/12/1991"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "4"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}