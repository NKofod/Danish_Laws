{
    "id": 38497,
    "title": "Vilkår for undervisning og betaling for brevskole. (* 1) ",
    "documentTypeId": "250",
    "isSagsforlobPeriodValid": false,
    "shortName": "UDT nr 9048 af 23/06/1981",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Forbrugerombudsmanden har ført forhandling med en brevskole vedrørende  \r\n\r\n skolens undervisnings- og betalingsregler. Ombudsmanden har udtalt sig om  \r\n\r\n tydeliggørelse af krav om ekstra honorar ved forlængelse af studietid,  \r\n\r\n forhøjelse af kursushonoraret og opsigelse. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vilkår for undervisning og betaling for  \r\n\r\n brevskole. (* 1) </H1>  \r\n\r\n<P></P>  \r\n\r\n<BR>  \r\n\r\n<P> <B>Undervisnings- og betalingsregler for brevskole.</B>  </P>  \r\n\r\n<P>En brevskole har efter forhandling med FO ændret indmeldelsesblanket samt  \r\n\r\n undervisnings- og betalingsregler. </P>  \r\n\r\n<P>1. På forsiden af den anvendte imdmeldelsesblanket oplyste skolen alene om  \r\n\r\n prisen på det kursus, som eleven tilmelder sig, samt om hvorledes betalingen  \r\n\r\n skal afvikles, dersom eleven ikke betaler kursusafgiften kontant. </P>  \r\n\r\n<P>Da selve kursusprisen ikke omfatter gebyr for eksamen, anmodede FO om, at  \r\n\r\n oplysning om den samlede sum af eksamensgebyrerne for det enkelte kursus  \r\n\r\n anføres på tydelig måde i umiddelbar nærhed af oplysningerne om kontantprisen  \r\n\r\n og ratebetalingsprisen for selve kurset. </P>  \r\n\r\n<P>2. Indmeldelsesblanketten indeholdt endvidere på forsiden en bestemmelse  \r\n\r\n om, at aftaler i strid med skolens undervisnings- og betalingsregler var uden  \r\n\r\n gyldighed. </P>  \r\n\r\n<P>Efter FO's opfattelse er et sådant vilkår i strid med god  \r\n\r\n markedsføringsskik. Efter FO's anmodning slettede skolen denne bestemmelse i  \r\n\r\n den nye indmeldelsesblanket. </P>  \r\n\r\n<P>3. Skolens undervisnings- og betalingsregler på indmeldelsesblankettens  \r\n\r\n bagside indeholdt en bestemmelse om, at eleven skal overholde studietiden.  \r\n\r\n Dersom eleven ønsker studietiden forlænget, skal der oprettes en ny kontrakt,  \r\n\r\n og der skal betales ekstra kursushonorar i den forlængede undervisningstid.  \r\n\r\n</P>  \r\n\r\n<P>Da FO fandt, at der var en nærliggende mulighed for, at eleven ikke blev  \r\n\r\n opmærksom på denne bestemmelse, blev skolen anmodet om på blankettens forside  \r\n\r\n på tydelig måde at oplyse om, at de anførte priser kun er gældende, dersom  \r\n\r\n studietiden overholdes. </P>  \r\n\r\n<P>4. Skolens undervisnings- og betalingsregler indeholdt endvidere en  \r\n\r\n bestemmelse om, at skolen havde ret til at regulere kursushonoraret, såfremt  \r\n\r\n indtræden af betydelige prisstigninger gjorde det nødvendigt. Endvidere kunne  \r\n\r\n der foretages regulering ved porto- og momsforhøjelser. Den samlede  \r\n\r\n regulering kunne dog ikke overstige 10% af det samlede kursushonorar pr. år.  \r\n\r\n</P>  \r\n\r\n<P>FO var af den opfattelse, at denne bestemmelse om regulering af  \r\n\r\n kursushonorarer ikke var rimelig, idet der ikke var fastsat nærmere  \r\n\r\n retningslinier for, hvorledes reguleringen kunne ske. </P>  \r\n\r\n<P>FO henstillede derfor, at prisreguleringsklausulen udgik, eller at  \r\n\r\n bestemmelsen ændredes, således at regulering af kursushonoraret skete i  \r\n\r\n henhold til det af Danmrks Statistik udarbejdede reguleringspristal og med  \r\n\r\n den tilføjelse, at bestemmelserne i den til enhver tid gældende  \r\n\r\n prislovgivning skulle iagttages. </P>  \r\n\r\n<P>Skolen valgte herefter at lade bestemmelsen udgå. </P>  \r\n\r\n<P>5. Undervisnings- og betalingsreglerne indeholdt følgende bestemmelse om  \r\n\r\n muligheden for at opsige kontrakten: </P>  \r\n\r\n<P>&#187;Undervisningen kan opsiges med 6 mdr.'s varsel fra førstkommende  \r\n\r\n forfaldsdag. Der skal derefter kun betales 6 måneders rater plus eventuel  \r\n\r\n restance. </P>  \r\n\r\n<P>Opsigelsen skal være instituttet i hænde senest 21 dage før forfaldsdagen.  \r\n\r\n Den skal være skriftlig og skal skriftligt bekræftes af instituttet. </P>  \r\n\r\n<P>Før opsigelsen kan træde i kraft, skal alle forfaldne rater være betalt.  \r\n\r\n</P>  \r\n\r\n<P>Hvis betalingen i opsigelsesperioden ikke overholdes, kan opsigelsen  \r\n\r\n erklæres ugyldig. </P>  \r\n\r\n<P>Erlagte rater tilbagebetales ikke&#171;. </P>  \r\n\r\n<P>Efter FO's opfattelse var denne bestemmelse om opsigelse i strid med god  \r\n\r\n markedsføringsskik. Det fandtes således urimeligt, <I>at</I>  opsigelsen  \r\n\r\n skulle være instituttet i hænde senest 21 dage før forfaldsdag, <I>at</I>  \r\n\r\n opsigelsen skriftligt skulle bekræftes af skolen, og <I>at</I> manglende  \r\n\r\n overholdelse af betalingen i opsigelsesperioden skulle bevirke, at en i  \r\n\r\n øvrigt gyldig opsigelse derved blev ugyldig. Endvidere kunne det ikke anses  \r\n\r\n for rimeligt, at alle forfaldne rater skulle være betalt, før undervisningen  \r\n\r\n kunne opsiges. </P>  \r\n\r\n<P>For så vidt angår bestemmelsen om, at erlagte rater ikke blev  \r\n\r\n tilbagebetalt, henviste FO til § 15 i lov om visse forbrugeraftaler,  \r\n\r\n hvorefter forbrugeren har krav på tilbagebetaling af vederlag for den  \r\n\r\n periode, som ligger efter tidspunktet for aftalens ophør ifølge opsigelsen.  \r\n\r\n</P>  \r\n\r\n<P>Om opsigelsesvarslet anførte FO, at aftaler af denne art ifølge § 14, stk.  \r\n\r\n 1 i lov om visse forbrugeraftaler kan opsiges med 3 måneders varsel til  \r\n\r\n udgangen af en måned, når der er gået 9 måneder efter aftalens indgåelse.  \r\n\r\n Endvidere gjorde FO opmærksom på, at Undervisningsministeriet som betingelse  \r\n\r\n for en skoles godkendelse som statskontrolleret kræver, at eleverne til  \r\n\r\n enhver tid kan opsige kurset med 2 måneders varsel. </P>  \r\n\r\n<P>Skolen tiltrådte herefter, at kontrakten kan opsiges af eleven med 2  \r\n\r\n måneders varsel fra førstkommende forfaldsdag, og at der kun skal betales  \r\n\r\n kursushonorar for tiden indtil aftalens ophør. Endvidere anbefales eleven at  \r\n\r\n sende opsigelsen skriftligt og i anbefalet brev. </P>  \r\n\r\n<P>6. I forbindelse med forhandlingerne om de ovennævnte vilkår har skolen  \r\n\r\n indført en fortrydelsesret for eleverne i alle tilfælde, uanset om skolen er  \r\n\r\n forpligtet hertil i medfør af lov om visse forbrugeraftaler. </P>  \r\n\r\n<P>Eleven har fortrydelsesret i 7 dage efter modtagelsen af det første  \r\n\r\n studiemateriale. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i Forbrugerombudsmandens Årsberetning 1979-1980, side  \r\n\r\n 42-44. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19810904858"
        },
        {
            "displayName": "Entydig dokumentidentifikation",
            "displayValue": "CA006432"
        },
        {
            "displayName": "Dato for indlæggelse",
            "displayValue": "02/08/2007"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "9048"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "23/06/1981"
        },
        {
            "displayName": "Administrerende myndighed",
            "displayValue": "Forbrugerombudsmanden"
        },
        {
            "displayName": "Ressortministeriets journalnummer",
            "displayValue": "1977-1551-33"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}