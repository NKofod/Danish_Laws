{
    "id": 39870,
    "title": "Arbejdsgivers ledelsesret. Bod 2.3.1. Processuelle spørgsmål 3.7. Særoverenskomst.(* 1)(* 2) Landsorganisationen i Danmark for Specialarbejderforbundet i Danmark, Kvindeligt Arbejderforbund i Danmark, Dansk Metalarbejderforbund og Dansk    El-Forbund (konsulent Ino Dimsits) mod Dansk Arbejdsgiverforening of Dansk Industri for Dansk Eternit A/S, Aalborg (chefkonsulent Keld Burmølle) Dommere: Peter Andersen, Arnold Hansen, Henrik Lind, Preben Albæk Petersen, Riis (retsformand), Axel Sløk og Nicolai Westergaard ",
    "documentTypeId": "260",
    "isSagsforlobPeriodValid": false,
    "shortName": "DOM nr 3926 af 30/10/1995",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Virksomhed idømt bod på 100.000 kr. for at have bragt en lokalaftale  \r\n\r\n til ophør uden at iagttage overenskomstens regler herom På en større  \r\n\r\n virksomhed blev der den 26/1-89 fastsat nærmere regler om indtagelse af  \r\n\r\n alkohol på virksomheden. Virksomheden ønskede i 1994 at ændre reglerne, og  \r\n\r\n efter resultatløse forhandlinger herom med arbejdstagersiden, udstedte  \r\n\r\n virksomheden totalforbud mod alkoholindtagelse på virksomheden med virkning  \r\n\r\n fra 1/1-95. </I> </P>  \r\n\r\n<P> <I>Berettigelsen heraf blev indbragt for Arbejdsretten, hvor indklagede  \r\n\r\n udtalte, at man ikke ville afvise, at reglerne af 26/89 var en aftale. Efter  \r\n\r\n denne proceserklæring lagde Arbejdsretten til grund, at reglerne var et af  \r\n\r\n parterne aftalt reglement. Dette fandtes omfattet af Industrioverenskomstens  \r\n\r\n § 8, hvori der er givet regler om opsigelse af lokalaftaler. Det blev som  \r\n\r\n ubestridt lagt til grund, at indklagede ikke fulgt disse regler. Da  \r\n\r\n indklagede endvidere ikke har påvist nogen driftsmæssig begrundelse for at  \r\n\r\n indføre totalforbudet, fandtes virksomheden at have begået overenskomstbrud,  \r\n\r\n og den blev dømt til at anerkende, at lokalaftalen af 26/1-89 fortsat var  \r\n\r\n gældende, samt at forbudet mod indtagelse af alkohol var i strid med gældende  \r\n\r\n overenskomst og Hovedaftalens § 4, stk. 1. Der idømtes endvidere virksomheden  \r\n\r\n en bod på 100.000 kr., der blev delt på en nærmere angivet måde mellem de  \r\n\r\n fire klagende forbund. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Arbejdsgivers ledelsesret. Bod 2.3.1.  \r\n\r\n Processuelle spørgsmål 3.7. Særoverenskomst.(* 1)(* 2) Landsorganisationen i  \r\n\r\n Danmark for Specialarbejderforbundet i Danmark, Kvindeligt Arbejderforbund i  \r\n\r\n Danmark, Dansk Metalarbejderforbund og Dansk El-Forbund (konsulent Ino  \r\n\r\n Dimsits) mod Dansk Arbejdsgiverforening of Dansk Industri for Dansk Eternit  \r\n\r\n A/S, Aalborg (chefkonsulent Keld Burmølle) Dommere: Peter Andersen, Arnold  \r\n\r\n Hansen, Henrik Lind, Preben Albæk Petersen, Riis (retsformand), Axel Sløk og  \r\n\r\n Nicolai Westergaard </H1>  \r\n\r\n<P></P>  \r\n\r\n<BR>  \r\n\r\n<P>Under denne sag har Landsorganisationen i Danmark for  \r\n\r\n Specialarbejderforbundet i Danmark, Kvindeligt Arbejderforbund i Danmark,  \r\n\r\n Dansk Metalarbejderforbund og Dansk El-Forbund ved klageskrift af 4. april  \r\n\r\n 1995 indklaget Dansk Arbejdsgiverforening for Dansk Industri for Dansk  \r\n\r\n Eternit A/S, Aalborg, for Arbejdsretten, og nedlagt følgende påstande: </P>  \r\n\r\n<P>Indklagede har begået brud på gældende overenskomsts §8 vedrørende  \r\n\r\n opsigelse af lokalaftaler. </P>  \r\n\r\n<P>Indklagede tilpligtes at anerkende, at lokalaftale af 26. januar 1989  \r\n\r\n fortsat er gældende. </P>  \r\n\r\n<P>Indklagede tilpligtes at anerkende, at det den 1. januar 1995 meddelte  \r\n\r\n forbud mod indtagelse af øl og spiritus på indklagedes virksomhed er i strid  \r\n\r\n med gældende overenskomst samt Hovedaftalens §4, stk. 1. </P>  \r\n\r\n<P>Indklagede tilpligtes at betale en efter Arbejdsrettens skøn fastsat bod  \r\n\r\n til Specialarbejderforbundet i Danmark, Kvindeligt Arbejderforbund i Danmark,  \r\n\r\n Dansk Metalarbejderforbund og Dansk El-Forbund. </P>  \r\n\r\n<P>Indklagede har påstået frifindelse. </P>  \r\n\r\n<P>Sagens omstændigheder er følgende: </P>  \r\n\r\n<P>Personaleafdelingen på Dansk Eternit A/S fastsatte den 26. januar 1989  \r\n\r\n følgende regler om indtagelse af øl og spiritus på virksomheden: </P>  \r\n\r\n<P>&#187;For at øge sikkerheden på arbejdspladsen, gennemføres der pr.  \r\n\r\n 01.02.89 følgende regler om begrænset mulighed for indtagelse af øl og  \r\n\r\n spiritus på virksomheden. </P>  \r\n\r\n<P>REGLER </P>  \r\n\r\n<P>1. Stærk spiritus må ikke medtages på virksomheden. </P>  \r\n\r\n<P>2. Medtagelse af øl på virksomheden med salg for øje er forbudt. Har  \r\n\r\n medarbejderne øl med på virksomheden til brug andre steder end her, gives  \r\n\r\n besked i porten. </P>  \r\n\r\n<P>3. Øl må kun indtages i begrænset omfang, således at ingen er påvirket, og  \r\n\r\n derved kan være til fare for sig selv eller andre. </P>  \r\n\r\n<P>4. Øl kan kun købes på bon i kantinen og max. 3 pr. dag. </P>  \r\n\r\n<P>5. Konsekvenser af overtrædelse af reglementet vil være fyringsgrund. </P>  \r\n\r\n<P>6. I afdelinger hvor reglerne misbruges vil et totalforbud mod øl blive  \r\n\r\n indført i disse. </P>  \r\n\r\n<P>Undtagelser fra ovennævnte bestemmelser. </P>  \r\n\r\n<P>a. Dansk Eternits receptioner over for kunder og forretningsforbindelser i  \r\n\r\n direktionens mødelokaler. </P>  \r\n\r\n<P>b. Receptioner i forbindelse med medarbejdernes jubilæer, afgang på grund  \r\n\r\n af alder og afslutning af lærlingeuddannelse. </P>  \r\n\r\n<P>c. Private receptioner i forbindelse med medarbejdernes jubilæum m.m. </P>  \r\n\r\n<P>d. Private fester uden for arbejdstid i de lokaler, som Dansk Eternit  \r\n\r\n udlåner til disse formål.&#171; </P>  \r\n\r\n<P>Dansk Eternit A/S tilskrev den 19. juli 1994 fællestillidsrepræsentanten  \r\n\r\n og funktionærforeningsformanden således: </P>  \r\n\r\n<P>&#187;Med virkning fra den 1. januar 1995 ønsker virksomheden hermed at  \r\n\r\n opsige aftalen: </P>  \r\n\r\n<P>&#187;Regler om indtagelse af øl og spiritus på virksomheden&#171; </P>  \r\n\r\n<P>De nye regler for virksomhedens alkoholpolitik er et totalforbud mod såvel  \r\n\r\n at indtage som at medbringe øl og spiritus i virksomheden. </P>  \r\n\r\n<P>Når virksomheden ønsker, at ændre alkoholpolitikken skyldes det  \r\n\r\n sikkerheden på arbejdspladsen. </P>  \r\n\r\n<P>Der vil inden dette reglements ikrafttræden blive afholdt et møde med  \r\n\r\n fællestillidsmand og funktionærforeningsformand med det formål at udarbejde  \r\n\r\n en aftale om de administrative regler i forbindelse reglementets  \r\n\r\n gennemførelse.' </P>  \r\n\r\n<P>Sagen blev den 11. august 1994 forhandlet lokalt mellem virksomheden og de  \r\n\r\n fire forbund. I referatet fra forhandlingen hedder det: </P>  \r\n\r\n<P>&#187;Arbejderpartens påstand og oplysninger: </P>  \r\n\r\n<P>At vi på Dansk Eternit har en fornuftig og velfungerende personalepolitik  \r\n\r\n og aftale om begrænset mulighed for indtagelse af øl og spiritus på  \r\n\r\n arbejdspladsen. </P>  \r\n\r\n<P>Virksomhedens påstand og oplysninger: </P>  \r\n\r\n<P>Virksomheden har med virkning fra den 1. januar 1995 opsagt den nuværende  \r\n\r\n aftale vedr. indtagelse af øl og spiritus i virksomheden. Det sker først og  \r\n\r\n fremmest af sikkerhedsmæssige grunde, idet vi er en virksomhed med mange  \r\n\r\n farlige og komplicerede maskiner.&#171; </P>  \r\n\r\n<P>Sagen blev den 22. november 1994 på ny forhandlet lokalt mellem  \r\n\r\n virksomheden og de fire forbund. I referatet fra for handlingen hedder det:  \r\n\r\n</P>  \r\n\r\n<P>&#187;Arbejderpartens påstand og oplysninger: At da fællesklubben har  \r\n\r\n modtaget opsigelse på øl og spiritusaftalen, er det vores opfattelse, da  \r\n\r\n enighed ikke kunne opnås ved lokalforhandling at den opsigende part skal  \r\n\r\n foranledige fagretlig behandling. </P>  \r\n\r\n<P>Da virksomheden ikke har foranlediget fagretlig behandling mener vi, at  \r\n\r\n det er brud på overenskomsten </P>  \r\n\r\n<P>Virksomhedens påstand og oplysninger: I et af SU nedsat udvalg drøftedes  \r\n\r\n arbejdsgiverens planer om at indføre nye regler for indtagelse af øl og  \r\n\r\n spiritus på virksomheden pr. 1. januar 1995. Enighed kunne imidlertid ikke  \r\n\r\n opnåes, hvorfor arbejdsgiveren på SU-møde afholdt den 12.10.94 meddelte, at  \r\n\r\n der vil blive indført forbud mod indtagelse af alkohol på fabrikken den 1.  \r\n\r\n januar 1995 først og fremmest af sikkerhedsmæssige grunde, idet dette er en  \r\n\r\n virksomhed med mange farlige og komplicerede maskiner og køretøjer. </P>  \r\n\r\n<P>Der blev derefter afholdt lokalforhandling den 22.11.94, hvorunder  \r\n\r\n arbejdsgiversiden udbad sig arbejdstagernes stilling til virksomhedens planer  \r\n\r\n om at indføre nye regler for indtagelse af øl og spiritus på virksomheden pr.  \r\n\r\n 1. januar 1995. Arbejdstagerne afviste at acceptere de nye regler.&#171; </P>  \r\n\r\n<P>Sagen blev den 20. december 1994 behandlet på et mæglingsmøde mellem Dansk  \r\n\r\n Industri og CO-Industri. I referatet fra mæglingsmødet hedder det: </P>  \r\n\r\n<P>&#187;På mødet drøftedes virksomhedens plan om at gennemføre et  \r\n\r\n alkoholforbud fra 1. januar 1995. </P>  \r\n\r\n<P>Arbejdsgiversiden gjorde gældende, at dens personaleafdelings regler om  \r\n\r\n indtagelse af øl og spiritus på virksomheden, dateret 26. januar 1989,  \r\n\r\n ensidigt kan ændres af virksomheden uden iagttagelse af proceduren i  \r\n\r\n Industriens overenskomst § 8, idet en ændring kan ske med hjemmel i  \r\n\r\n arbejdsgiverens ledelsesret i henhold til hovedaftalens § 4, stk. 1, herunder  \r\n\r\n retten til at udstede reglementariske forskrifter. </P>  \r\n\r\n<P>Der foreligger ingen lokalaftale i relation til Industriens overenskomst,  \r\n\r\n § 8. </P>  \r\n\r\n<P>Arbejdsgiversiden opfordrede arbejdersiden og forbundene til at  \r\n\r\n tilkendegive, om de bestrider eller anerkender virksomhedens ret til at  \r\n\r\n indføre alkoholforbud på virksomheden pr. 1. januar 1995. </P>  \r\n\r\n<P>1. Arbejdstagersiden bestrider, at virksomheden som følge af  \r\n\r\n ledelsesretten kan gennemføre det omtalte forbud, da der foreligger en  \r\n\r\n lokalaftale af 26.01.89, som virksomheden i flere tilfælde selv har anerkendt  \r\n\r\n som en lokalaftale, senest ved referat af lokal forhandling den 12.08.94, og  \r\n\r\n ved opsigelse af lokalaftale den 19.07.94. </P>  \r\n\r\n<P>2. Arbejdstagersiden anerkender hovedaftalens § 4.1., men da der i denne  \r\n\r\n sag er tale om en lokalaftale, er det naturligvis overenskomstens § 8, stk.  \r\n\r\n 6, vi relaterer til. </P>  \r\n\r\n<P>3. Endvidere er vi forundret over virksomhedens tiltag vedrørende  \r\n\r\n opsigelsen af lokalaftalen af 26.01.89, idet der aldrig har været konstateret  \r\n\r\n misbrug, og arbejdstagersiden finder derfor, at et forbud ikke er saglig  \r\n\r\n begrundet i driftsmæssige hensyn. </P>  \r\n\r\n<P>Dansk Industri forbeholder sig at videreføre sagen.&#171; </P>  \r\n\r\n<P>Dansk Eternit A/S udstedte den 27. december 1994 følgende øl- og  \r\n\r\n spiritusforbud: </P>  \r\n\r\n<P>&#187;For at højne sikkerheden på Dansk Eternit har vi besluttet at  \r\n\r\n indføre øl- og spiritusforbud i virksomheden med virkning fra den 1. januar  \r\n\r\n 1995 i henhold til nedenstående regler. </P>  \r\n\r\n<P>1. Der kan ikke købes øl af skatteklasse 1, 2, 3 og 4 i Dansk Eternits  \r\n\r\n kantine. </P>  \r\n\r\n<P>2. De under punkt 1 nævnte ølsorter samt spiritus eller andre alkoholiske  \r\n\r\n drikke må ikke medtages på Dansk Eternit. </P>  \r\n\r\n<P>3. Observeres en medarbejder i besiddelse af de nævnte drikkevarer på  \r\n\r\n Dansk Eternits område, vil det medføre en skriftlig advarsel og i  \r\n\r\n gentagelsestilfælde afskedigelse. </P>  \r\n\r\n<P>Undtagelser fra ovennævnte bestemmelser: </P>  \r\n\r\n<P>a. Dansk Eternits receptioner overfor kunder og forretningsforbindelser i  \r\n\r\n direktionens mødelokaler. </P>  \r\n\r\n<P>b. Receptioner i forbindelse med medarbejdernes jubilæer, afgang på grund  \r\n\r\n af alder og afslutning af lærlingeuddannelse. </P>  \r\n\r\n<P>c. Private receptioner i forbindelse med medarbejdernes jubilæum m.m. </P>  \r\n\r\n<P>d) Private fester uden for arbejdstid i de lokaler, som Dansk Eternit  \r\n\r\n udlåner til disse formål. </P>  \r\n\r\n<P>e) Efter skriftlig dispensation af personalechefen. </P>  \r\n\r\n<P>Ud over at sikre en forsvarlig, sikker og effektiv arbejdsplads tjener  \r\n\r\n denne bestemmelse også et sundhedsmæssigt formål, nemlig at medvirke til at  \r\n\r\n virksomhedens ansatte ikke kommer ud i et alkoholproblem:&#187; </P>  \r\n\r\n<P>Sagen blev den 2. januar 1995 på ny forhandlet lokalt mellem virksomheden  \r\n\r\n og de fire forbund. I referatet fra forhandlingen hedder det: </P>  \r\n\r\n<P>&#187;Arbejderpartens påstand og oplysninger: </P>  \r\n\r\n<P>Virksomheden har brudt overenskomsten samt aftalen af 26. januar 1989, der  \r\n\r\n omhandler øl og spiritus på arbejdspladsen. </P>  \r\n\r\n<P>Virksomhedens påstand og oplysninger: </P>  \r\n\r\n<P>Vi fastholder, at reglerne om indtagelse af øl og spiritus fra 26.01.89  \r\n\r\n ikke skal behandles i relation til Industriens Overenskomst § 8, da der ikke  \r\n\r\n foreligger nogen lokalaftale. </P>  \r\n\r\n<P>Ændring af reglerne kan ske med hjemmel i arbejdsgiverens ledelsesret  \r\n\r\n i.h.t. hovedaftalens § 4, stk. 1, herunder retten til at udstede  \r\n\r\n reglementariske forskrifter.&#171; </P>  \r\n\r\n<P>Sagen blev den 1. marts 1995 behandlet på et fællesmøde. Referatet herfra  \r\n\r\n er sålydende: </P>  \r\n\r\n<P>&#187;Ved et fællesmøde d.d. i Dansk Arbejdsgiverforening behandledes en  \r\n\r\n af Landsorganisationen i Danmark på vegne Specialarbejderforbundet i Danmark,  \r\n\r\n Dansk Metalarbejderforbund, Kvindeligt Arbejderforbund i Danmark og Dansk  \r\n\r\n El-Forbund rejst sag i forbindelse med et forbud pr. 1. januar 1995 mod  \r\n\r\n indtagelse af øl og spiritus på virksomheden Dansk Eternit A/S, Aalborg. </P>  \r\n\r\n<P>Sagen forhandledes. </P>  \r\n\r\n<P>Fra arbejdstagerside gjorde man gældende, at indførelsen af forbudet var  \r\n\r\n overenskomstbrud, idet det gik ud over grænserne for ledelsesretten. </P>  \r\n\r\n<P>Fra arbejdsgiverside gjorde man her overfor gældende, at virksomheden i  \r\n\r\n medfør af ledelsesretten var berettiget til at indføre det omtalte forbud,  \r\n\r\n idet dette var begrundet i driftsmæssige hensyn. </P>  \r\n\r\n<P>Enighed kunne ikke opnås, og fra arbejdstagerside forbeholdt man sig at  \r\n\r\n indbringe sagen for Arbejdsretten.&#171; </P>  \r\n\r\n<P>§ 8 i Industriens Overenskomst er sålydende: </P>  \r\n\r\n<P>&#187;Lokalaftaler mellem arbejdsgiveren og arbejderne </P>  \r\n\r\n<P>Stk. 1 </P>  \r\n\r\n<P>Lokalaftaler, kutymer eller reglementer samt aftaler om løn, tillæg til  \r\n\r\n løn, akkord og bonussystemer kan opsiges af begge parter med 2 måneders  \r\n\r\n varsel til den 1. i en måned, medmindre aftale om længere varsel er/bliver  \r\n\r\n truffet. </P>  \r\n\r\n<P>Stk. 2 </P>  \r\n\r\n<P>Opsigelse af lokale aftaler om anvendelse af arbejdsstudier kan dog ikke  \r\n\r\n ske med kortere varsel end 6 måneder, til den første i en måned. For de i  \r\n\r\n tilslutning til sådanne arbejdsstudieaftaler fastsatte minut- eller  \r\n\r\n timefaktorer gælder det almindelige opsigelsesvarsel i henhold til stk. 1.  \r\n\r\n</P>  \r\n\r\n<P>Stk. 3 </P>  \r\n\r\n<P>I tilfælde af opsigelse i henhold til stk. 1 og 2 er det den opsigende  \r\n\r\n parts pligt af foranledige lokale forhandlinger afholdt, og for så vidt  \r\n\r\n enighed ikke opnås, da at lade sagen behandle ved mæglingsmøde eventuelt  \r\n\r\n organisationsmøde. Begæring om fagretlig behandling skal være den modstående  \r\n\r\n organisation i hænde inden for de i stk. 1 og 2 angivne opsigelsesfrister jf.  \r\n\r\n Regler for behandling af faglig strid § 47, stk. 2, pkt. c. </P>  \r\n\r\n<P>Stk. 4 </P>  \r\n\r\n<P>Parterne er ikke løst fra den opsagte lokalaftale, kutyme eller reglement,  \r\n\r\n før disse almindelige regler er iagttaget, selvom udløbsdatoen er passeret.  \r\n\r\n</P>  \r\n\r\n<P>Stk. 5 </P>  \r\n\r\n<P>Ved indgåelse af lokale aftaler, der væsentlig ændrer løn og  \r\n\r\n arbejdsforhold, informerer arbejdsgiveren de berørte arbejdere i fornødent  \r\n\r\n omfang. </P>  \r\n\r\n<P>Stk. 6 </P>  \r\n\r\n<P>Lokalaftaler om arbejdsforhold, indgået inden den 28. februar 1993, på  \r\n\r\n virksomheder, der indtil den 28. februar 1993 var omfattet af  \r\n\r\n Fællesoverenskomsten/Industrioverenskomsten mellem Dansk Industri og  \r\n\r\n Kvindeligt Arbejderforbund i Danmark og Specialarbejderforbundet i Danmark  \r\n\r\n samt Plastover enskomsten mellem Plastindustrien i Danmark og Kvindeligt  \r\n\r\n Arbejderforbund i Danmark og Specialarbejderforbundet i Danmark, er,  \r\n\r\n medmindre andet aftales mellem parterne, sideløbende med overenskomsten. </P>  \r\n\r\n<P>Parterne i lokalaftaler, der er sideløbende med overenskomsten, kan dog  \r\n\r\n begære lokalforhandling af lokalaftalens indhold. Såfremt enighed herom ikke  \r\n\r\n opnås lokalt, kan sagen videreføres til fagretlig behandling. Såfremt der  \r\n\r\n ikke opnås enighed på organisationsmødet, kan sagen ikke videreføres, hvilket  \r\n\r\n medfører, at aftalen fortsætter uændret.&#171; </P>  \r\n\r\n<P>Der er under domsforhandlingen afgivet forklaring af fællestillidsmand  \r\n\r\n Gunnar Jensen og underdirektør Erland Buchardt. </P>  \r\n\r\n<P>Fællestillidsmand Gunnar Jensen har forklaret, at han er medlem af  \r\n\r\n Specialarbejderforbundet i Danmark, og at han har været ansat på Dansk  \r\n\r\n Eternit A/S siden 1977. Han blev tillidsmand i 1981 og fællestillidsmand i  \r\n\r\n 1989. Der har siden 1979 været ansat omkring 600 medarbejdere i virksomheden,  \r\n\r\n hvoraf omkring 400 er arbejdere, medens omkring 200 er funktionærer. Af  \r\n\r\n arbejderne er omkring 250 medlemmer af Specialarbejderforbundet i Danmark,  \r\n\r\n omkring 60 medlemmer af Dansk Metalarbejderforbund, omkring 20 medlemmer af  \r\n\r\n Dansk El-Forbund og omkring 16 medlemmer af Kvindeligt Arbejderforbund. Han  \r\n\r\n blev først fællestillidsmand, efter at reglerne om øl og spiritus var blevet  \r\n\r\n fastsat i 1989. Virksomheden ønskede også i 1989 at indføre et totalforbud.  \r\n\r\n Fællestillidsmanden nåede ved forhandling med virksomheden frem til de  \r\n\r\n regler, der blev fastsat i 1989. Samtlige tillidsmænd godkendte  \r\n\r\n forhandlingsresultatet. Ordningen fungerede tilfredsstillende fra 1989 til  \r\n\r\n 1994, og pkt. 6 i reglerne er aldrig blevet benyttet. Virksomheden talte igen  \r\n\r\n i 1994 om et totalforbud. Virksomheden anførte driftsmæssige og  \r\n\r\n sikkerhedsmæssige begrundelser for dette ønske. Der er siden 1989 ikke sket  \r\n\r\n nogen ulykke på virksomheden på grund af alkohol. Der er siden 1989 givet en  \r\n\r\n advarsel på grund af alkoholmisbrug, men ingen er siden 1989 blevet  \r\n\r\n afskediget af den grund. Efter den lokale forhandling den 11. august 1994,  \r\n\r\n gjorde virksomheden intet, før den lokale forhandling fandt sted i november  \r\n\r\n 1994. Parterne var under den lokale forhandling i november 1994 enige om, at  \r\n\r\n § 8 i Industriens Overenskomst regulerede spørgsmålet. </P>  \r\n\r\n<P>Underdirektør Erling Buchardt har forklaret, at han af uddannelse er  \r\n\r\n teknikumingeniør, og at han har været ansat i virksomheden siden 1971. Han  \r\n\r\n kan bekræfte fællestillidsmandens oplysninger om personalegrupperne. Grunden  \r\n\r\n til at virksomheden i 1989 ønskede at indføre et totalforbud mod øl og  \r\n\r\n spiritus var en tragisk ulykke, hvor spiritus var indblandet. Reglerne fra  \r\n\r\n 1989 blev udarbejdet af et underudvalg under Samarbejdsudvalget. Baggrunden  \r\n\r\n for totalforbudet fra 1. januar 1995 var, at arbejdslederne fandt, at der i  \r\n\r\n forhold til de farlige maskiner blev drukket rigeligt mange øl nummer tre. I  \r\n\r\n 1994 forhandlede Samarbejdsudvalget om et totalforbud. Totalforbudet har  \r\n\r\n været gældende siden den 1. januar 1995. Arbejdslederne og 98-99% af  \r\n\r\n medarbejderne er tilfredse med nyordningen. Antallet af vagter i den  \r\n\r\n pågældende periode er afgørende for, om spisepausen bliver betalt. Reglerne  \r\n\r\n fra 1989 er ikke underskrevet af de ansatte og er derfor ikke en aftale. Fra  \r\n\r\n 1989 til 1994 har der på virksomheden ikke været en ulykke, der skyldtes  \r\n\r\n alkohol. </P>  \r\n\r\n<P>Klageren har anført, at reglerne af 26. januar 1989 er et af parterne  \r\n\r\n aftalt reglement, der er omfattet af § 8 i Industriens Overenskomst. Aftalen  \r\n\r\n begrænser arbejdsgiverens ledelsesret og falder udenfor sikkerhedsudvalgets  \r\n\r\n kompetence. Aftalen af 26. januar 1989 er fortsat gældende, da § 8 ikke er  \r\n\r\n iagttaget. Der er ikke påvist nogen driftsmæssig begrundelse for at indføre  \r\n\r\n totalforbudet. Boden bør være betydelig, da totalforbudet er sat i kraft i en  \r\n\r\n stor virksomhed uden af afvente udfaldet af denne sag. </P>  \r\n\r\n<P>Indklagede har ikke villet afvise, at reglerne af 26. januar 1989 er en  \r\n\r\n aftale. Aftalen af 26. januar 1989 falder imidlertid udenfor  \r\n\r\n Industrioverenskomsten, men ind under samarbejdsudvalgets kompetence. Der  \r\n\r\n foreligger driftsmæssige hensyn bag ved lokalforbudet. </P>  \r\n\r\n<P>ARBEJDSRETTEN SKAL UDTALE </P>  \r\n\r\n<P>Efter indklagedes proceserklæring må det lægges til grund, at reglerne af  \r\n\r\n 26. januar 1989 er et af parterne aftalt reglement. Det er herefter omfattet  \r\n\r\n af Industrioverenskomstens § 8, og det må som ubestridt lægges til grund, at  \r\n\r\n indklagede ikke har bragt denne lokalaftale til ophør efter  \r\n\r\n Industrioverenskomstens § 8. Da indklagede ikke har påvist nogen driftsmæssig  \r\n\r\n begrundelse for at indføre totalforbudet den 1. januar 1995, må der i det  \r\n\r\n hele gives dom efter de af klageren nedlagte påstande. </P>  \r\n\r\n<P>Boden fastsættes skønsmæssigt til 100.000 kroner, der deles mellem de fire  \r\n\r\n forbund som nedenfor bestemt. </P>  \r\n\r\n<P>Thi kendes for ret </P>  \r\n\r\n<P>Indklagede, Dansk Eternit A/S, har begået brud på gældende overenskomst §  \r\n\r\n 8 vedrørende opsigelse af lokalaftalen. </P>  \r\n\r\n<P>Indklagede, Dansk Eternit A/S, skal anerkende, at lokalaftalen af 26.  \r\n\r\n januar 1989 fortsat er gældende. </P>  \r\n\r\n<P>Indklagede, Dansk Eternit A/S, skal anerkende, at det den 1. januar 1995  \r\n\r\n meddelte forbud mod indtagelse af øl og spiritus på indklagedes virksomhed er  \r\n\r\n i strid med gældende overenskomst og Hovedaftalens § 4, stk. 1. </P>  \r\n\r\n<P>Indklagede, Dansk Eternit A/S, skal inden 14 dage efter denne doms  \r\n\r\n afsigelse betale en bod på 70.000 kroner til Specialarbejderforbundet i  \r\n\r\n Danmark, 20.000 kroner til Dansk Metalarbejderforbund, 5.000 kroner til  \r\n\r\n Kvindeligt Arbejderforbund i Danmark og 5.000 kroner til Dansk El-Forbund.  \r\n\r\n</P>  \r\n\r\n<P>I sagsomkostninger til Arbejdsretten skal den indklagede virksomhed betale  \r\n\r\n 2.000 kroner. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) (Ingen henvisninger) </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1995, side 129"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19950392613"
        },
        {
            "displayName": "Entydig dokumentidentifikation",
            "displayValue": "CA007805"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3926"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "30/10/1995"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "95.136"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}