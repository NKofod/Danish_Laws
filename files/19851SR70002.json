{
    "id": 105559,
    "title": "1985 BR 2   BERETNING OM EVENTUEL PÅBEGYNDELSE AF ET KAMPVOGNSSPOR GENNEM SLAGELSE   LYSTSKOV    NR 70002 1985-86, 1. SAMLING BLAD NR 379 ",
    "documentTypeId": "370",
    "isSagsforlobPeriodValid": false,
    "shortName": "1985/1 BR 2",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BR 2 </P>  \r\n\r\n<P></P>  \r\n\r\n<P>Beretning om eventuel påbegyndelse af et kampvognsspor gennem Slagelse  \r\n\r\n Lystskov <BR>  \r\n\r\n Nr 70002 1985-86, 1. samling Blad nr 379 </P>  \r\n\r\n<P></P>  \r\n\r\n<P>Afgivet af forsvarsudvalget </P>  \r\n\r\n<P></P>  \r\n\r\n<P>Afgivet: 19851212 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har drøftet sagen i nogle møder. </P>  \r\n\r\n<P>Et flertal (socialdemokratiets, socialistisk folkepartis og det </P>  \r\n\r\n<P>radikale venstres medlemmer af udvalget) opfordrer </P>  \r\n\r\n<P>forsvarsministeren til at undlade at påbegynde kampvognssporet </P>  \r\n\r\n<P>gennem Slagelse Lystskov, før den igangværende retssag er </P>  \r\n\r\n<P>afsluttet. Venstresocialisterne, der i udvalget er repræsenteret </P>  \r\n\r\n<P>ved en stedfortræder, kan støtte denne opfordring. </P>  \r\n\r\n<P>Et mindretal (det konservative folkepartis, venstres, </P>  \r\n\r\n<P>centrum-demokraternes og kristeligt folkepartis medlemmer af </P>  \r\n\r\n<P>udvalget) udtaler, at man ikke kan gå ind for, at anlægsarbejdet </P>  \r\n\r\n<P>til det af forsvarsministeriet planlagte kampvognsspor i Slagelse </P>  \r\n\r\n<P>Lystskov udskydes, indtil udfaldet af det civile søgsmål, som </P>  \r\n\r\n<P>Slagelse kommune har anlagt, er kendt. </P>  \r\n\r\n<P>Som begrundelse herfor understreges, at den ret, borgerne i Slagelse </P>  \r\n\r\n<P>har til at benytte Slagelse Lystskov i henhold til en servitut af </P>  \r\n\r\n<P>21. september 1841, kun i ringe grad bliver beskåret af </P>  \r\n\r\n<P>kampvognssporets anlæg, idet kun ca. 10 pct. af skoven, i øvrigt </P>  \r\n\r\n<P>en del af skoven, der hidtil har været vanskelig tilgængelig, </P>  \r\n\r\n<P>bliver berørt af anlægget, og idet det ved anlæg af vej- og </P>  \r\n\r\n<P>stiovergange sikres, at publikum kan færdes i den pågældende del </P>  \r\n\r\n<P>af skoven. </P>  \r\n\r\n<P>Såvel fogeden i Slagelse som østre landsret, hvortil fogedrettens </P>  \r\n\r\n<P>kendelse blev kæret, har afvist kommunens begæring om fogedforbud. </P>  \r\n\r\n<P>Begge retter lagde til grund, at anlæggelsen af kampvognssporet </P>  \r\n\r\n<P>ikke kunne antages at berøre Slagelse kommunes indbyggeres ret til </P>  \r\n\r\n<P>færdsel og ophold i skoven på nogen nævneværdig måde. </P>  \r\n\r\n<P>Siden 1973 har det været planen, at det lejede areal af Slagelse </P>  \r\n\r\n<P>Lystskov sammen med andre skovarealer skulle opveje en reduktion </P>  \r\n\r\n<P>af den oprindelig planlagte ekspropriation af arealer til en </P>  \r\n\r\n<P>øvelsesplads af passende størrelse for kampvognsuddannelsen ved </P>  \r\n\r\n<P>Antvorskov kaserne. </P>  \r\n\r\n<P>Det indgåede forsvarsforlig af juni 1984 stiller udvidede krav til </P>  \r\n\r\n<P>uddannelsen af pansrede enheder. Hertil kommer, at Antvorskov </P>  \r\n\r\n<P>kaserne vil komme til at bære en væsentlig del af den forøgelse af </P>  \r\n\r\n<P>mønstringer af pansrede enheder, der er omfattet af forliget. </P>  \r\n\r\n<P>En ændring eller udskydelse af projektet for et kampvognsspor i </P>  \r\n\r\n<P>Slagelse Lystskov vil medføre så stærkt forringede muligheder for </P>  \r\n\r\n<P>uddannelsen af kampvognsenheder, at øvelsespladsen ved Antvorskov </P>  \r\n\r\n<P>Kaserne stærkt får reduceret sin øvelsesmæssige værdi. </P>  \r\n\r\n<P>Mindretallet mener derfor, at det er en ubetinget forudsætning for </P>  \r\n\r\n<P>gennemførelsen af en forsvarlig og hensigtsmæssig uddannelse af </P>  \r\n\r\n<P>pansrede enheder, at kampvognssporet etableres som planlagt og </P>  \r\n\r\n<P>uden at afvente udfaldet af søgsmålet mod forsvarsministeriet. </P>  \r\n\r\n<P>P.u.v. </P>  \r\n\r\n<P>Nør Christensen </P>  \r\n\r\n<P>formand </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851SR70002"
        },
        {
            "displayName": "Entydig dokumentidentifikation",
            "displayValue": "CL005765"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "2"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}