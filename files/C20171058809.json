{
    "id": 202650,
    "title": "Rigsadvokatmeddelelsen, afsnittet: Udlevering fra Danmark",
    "documentTypeId": "140",
    "isSagsforlobPeriodValid": true,
    "shortName": "CIR1H nr 10588 af 26/04/2017",
    "documentHtml": "<div class=\"bjelke\">Den fulde tekst</div><p class=\"Titel2\">Rigsadvokatmeddelelsen, afsnittet: Udlevering fra Danmark</p>\r\n<p class=\"Overskriftstekst1\">\r\n   <span class=\"Bold\">1.</span> <span class=\"Bold\">Overblik og tjekliste</span></p>\r\n<p style=\"text-align: center;\">\r\n   <img alt=\"Overblik og tjekliste\" border=\"no\" name=\"caf36c83-46de-4605-9efc-35620e65da6e\" src=\"/image.aspx?id=202650&img=AA10939_1_0.png\" style=\"margin: 0cm 0cm 0cm 0cm\" />\r\n</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">1.1.</span> <span class=\"Bold Italic\">Indledning</span></p>\r\n<p>En person, som af et andet land er efterlyst til strafforfølgning eller straffuldbyrdelse, kan udleveres fra Danmark, hvis betingelserne i udleveringsloven er opfyldt.</p>\r\n<p>\r\n</p>\r\n<p>Beslutningen om udlevering træffes af Rigsadvokaten<a class=\"FodnoteHenvisning\" name=\"Henvisning_id4087032d-9a34-4ec8-92a0-a961c8b06249\" href=\"#id4087032d-9a34-4ec8-92a0-a961c8b06249\">1</a>, medmindre der er tale om udlevering til et andet nordisk land, hvor beslutningen træffes af politidirektøren. Beslutningen kan efterfølgende indbringes for retten.</p>\r\n<p>\r\n</p>\r\n<p>Sagen indledes typisk ved, at en efterlyst person træffes af politiet i Danmark. Mere sjældent sker det, at et fremmed land gør Danmark opmærksom på, at en efterlyst person formodes at opholde sig i Danmark. Sidstnævnte henvendelse modtages sædvanligvis af Rigspolitiet, International Kommunikation, som derefter tager kontakt til den relevante politikreds.</p>\r\n<p>\r\n</p>\r\n<p>Kredsen skal straks informere Rigspolitiet, International Kommunikation, når en efterlyst person anholdes.</p>\r\n<p>\r\n</p>\r\n<p>Rigspolitiet, International Kommunikation, vil efter anholdelsen straks bede det land, der har udsendt efterlysningen, om at fremsende arrestordren eller udleveringsanmodningen. Arrestordren eller udleveringsanmodningen vil efterfølgende blive fremsendt til kredsen, enten direkte eller via Rigsadvokaten eller Rigspolitiet, International Kommunikation. Kredsen bør i den forbindelse følge op på, at arrestordren eller udleveringsanmodningen modtages.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">1.2.</span> <span class=\"Bold Italic\">Oversættelse</span></p>\r\n<p>En arrestordre eller en udleveringsanmodning fra et tredjeland vil meget sjældent foreligge på dansk ved sagens begyndelse, fordi det efterlysende land først i forbindelse med anholdelsen bliver bekendt med, hvilket land den pågældende opholder sig i.</p>\r\n<p>\r\n</p>\r\n<p>Danmark har i forbindelse med ratifikation af den nordiske arrestordre (NAW) forpligtet sig til at modtage arrestordrer på dansk, norsk eller svensk.</p>\r\n<p>\r\n</p>\r\n<p>I forhold til den europæiske arrestordre (EAW) har Danmark meddelt, at man vil modtage arrestordrer på dansk, svensk eller engelsk.</p>\r\n<p>\r\n</p>\r\n<p>I det omfang, en anmodning om udlevering fra Danmark til et tredjeland er reguleret af udleveringskonventionen af 13. december 1957, kan Danmark anmode om at modtage en anmodning på et af Europarådets officielle sprog, som er engelsk og fransk.</p>\r\n<p>\r\n</p>\r\n<p>Såfremt der i forbindelse med behandling af udleveringssagen eller domstolsprøvelse er behov for oversættelse af materiale modtaget fra udlandet til dansk, skal dette ske ved politikredsens foranstaltning. I den forbindelse bemærkes, at retssproget er dansk, og retten kan derfor anmode om, at materialet oversættes.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">2.</span> <span class=\"Bold\">Politiets efterforskning og sagsbehandling</span></p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">2.1.</span> <span class=\"Bold Italic\">Anholdelse</span></p>\r\n<p>Beslutningen om, hvorvidt en efterlyst person skal anholdes, træffes af politiet. Det følger af udleveringslovens § 13, jf. § 12 (tredjelande), § 18 b, stk. 2, jf. stk. 1 (EU-lande), og § 18 h, stk. 2, jf. stk. 1 (nordiske lande).</p>\r\n<p>\r\n</p>\r\n<p>Danmarks internationale forpligtelser og det almindelige samarbejdsprincip tilsiger, at Danmark bør realitetsbehandle alle anmodninger om udlevering, ligesom danske myndigheder i den forbindelse bør sikre sig den efterlyste persons tilstedeværelse, hvis vedkommende er truffet i Danmark.</p>\r\n<p>\r\n</p>\r\n<p>Det vil i langt de fleste udleveringssager være hensigtsmæssigt at foretage anholdelse med henblik på at undersøge, om betingelserne for varetægtsfængsling er opfyldt, og med henblik på at sikre den pågældendes foreløbige tilstedeværelse, indtil der kan foretages en indledende vurdering af anmodningen om udlevering.</p>\r\n<p>\r\n</p>\r\n<p>Der kan være enkelte tilfælde, hvor der ikke er behov for anholdelse. Dette kunne f.eks. være tilfældet i sager, hvor den efterlyste har fast og langvarig bopæl i Danmark, og hvor den umiddelbare vurdering af anmodningen taler imod udlevering.</p>\r\n<p>\r\n</p>\r\n<p>Særligt i forhold til den nordiske (NAW) og europæiske (EAW) arrestordre bemærkes, at disse attester betragtes som en anmodning om <span class=\"Underline\">både </span>efterlysning, anholdelse og udlevering. Da begge instrumenter er baseret på princippet om gensidig anerkendelse, kan arrestordren således opfattes som en beslutning om anholdelse afsagt af det efterlysende land, som Danmark har pligt til at fuldbyrde, i hvert fald indtil det er klarlagt, om der foreligger gyldige afslagsgrunde.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">2.2.</span> <span class=\"Bold Italic\">Varetægtsfængsling</span></p>\r\n<p>Varetægtsfængsling i en sag om udlevering fra Danmark iværksættes på samme måde som varetægtsfængsling i en almindelig dansk straffesag. Der skal afholdes et grundlovsforhør, hvor anklagemyndigheden fremsætter en anmodning om varetægtsfængsling, hvorefter afgørelsen træffes af retten. Ligesom anholdelse træffes beslutningen om fremstilling i grundlovsforhør af politiet.</p>\r\n<p>\r\n</p>\r\n<p>\r\n   <span class=\"Underline\">Hjemmel</span>\r\n</p>\r\n<p>Udleveringsloven indeholder direkte henvisning til retsplejelovens regler om fængsling, og hjemlen til varetægtsfængsling i en udleveringssag findes således i den relevante bestemmelse i udleveringsloven med henvisning til retsplejelovens § 762, stk. 1, nr. 1.</p>\r\n<p>\r\n</p>\r\n<p>For udlevering til Norden gælder udleveringslovens § 18 h, stk. 2, og for udlevering til EU gælder § 18 b, stk. 2. For udlevering til tredjelande gælder § 19, indtil Danmark modtager den officielle udleveringsanmodning. Herefter findes hjemlen i § 13.</p>\r\n<p>\r\n</p>\r\n<p>Efter der er truffet afgørelse om udlevering, findes en særskilt hjemmel til varetægtsfængsling. For udlevering til Norden gælder udleveringslovens § 18 l, stk. 3, for udlevering til EU gælder § 18 e, stk. 3, og for udlevering til tredjelande gælder § 17, stk. 3.</p>\r\n<p>\r\n</p>\r\n<p>\r\n   <span class=\"Underline\">Omfanget af rettens prøvelse</span>\r\n</p>\r\n<p>Det fremgår af bemærkningerne til udleveringslovens § 13 (LFF 1967-02-28):</p>\r\n<p>»Allerede på dette stadium af udleveringssagen vil grundlaget for den ønskede udlevering blive gjort til genstand for en vis foreløbig domstolsprøvelse, idet f.eks. fængsling ikke kan anvendes, hvis retten på det foreliggende grundlag finder, at betingelserne for udlevering ikke er til stede.</p>\r\n<p>En fuldstændig prøvelse forudsættes efter forslaget dog først at kunne kræves efter afslutningen af den politimæssige undersøgelse og justitsministerens beslutning om udlevering, jfr. forslagets § 16. «</p>\r\n<p>Det fremgår desuden, at den udenlandske dom eller beslutning om anholdelse eller fængsling:</p>\r\n<p>»bør lægges til grund uden nærmere prøvelse af skyldspørgsmålet, medmindre det på grund af særlige omstændigheder må antages, at dommen eller beslutningen savner tilstrækkeligt bevismæssigt grundlag.«</p>\r\n<p>\r\n</p>\r\n<p>Det er udgangspunktet, at det i forbindelse med anmodning om varetægtsfængsling alene skal påses, at der foreligger en anmodning om udlevering.</p>\r\n<p>\r\n</p>\r\n<p>Den foreløbige domstolsprøvelse som er nævnt i forarbejderne til udleveringslovens § 13 vedrører efter Rigsadvokatens opfattelse alene, hvorvidt der foreligger åbenbare grunde til at afslå anmodningen om udlevering. Der skal således normalt ikke foretages en prøvelse af mistankegrundlaget i den underliggende, udenlandske straffesag.</p>\r\n<p>\r\n</p>\r\n<p>I bemærkningerne<a class=\"FodnoteHenvisning\" name=\"Henvisning_id15604c40-bf9a-4bc8-afa9-be1b51f6660e\" href=\"#id15604c40-bf9a-4bc8-afa9-be1b51f6660e\">2</a> er det i øvrigt udtrykkeligt fremhævet, at den omstændighed, at den, som søges udleveret, over for de danske myndigheder nægter sig skyldig, ikke isoleret betragtet berettiger danske myndigheder til at stille krav om tilvejebringelse af (yderligere) bevismateriale.</p>\r\n<p>\r\n</p>\r\n<p>Læs mere om omfanget af prøvelsen i forbindelse med afgørelse om udlevering under pkt. 4.</p>\r\n<p>\r\n</p>\r\n<p>På tidspunktet for fremstilling i grundlovsforhør vil det foreliggende sagsmateriale ofte være begrænset. Er der tale om udlevering til et EU-land, vil der foreligge en såkaldt A-formular, som er en opsummering af den europæiske arrestordre og er et udtræk fra SIS (Schengeninformationssystemet). Denne kan bruges som grundlag for varetægtsfængsling, indtil selve arrestordren eventuelt er oversat fra originalsproget. Er der tale om udlevering til et tredjeland, vil anklageren alene have den internationale efterlysning (et såkaldt ”rødt hjørne ” eller ”red notice”, som er en udskrift fra Interpols systemer) til rådighed, indtil der kan udarbejdes en egentlig udleveringsanmodning fra det anmodende land. Se nærmere under pkt. 1.2. om oversættelse.</p>\r\n<p>\r\n</p>\r\n<p>Konkrete omstændigheder i den enkelte sag (f.eks. oplysninger om, at der er flere efterlyste, som endnu ikke er anholdt) kan begrunde en anmodning om dørlukning i retsmøder om varetægtsfængsling, men dette vil sjældent være tilfældet i udleveringssager.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">2.3.</span> <span class=\"Bold Italic\">Afhøring</span></p>\r\n<p>Det følger af udleveringslovens § 12, § 18 b, stk. 1, og § 18 h, stk. 1, at politiet skal »iværksætte den undersøgelse, der er nødvendig for at afgøre, om betingelserne for udlevering er opfyldt.«</p>\r\n<p>\r\n</p>\r\n<p>I praksis vil undersøgelsen som udgangspunkt ske ved afhøring af den efterlyste. Der kan efterfølgende være behov for på anden vis at efterprøve oplysninger, som gives i forbindelse med afhøringen.</p>\r\n<p>\r\n</p>\r\n<p>Afhøring kan både ske ved politiets foranstaltning eller i retten i forbindelse med grundlovsforhør. Af hensyn til mødende anklagers forberedelse vil det dog være mest hensigtsmæssigt, at der foretages en afhøring inden grundlovsforhøret.</p>\r\n<p>\r\n</p>\r\n<p>Den efterlyste skal afhøres om sine personlige forhold med henblik på at afdække, om der er humanitære forhold, der taler imod udlevering (jf. udleveringslovens § 7, § 10 i, og § 10 n). Derudover har afhøringen til formål at afdække, om der er andre forhold, der taler imod udlevering, eller oplysninger, der kan begrunde anvendelse af afslagsgrunde i udleveringsloven. De relevante bestemmelser afhænger af, om den pågældende begæres udleveret til Norden (udleveringslovens kapitel 2 b), EU (udleveringslovens kapitel 2 a) eller et tredjeland (udleveringslovens kapitel 2).</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">2.4.</span> <span class=\"Bold Italic\">Beskikkelse af forsvarer</span></p>\r\n<p>En person, der ønskes udleveret fra Danmark, har krav på en forsvarer, medmindre den kompetente myndighed beslutter at nægte udlevering allerede på baggrund af oplysningerne i anmodningen. Retten til forsvarer følger af udleveringslovens § 14, § 18 b, stk. 3, og § 18 h, stk. 3.</p>\r\n<p>\r\n</p>\r\n<p>Beskikkelse af forsvarer vil typisk ske i forbindelse med, at pågældende fremstilles i grundlovsforhør, men politiet bør være opmærksom på at sørge for beskikkelse af en forsvarer, såfremt den pågældende ikke fremstilles i grundlovsforhør, eller såfremt den pågældende afhøres forud for fremstilling i grundlovsforhør.</p>\r\n<p style=\"text-align: justify;\">\r\n</p>\r\n<p class=\"Overskriftstekst1\">\r\n   <span class=\"Bold\">3.</span> <span class=\"Bold\">Forberedelse</span></p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">3.1.</span> <span class=\"Bold Italic\">Nordiske lande</span></p>\r\n<p>Afgørelse om udlevering til et andet nordisk land træffes som udgangspunkt af den politikreds, hvor den efterlyste opholder sig eller er blevet anholdt, jf. udleveringslovens § 18 h, stk. 4<a class=\"FodnoteHenvisning\" name=\"Henvisning_id18e41100-5c2b-45da-88d8-92ba26e22639\" href=\"#id18e41100-5c2b-45da-88d8-92ba26e22639\">3</a>. Af samme bestemmelse følger, at såfremt der samtidig med en nordisk arrestordre foreligger en europæisk arrestordre eller en udleveringsanmodning fra en stat uden for Den Europæiske Union og Norden, træffes afgørelse om udlevering dog af Rigsadvokaten.</p>\r\n<p>\r\n</p>\r\n<p>Efter anholdelse vil den nordiske arrestordre blive sendt direkte fra anklagemyndigheden i det pågældende nordiske land til politikredsen, eventuelt via Rigspolitiet, International Kommunikation.</p>\r\n<p>\r\n</p>\r\n<p>Politikredsen skal herefter foretage den undersøgelse, som er nødvendig for at afgøre, om betingelserne for udlevering er opfyldt, jf. også pkt. 2.3.</p>\r\n<p>\r\n</p>\r\n<p>Afgørelse træffes af politidirektøren. Det vil afhænge af bemyndigelsen internt i politikredsen, hvem, der har kompetence til at træffe afgørelse, men det vil sædvanligvis være en chargeret jurist. Afgørelsen bør under alle omstændigheder træffes af anklagemyndigheden, idet der er tale om en judiciel afgørelse.</p>\r\n<p>\r\n</p>\r\n<p>Den videre sagsbehandling efter afgørelse er beskrevet under pkt. 5 og 6.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">3.2.</span> <span class=\"Bold Italic\">Lande uden for Norden</span></p>\r\n<p>Afgørelse om udlevering til lande uden for Norden træffes af Rigsadvokaten, jf. udleveringslovens § 15, stk. 1, og § 18 b, stk. 5.</p>\r\n<p>\r\n</p>\r\n<p>Som anført i indledningen vil Rigspolitiet, International Kommunikation straks, det orienteres om en anholdelse af en efterlyst person, bede det efterlysende land om at fremsende den europæiske arrestordre eller en anmodning om udlevering.</p>\r\n<p>\r\n</p>\r\n<p>Arrestordren eller udleveringsanmodningen fremsendes til Rigsadvokaten, enten direkte fra det fremmede land eller via Rigspolitiet, International Kommunikation.</p>\r\n<p>\r\n</p>\r\n<p>Rigsadvokaten vil efter modtagelse af anmodningen foretage en indledende vurdering af sagen og overveje, om udlevering allerede på det foreliggende grundlag bør nægtes.</p>\r\n<p>\r\n</p>\r\n<p>Hvis udlevering ikke bør nægtes på det foreliggende grundlag, fremsender Rigsadvokaten en høring til den politikreds, hvor pågældende opholder sig, bilagt arrestordren eller udleveringsanmodningen.</p>\r\n<p>\r\n</p>\r\n<p>Politikredsen skal herefter foretage den undersøgelse, som er nødvendig for at afgøre, om betingelserne for udlevering er opfyldt, jf. også pkt. 2.3.</p>\r\n<p>\r\n</p>\r\n<p>På baggrund af undersøgelsen skal anklagemyndigheden fremsende en indstilling om udleveringsspørgsmålet til Rigsadvokaten. Relevante bilag, såsom afhøringsrapport og retsbog fra grundlovsforhør, skal vedlægges. Politikredsen skal i indstillingen forholde sig til grundlaget for en eventuel udlevering og, om der er oplysninger, der taler imod udlevering. Se nærmere om betingelserne for udlevering under pkt. 4.</p>\r\n<p>\r\n</p>\r\n<p>Indstillingen kan fremsendes direkte til Rigsadvokaten, medmindre Rigsadvokaten i høringen har anmodet om fremsendelse via den regionale statsadvokat.</p>\r\n<p>\r\n</p>\r\n<p>Såfremt der forud for afgørelsen om udlevering er behov for at indhente supplerende oplysninger fra det efterlysende land, indhentes disse af Rigsadvokaten.</p>\r\n<p>\r\n</p>\r\n<p>Herefter træffer Rigsadvokaten afgørelse i udleveringsspørgsmålet. Den videre sagsbehandling efter afgørelsen er beskrevet under pkt. 5 og 6.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">3.3.</span> <span class=\"Bold Italic\">Samtidig dansk straffesag</span></p>\r\n<p>Såfremt den efterlyste person også er mistænkt, sigtet, tiltalt eller dømt i en dansk straffesag, kan Danmark træffe afgørelse om, at udleveringen udsættes, indtil strafforfølgning og/eller straffuldbyrdelse i den danske sag er gennemført. Det følger af udleveringskonventionens artikel 19, rammeafgørelsen om den europæiske arrestordre artikel 24 og konventionen om den nordiske arrestordre artikel 20.</p>\r\n<p>\r\n</p>\r\n<p>En sådan afgørelse bør meddeles det efterlysende land direkte. Meddelelsen gives af den myndighed, der har truffet afgørelsen.</p>\r\n<p>\r\n</p>\r\n<p>I tilfælde, hvor Danmark træffer afgørelse om at udsætte udleveringen på baggrund af en dansk straffesag, kan det efterlysende land i stedet fremsætte en anmodning om, at den efterlyste overføres midlertidigt med henblik på strafforfølgning. En sådan anmodning betragtes som almindelig retshjælp og skal fremsendes via en central myndighed (Rigsadvokaten), jf. EU-retshjælpskonventionens artikel 6, stk. 8. Rent praktisk sker den midlertidige overførsel efter aftale mellem Danmark og det efterlysende land. Aftalen bør specificere, hvor og hvornår overførslen finder sted, hvor længe den pågældende skal være overført, hvor og hvornår tilbageførsel finder sted, og hvilke betingelser Danmark stiller for overførslen (f.eks. at pågældende skal være fængslet, at han skal være undergivet besøgskontrol eller lign.).</p>\r\n<p style=\"text-align: justify;\">\r\n</p>\r\n<p class=\"Overskriftstekst1\">\r\n   <span class=\"Bold\">4.</span> <span class=\"Bold\">Jura</span></p>\r\n<p>En afgørelse om udlevering og selve behandlingen af udleveringssagen ved politiet, anklagemyndigheden og domstolene, betragtes som en straffeprocessuel beslutning i forbindelse med efterforskningen af den udenlandske straffesag. Dette følger af Højesterets afgørelse i U. 2004.2229 H.</p>\r\n<p>\r\n</p>\r\n<p>Opmærksomheden henledes på, at den danske myndighed, der træffer afgørelse i udleveringssagen, alene skal vurdere, om de relevante betingelser i udleveringsloven er opfyldt, og om de relevante afslagsgrunde finder anvendelse. Der skal således <span class=\"Underline\">ikke</span> ske en selvstændig vurdering af f.eks. mistankegrundlaget i den udenlandske straffesag, jf. dog udleveringslovens § 3, stk. 4, som gælder i sager om udlevering til tredjelande (læs mere under pkt. 4.3.).</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">4.1.</span> <span class=\"Bold Italic\">Norden</span></p>\r\n<p>Sager om udlevering til Norden behandles efter udleveringslovens kapitel 2 b og 3 b.</p>\r\n<p>\r\n</p>\r\n<p class=\"Overskriftstekst3\">\r\n   <span class=\"Bold Italic\">4.1.1.</span> <span class=\"Bold Italic\">Betingelser for udlevering</span></p>\r\n<p>Ifølge udleveringslovens § 10 k kan der ske udlevering til strafforfølgning, såfremt forholdet kan straffes med frihedsstraf eller anden frihedsberøvende foranstaltning, og til straffuldbyrdelse, såfremt der er idømt frihedsstraf eller anden frihedsberøvende foranstaltning. Der kan ske udlevering for flere forhold, selvom betingelserne kun er opfyldt for et af forholdene.</p>\r\n<p>\r\n</p>\r\n<p>Arrestordren skal indeholde de i udleveringslovens § 18 g angivne oplysninger.</p>\r\n<p>\r\n</p>\r\n<p>Der findes konkrete afslagsgrunde i udleveringslovens § 10 m og § 10 n.</p>\r\n<p>\r\n</p>\r\n<p class=\"Overskriftstekst3\">\r\n   <span class=\"Bold Italic\">4.1.2.</span> <span class=\"Bold Italic\">Frist for afgørelse</span></p>\r\n<p>Afgørelse om udlevering på baggrund af en nordisk arrestordre skal træffes <span class=\"Underline\">snarest muligt og senest 3 dage efter anholdelse</span>, jf. udleveringslovens § 18 k, stk. 1.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">4.2.</span> <span class=\"Bold Italic\">EU</span></p>\r\n<p>Sager om udlevering til andre EU-lande behandles efter udleveringslovens kapitel 2 a og 3 a.</p>\r\n<p>\r\n</p>\r\n<p class=\"Overskriftstekst3\">\r\n   <span class=\"Bold Italic\">4.2.1.</span> <span class=\"Bold Italic\">Betingelser for udlevering</span></p>\r\n<p>Efter udleveringslovens § 10 a, stk. 1, kan der ske udlevering til et andet EU-land til strafforfølgning eller straffuldbyrdelse for en række nærmere angivne forbrydelser (positivlisten) uden kontrol af dobbelt strafbarhed, når handlingen efter lovgivningen i det anmodende land kan medføre fængsel i 3 år eller mere.</p>\r\n<p>\r\n</p>\r\n<p>Er handlingen ikke omfattet af positivlisten i § 10 a, stk. 1, kan der ske udlevering til strafforfølgning, hvis handlingen kan straffes med fængsel i 1 år eller mere, jf. stk. 2, og til straffuldbyrdelse, hvis pågældende er idømt fængsel i 4 måneder eller mere, jf. stk. 3. Udlevering efter stk. 2 og 3 kræver endvidere, at handlingen også er strafbar efter dansk ret. Der kan ske udlevering for flere forhold, selvom betingelserne kun er opfyldt for et af forholdene</p>\r\n<p>\r\n</p>\r\n<p>Arrestordren skal indeholde de i udleveringslovens § 18 a angivne oplysninger.</p>\r\n<p>\r\n</p>\r\n<p>Der findes en række afslagsgrunde i udleveringslovens §§ 10 c – 10 i.</p>\r\n<p>\r\n</p>\r\n<p class=\"Overskriftstekst3\">\r\n   <span class=\"Bold Italic\">4.2.2.</span> <span class=\"Bold Italic\">Frist for afgørelse</span></p>\r\n<p>Afgørelse om udlevering på baggrund af en europæisk arrestordre skal træffes af Rigsadvokaten <span class=\"Underline\">snarest muligt og senest 10 dage efter anholdelse</span>, jf. udleveringslovens § 18 d, stk. 1.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">4.3.</span> <span class=\"Bold Italic\">Tredjelande</span></p>\r\n<p>Sager om udlevering til stater uden for Den Europæiske Union og Norden behandles efter udleveringslovens kapitel 2 og 3.</p>\r\n<p>\r\n</p>\r\n<p class=\"Overskriftstekst3\">\r\n   <span class=\"Bold Italic\">4.3.1.</span> <span class=\"Bold Italic\">Betingelser for udlevering</span></p>\r\n<p>Udlevering til tredjelande kræver, at handlingen kan straffes efter dansk ret med fængsel i mindst 1 år. For udlevering af danske statsborgere stilles yderligere krav. De nærmere betingelser findes i udleveringslovens § 2 og § 2 a. Det bemærkes, at der kan ske udlevering for flere forhold, selvom betingelserne kun er opfyldt for et af forholdene, jf. udleveringslovens § 3, stk. 3.</p>\r\n<p>\r\n</p>\r\n<p>Anmodningen om udlevering skal indeholde de i udleveringslovens § 11 angivne oplysninger.</p>\r\n<p>\r\n</p>\r\n<p>Der findes afslagsgrunde i udleveringslovens §§ 3 – 9.</p>\r\n<p>\r\n</p>\r\n<p>I sager om udlevering til tredjelande fremgår det af udleveringslovens § 3, stk. 4, at hvis det på grund af særlige omstændigheder må antages, at sigtelsen vedrørende en handling, for hvilken der søges udlevering, savner tilstrækkeligt bevismæssigt grundlag, må udleveringen for handlingen ikke finde sted.</p>\r\n<p>\r\n</p>\r\n<p>Af bemærkningerne til § 3, stk. 4<a class=\"FodnoteHenvisning\" name=\"Henvisning_id9b92c01f-6ca8-4438-9453-a8fa2cd15b66\" href=\"#id9b92c01f-6ca8-4438-9453-a8fa2cd15b66\">4</a>, følger det, at Rigsadvokaten ikke i forbindelse med afgørelsen af udleveringsspørgsmålet skal foretage en almindelig prøvelse af skyldsspørgsmålet. Rigsadvokaten skal således som hovedregel uden nærmere bevismæssig prøvelse lægge den udenlandske anholdelsesbeslutning til grund ved afgørelse af udleveringsspørgsmålet. Kun hvis den pågældende har henvist til <span class=\"Underline\">særlige</span> omstændigheder, hvorefter der foreligger rimelig tvivl om den pågældendes skyld, vil der skulle fremsættes begæring om tilvejebringelse af yderligere bevismateriale.</p>\r\n<p>\r\n</p>\r\n<p class=\"Overskriftstekst3\">\r\n   <span class=\"Bold Italic\">4.3.2.</span> <span class=\"Bold Italic\">Frist for afgørelse</span></p>\r\n<p>Udleveringsloven indeholder ingen frist for Rigsadvokatens afgørelse af spørgsmålet om udlevering til tredjeland, men sagen bør behandles hurtigst muligt.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">4.4.</span> <span class=\"Bold Italic\">Specialitetsprincippet og videreudlevering</span></p>\r\n<p>Når en person er udleveret fra Danmark til et fremmed land, må det pågældende land ikke udlevere den pågældende videre til et tredjeland, eller udsætte den pågældende for strafforfølgning eller straffuldbyrdelse for andre strafbare handlinger begået før udleveringen end dem, der er omfattet af udleveringen, medmindre betingelserne i udleveringslovens § 10, nr. 1, er opfyldt.</p>\r\n<p>\r\n</p>\r\n<p>Et samtykke efter udleveringslovens § 10, nr. 1, litra a), kan alene gives af Rigsadvokaten på baggrund af betingelserne anført i udleveringslovens § 20. Udvidelse af udleveringsgrundlaget kan begæres indbragt for domstolene, jf. § 20, stk. 5.</p>\r\n<p>\r\n</p>\r\n<p>Videreudlevering fra et EU-land eller udvidelse af udleveringsgrundlaget kan også ske med den efterlystes indenretlige samtykke, jf. udleveringslovens § 10 j, ligesom udvidelse af grundlaget også kan ske, hvis de nye forhold ikke kan medføre frihedsberøvelse.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">4.5.</span> <span class=\"Bold Italic\">Afsoning i hjemland</span></p>\r\n<p>\r\n</p>\r\n<p class=\"Overskriftstekst3\">\r\n   <span class=\"Bold Italic\">4.5.1.</span> <span class=\"Bold Italic\">Udlevering til strafforfølgning</span></p>\r\n<p>Danmark kan i medfør af udleveringslovens § 10 b, stk. 1 (EU), og § 10 l (Norden) stille krav om, at den efterlyste person returneres til Danmark efter endt strafforfølgning med henblik på afsoning. En sådan betingelse anføres i afgørelsen om udlevering, og bør ligeledes meddeles det efterlysende land skriftligt. Det er den myndighed, der træffer afgørelsen, som orienterer det pågældende land.</p>\r\n<p>\r\n</p>\r\n<p>En betingelse om tilbageførsel til afsoning stilles sædvanligvis kun, hvis der er tale om en dansk statsborger eller en person, som opfylder betingelserne for at opnå statsborgerskab, dvs. at pågældende har opholdt sig lovligt i Danmark i 9 år eller mere. Dette følger af forarbejderne til udleveringsloven.</p>\r\n<p>\r\n</p>\r\n<p>Fastsættelse af krav om tilbageførsel over for tredjelande er ikke særskilt reguleret, men er fast praksis, i hvert fald i forhold til danske statsborgere.</p>\r\n<p>\r\n</p>\r\n<p class=\"Overskriftstekst3\">\r\n   <span class=\"Bold Italic\">4.5.2 Udlevering til straffuldbyrdelse</span>\r\n</p>\r\n<p>Danmark kan i medfør af udleveringslovens § 10 b, stk. 2 (EU), og § 10 l (Norden), afslå udlevering til straffuldbyrdelse og i stedet overtage fuldbyrdelsen af straffen. I så fald skal sagen behandles efter reglerne om overførsel af domfældte<a class=\"FodnoteHenvisning\" name=\"Henvisning_id2183bb76-f6e7-498e-95b6-84189c91f18f\" href=\"#id2183bb76-f6e7-498e-95b6-84189c91f18f\">5</a>.</p>\r\n<p>\r\n</p>\r\n<p>Muligheden for at afslå udlevering til straffuldbyrdelse til et tredjeland og i stedet overtage fuldbyrdelsen er ikke reguleret i dansk ret, ligesom spørgsmålet ikke er berørt i udleveringskonventionen. Det vil i givet fald bero på en konkret aftale mellem Rigsadvokaten og det efterlysende land.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">5.</span> <span class=\"Bold\">Straf og andre retsfølger</span></p>\r\n<p>En afgørelse om udlevering, der træffes af Rigsadvokaten, fremsendes alene til den relevante politikreds, og således ikke direkte til den efterlyste.</p>\r\n<p>\r\n</p>\r\n<p>Det er politikredsen, der fremsender en afgørelse om udlevering til den efterlystes advokat, uagtet om denne er truffet af Rigsadvokaten eller kredsen selv. Afgørelsen skal ligeledes forkyndes for den efterlyste, eventuelt ved brug af tolk.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">5.1.</span> <span class=\"Bold Italic\">Domstolsprøvelse</span></p>\r\n<p>En afgørelse om udlevering kan indbringes for retten på begæring af den efterlyste. Det følger af udleveringslovens § 16, § 18 b, stk. 5, og § 18 i, stk. 2.</p>\r\n<p>\r\n</p>\r\n<p>En anmodning om domstolsprøvelse skal fremsættes senest 3 dage efter, at beslutningen er meddelt den pågældende, jf. udleveringslovens § 16, stk. 2, § 18 b, stk. 5, og § 18 i, stk. 3. Den efterlyste og dennes advokat bør gøres særskilt opmærksomme på fristen for begæring om domstolsprøvelse i forbindelse med forkyndelse af afgørelsen.</p>\r\n<p>\r\n</p>\r\n<p>Der medvirker ikke domsmænd under sagens behandling i retten.</p>\r\n<p>\r\n</p>\r\n<p>Opmærksomheden henledes på, at retten alene skal prøve, om Rigsadvokatens eller politikredsens afgørelse om udlevering er lovlig, dvs. om betingelserne i udleveringsloven er opfyldt og om eventuelle afslagsgrunde finder anvendelse. Der skal således ikke ske prøvelse af mistankegrundlaget eller beviserne i den udenlandske straffesag.</p>\r\n<p>\r\n</p>\r\n<p class=\"Overskriftstekst3\">\r\n   <span class=\"Bold Italic\">5.1.1.</span> <span class=\"Bold Italic\">Forhandling ved byretten</span></p>\r\n<p>Såfremt den efterlyste anmoder om, at en beslutning om udlevering indbringes for retten, fremsendes sagen af vedkommende politikreds til retten på det sted, hvor den efterlyste opholder sig, med anmodning om berammelse af retsmøde.</p>\r\n<p>\r\n</p>\r\n<p>Anmodningen vedlægges relevante sagsakter, herunder arrestordren eller udleveringsanmodningen, anholdelses- og afhøringsrapporter, samt afgørelsen om udlevering. Er afgørelsen truffet af Rigsadvokaten, henledes opmærksomheden på, at kredsens indstilling til Rigsadvokaten ikke er en del af sagens akter, men en intern korrespondance.</p>\r\n<p>\r\n</p>\r\n<p>I forbindelse med domstolsprøvelse kan der være behov for oversættelse af dokumenter modtaget fra udlandet. Eventuel oversættelse sker ved kredsens foranstaltning.</p>\r\n<p>\r\n</p>\r\n<p>Der gælder forskellige tidsfrister for domstolsprøvelse i udleveringssager, og det kan derfor være hensigtsmæssigt at gøre retten opmærksom herpå, når der anmodes om retsmøde, og når sagen berammes.</p>\r\n<p>\r\n</p>\r\n<p>I sager om udlevering til et <span class=\"Bold\">nordisk land</span> skal rettens afgørelse så vidt muligt afsiges <span class=\"Underline\">inden 30 dage efter anholdelse</span> af den pågældende, jf. udleveringslovens § 18 k, stk. 2, og i sager om udlevering til et andet <span class=\"Bold\">EU-land</span> skal rettens endelige afgørelse så vidt muligt afsiges <span class=\"Underline\">inden 60 dage efter anholdelse</span> af den pågældende, jf. § 18 d, stk. 2.</p>\r\n<p>\r\n</p>\r\n<p>Der findes ikke tidsfrister for domstolsprøvelse af en beslutning om udlevering til et tredjeland, men disse sager bør behandles hurtigst muligt.</p>\r\n<p>\r\n</p>\r\n<p>Spørgsmålet behandles som udgangspunkt mundtligt, og den efterlyste må antages at have ret til at være tilstede efter en analogi af retsplejelovens § 748.</p>\r\n<p>\r\n</p>\r\n<p class=\"Overskriftstekst3\">\r\n   <span class=\"Bold Italic\">5.1.2.</span> <span class=\"Bold Italic\">Kære</span></p>\r\n<p>Byrettens afgørelse i spørgsmålet om udlevering, der træffes ved kendelse, jf. udleveringslovens § 16, stk. 3, kan kæres af både den efterlyste og anklagemyndigheden.</p>\r\n<p>\r\n</p>\r\n<p>Opmærksomheden henledes på, at <span class=\"Underline\">kærefristen i udleveringssager er 3 dage</span>, jf. udleveringslovens § 16, stk. 3.</p>\r\n<p>\r\n</p>\r\n<p class=\"Overskriftstekst3\">\r\n   <span class=\"Bold Italic\">5.1.3.</span> <span class=\"Bold Italic\">Forhandling ved landsretten</span></p>\r\n<p>Sagens behandling i landsretten sker som udgangspunkt mundtligt, medmindre landsretten bestemmer andet.</p>\r\n<p>\r\n</p>\r\n<p>Det er statsadvokaten, der møder for landsretten, og kredsen skal derfor fremsende sagens akter til statsadvokaten med en indstilling. Kredsen bør i indstillingen gøre opmærksom på anholdelsestidspunktet, således at statsadvokaten i forbindelse med sagens berammelse kan gøre landsretten opmærksom på de under pkt. 5.1.1. angivne tidsfrister.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">6.</span> <span class=\"Bold\">Efter dom</span></p>\r\n<p>Når der foreligger en endelig afgørelse om udlevering, kan udleveringen gennemføres. En administrativ afgørelse truffet af Rigsadvokaten eller, for så vidt angår udlevering til nordiske lande, politidirektøren, er endelig, når den efterlyste har meddelt, at vedkommende ikke ønsker den indbragt for domstolene, eller 3-dagesfristen for begæring om domstolsprøvelse er udløbet. En domstolsafgørelse om udlevering er endelig, når kærefristen er udløbet eller afgørelsen ikke kan påkæres til højere ret. Ansøgning om kære til Højesteret har alene opsættende virkning, hvis Højesteret bestemmer dette.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">6.1.</span> <span class=\"Bold Italic\">Meddelelse om afgørelse og udlevering</span></p>\r\n<p>Det er politikredsens ansvar at meddele det begærende land, enten direkte eller via Rigspolitiet, International Kommunikation, at der foreligger en endelig afgørelse. I den forbindelse anmodes det pågældende land typisk om at fremsende et forslag til rejseplan, idet det er det efterlysende lands ansvar at afhente den efterlyste i Danmark.</p>\r\n<p>\r\n</p>\r\n<p>Når politikredsen har godkendt den fremsendte rejseplan, aftales tid og sted for overgivelse af den efterlyste til det pågældende lands varetægt. Dette sker typisk i lufthavnen eller ved en grænseovergang, idet dansk politi har ansvaret for den pågældende indtil denne har forladt dansk territorium.</p>\r\n<p>\r\n</p>\r\n<p>Det efterlysende land har ansvaret for at sikre eventuel transittilladelse, såfremt de ikke kan rejse direkte fra Danmark til deres endelige destination.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">6.2.</span> <span class=\"Bold Italic\">Frist for at gennemføre udlevering</span></p>\r\n<p>Når der foreligger en endelig afgørelse, skal udlevering gennemføres snarest muligt, jf. udleveringslovens § 17, stk. 2. Ifølge § 17, stk. 3, skal fængsling ophæves, såfremt udlevering ikke er gennemført senest 30 dage efter endelig afgørelse, medmindre der foreligger særlige tilfælde. Fristen regnes fra det tidspunkt, hvor udleveringsbeslutningen er fundet lovlig ved endelig retskendelse, jf. U 1994.920 V.</p>\r\n<p>\r\n</p>\r\n<p>Udlevering til <span class=\"Bold\">EU-lande</span> skal gennemføres snarest muligt og inden 10 dage, jf. udleveringslovens § 18 e, stk. 2, og i forhold til <span class=\"Bold\">nordiske lande</span> er fristen 5 dage, jf. § 18 l, stk. 2.</p>\r\n<p>\r\n</p>\r\n<p>Manglende overholdelse af fristen skal som udgangspunkt medføre løsladelse, jf. som nævnt, udleveringslovens § 17, stk. 3, men også § 18 e, stk. 3, og § 18 l, stk. 3.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">6.3.</span> <span class=\"Bold Italic\">Afslutningsskrivelse efter udlevering</span></p>\r\n<p>Når udlevering er gennemført, skal det land, som anmodede om udleveringen, orienteres om, hvor længe den pågældende har været frihedsberøvet i Danmark. Såfremt der i forbindelse med udleveringen har været stillet vilkår for udleveringen, f.eks. om afsoning i Danmark, bør dette gentages i orienteringsskrivelsen.</p>\r\n<p>\r\n</p>\r\n<p>Orienteringen foretages af den myndighed, der har truffet afgørelsen om udlevering, dvs. Rigsadvokaten eller politidirektøren. Er afgørelsen truffet af Rigsadvokaten, skal politikredsen orientere Rigsadvokaten, når udlevering er gennemført. Kredsen skal i den forbindelse oplyse, hvor længe den pågældende har været frihedsberøvet i Danmark, og hvornår udleveringen blev gennemført.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">7.</span> <span class=\"Bold\">Love og forarbejder</span></p>\r\n<p class=\"Liste1\">\r\n   <span class=\"Liste1Nr\">•</span> Lov om udlevering af lovovertrædere (<span class=\"Underline\">lovbekendtgørelse nr. 838 af 25. august 2005 som senest ændret ved lov nr. 377 af 27. april 2016</span>)</p>\r\n<p class=\"Liste1\">\r\n   <span class=\"Liste1Nr\">•</span> <span class=\"Underline\">Den Europæiske Konvention af 13. december 1957 om Udlevering</span></p>\r\n<p class=\"Liste1\">\r\n   <span class=\"Liste1Nr\">•</span> <span class=\"Underline\">1. tillægsprotokol af 15. oktober 1975 til den Europæiske Konvention om Udlevering</span></p>\r\n<p class=\"Liste1\">\r\n   <span class=\"Liste1Nr\">•</span> <span class=\"Underline\">2. tillægsprotokol af 17. marts 1978 til den Europæiske Konvention om Udlevering</span></p>\r\n<p class=\"Liste1\">\r\n   <span class=\"Liste1Nr\">•</span> <span class=\"Underline\">3. tillægsprotokol af 10. november 2010 til den Europæiske Konvention om Udlevering</span> (ej ratificeret af Danmark)</p>\r\n<p class=\"Liste1\">\r\n   <span class=\"Liste1Nr\">•</span> <span class=\"Underline\">4. tillægsprotokol af 20. september 2012 til den Europæiske Konvention om Udlevering</span> (ej ratificeret af Danmark)</p>\r\n<p class=\"Liste1\">\r\n   <span class=\"Liste1Nr\">•</span> <span class=\"Underline\">Rådets rammeafgørelse af 13. juni 2002 om den Europæiske Arrestordre og om procedurerne for overgivelse mellem medlemsstaterne (2002/584/RIA)</span></p>\r\n<p class=\"Liste1\">\r\n   <span class=\"Liste1Nr\">•</span> <span class=\"Underline\">Rådets rammeafgørelse af 26. februar 2009 (2009/299/RIA) om ændring af rammeafgørelse 2002/584/RIA mv.</span></p>\r\n<p class=\"Liste1\">\r\n   <span class=\"Liste1Nr\">•</span> <span class=\"Underline\">Håndbog om anvendelse af den Europæiske Arrestordre</span></p>\r\n<p class=\"Liste1\">\r\n   <span class=\"Liste1Nr\">•</span> <span class=\"Underline\">Konventionen af 15. december 2005 om overgivelse for strafbare forhold mellem de nordiske lande</span> (Nordisk Arrestordre).</p>\r\n<p class=\"Liste1\">\r\n   <span class=\"Liste1Nr\">•</span> <span class=\"Underline\">Bekendtgørelse nr. 25 af 13. april 2010 af aftale af 23. juni 2005 med Amerikas Forenede Stater om udlevering</span></p>\r\n<p class=\"Liste1\">\r\n   <span class=\"Liste1Nr\">•</span> <span class=\"Underline\">Bekendtgørelse af traktat af 30. november 1977 med Canada om udlevering</span></p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Rigsadvokaturen, den 26. april 2017</p><p class=\"Sign1\" align=\"center\">Rigsadvokaten</p><p class=\"Sign2\" align=\"right\">/ Rigsadvokaten</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id4087032d-9a34-4ec8-92a0-a961c8b06249\" href=\"#Henvisning_id4087032d-9a34-4ec8-92a0-a961c8b06249\">1</a> Det følger af bekendtgørelse nr. 483 af 24. maj 2016 om overførsel af kompetence fra Justitsministeriets departement til anklagemyndigheden i sager om udlevering og fuldbyrdelse af visse strafferetlige afgørelser mv. § 1, stk. 1, at beføjelser tillagt justitsministeren i medfør af lov om udlevering af lovovertrædere, udøves af Rigsadvokaten. Afgørelser, der er truffet af Rigsadvokaten i medfør af stk. 1, kan ikke påklages til justitsministeren, jf. stk. 2.</p>\r\n<p class=\"Fodnote\">\r\n   <a class=\"FodnoteNr\" name=\"id15604c40-bf9a-4bc8-afa9-be1b51f6660e\" href=\"#Henvisning_id15604c40-bf9a-4bc8-afa9-be1b51f6660e\">2</a> Folketingstidende 1966-67, 2. samling, Tillæg A, spalte 2546</p>\r\n<p class=\"Fodnote\">\r\n   <a class=\"FodnoteNr\" name=\"id18e41100-5c2b-45da-88d8-92ba26e22639\" href=\"#Henvisning_id18e41100-5c2b-45da-88d8-92ba26e22639\">3</a> Afgørelser, der er truffet af politidirektørerne i medfør af udleveringslovens § 18 h, stk. 4, 1. pkt., kan ikke påklages til anden administrativ myndighed, jf. § 1, stk. 3, i bekendtgørelse om overførsel af kompetence fra Justitsministeriets departement til anklagemyndigheden i sager om udlevering og fuldbyrdelse af visse strafferetlige afgørelser mv.</p>\r\n<p class=\"Fodnote\">\r\n   <a class=\"FodnoteNr\" name=\"id9b92c01f-6ca8-4438-9453-a8fa2cd15b66\" href=\"#Henvisning_id9b92c01f-6ca8-4438-9453-a8fa2cd15b66\">4</a> Folketingstidende 1966-67, 2. samling, Tillæg A, spalte 2546</p>\r\n<p class=\"Fodnote\">\r\n   <a class=\"FodnoteNr\" name=\"id2183bb76-f6e7-498e-95b6-84189c91f18f\" href=\"#Henvisning_id2183bb76-f6e7-498e-95b6-84189c91f18f\">5</a> Norden: Lov om samarbejde mellem Finland, Island, Norge og Sverige angående fuldbyrdelse af straf.</p>\r\n<p class=\"Fodnote\">Europa: Rådets rammeafgørelse af 27. november 2008 (2008/909/RIA) om anvendelse af princippet om gensidig anerkendelse på domme i straffesager om idømmelse af frihedsstraffe eller frihedsberøvende foranstaltninger med henblik på fuldbyrdelse i den Europæiske Union samt Lov om fuldbyrdelse af visse strafferetlige afgørelse i den Europæiske Union eller, hvis det pågældende land ikke har tiltrådt rammeafgørelsen, Den Europæiske Konvention af 21. marts 1983 om overførsel af domfældte og Lov om international fuldbyrdelse af straf.</p>\r\n<p class=\"Fodnote\">Tredjelande: Den Europæiske Konvention af 21. marts 1983 om overførsel af domfældte og Lov om international fuldbyrdelse af straf</p>\r\n<p class=\"Fodnote\">\r\n</p>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/07/2018"
        },
        {
            "displayName": "Accession",
            "displayValue": "C20171058809"
        },
        {
            "displayName": "Entydig dokumentidentifikation",
            "displayValue": "AA010939"
        },
        {
            "displayName": "Dato for førstegangsindlæggelse",
            "displayValue": "17/07/2018"
        },
        {
            "displayName": "Dato for indlæggelse",
            "displayValue": "17/07/2018"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10588"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "26/04/2017"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Rigsadvokaten"
        },
        {
            "displayName": "Ressortministeriets journalnummer",
            "displayValue": "CMS VB 6596"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}