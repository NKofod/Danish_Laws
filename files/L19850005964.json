{
    "id": 71188,
    "title": "Bekendtgørelse af traktat af 15. marts 1984 vedrørende Grønlands udtræden af De europæiske Fællesskaber ",
    "documentTypeId": "220",
    "isSagsforlobPeriodValid": false,
    "shortName": "BKI nr 59 af 05/09/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af traktat af 15. marts 1984  \r\n\r\n vedrørende Grønlands udtræden af De europæiske Fællesskaber </H1>  \r\n\r\n<P></P>  \r\n\r\n<BR>  \r\n\r\n I henhold til kgl. resolution af 28. maj 1984 har Danmark ratificeret en den  \r\n\r\n 13. marts 1984 i Bruxelles på EFs vegne og den 15. marts 1984 i Godthåb på  \r\n\r\n Grønlands vegne undertegnet traktat om ændring af traktaterne om oprettelse  \r\n\r\n af De europæiske Fællesskaber, for så vidt angår Grønland, med en dertil  \r\n\r\n knyttet protokol om den særlige ordning for Grønland. Samtidig med traktaten  \r\n\r\n undertegnedes mellem Det europæiske økonomiske Fællesskab på den ene side og  \r\n\r\n den danske regering og det grønlandske landsstyre på den anden side en  \r\n\r\n fiskeriaftale og en protokol vedrørende betingelserne for fiskeri.  \r\n\r\n Aftalekomplekset har følgende ordlyd:  \r\n\r\n<P>TRAKTAT OM ÆNDRING AF TRAKTATERNE OM OPRETTELSE AF DE EUROPÆISKE  \r\n\r\n FÆLLESSKABER FOR SÅ VIDT ANGÅR GRØNLAND </P>  \r\n\r\n<P>HANS MAJESTÆT BELGIERNES KONGE, </P>  \r\n\r\n<P>HENDES MAJESTÆT DANMARKS DRONNING, </P>  \r\n\r\n<P>PRÆSIDENTEN FOR FORBUNDS REPUBLIKKEN TYSKLAND, </P>  \r\n\r\n<P>PRÆSIDENTEN FOR DEN HELLENSKE REPUBLIK, </P>  \r\n\r\n<P>PRÆSIDENTEN FOR DEN FRANSKE REPUBLIK, </P>  \r\n\r\n<P>PRÆSIDENTEN FOR IRLAND, </P>  \r\n\r\n<P>PRÆSIDENTEN FOR DEN ITALIENSKE REPUBLIK, </P>  \r\n\r\n<P>HANS KONGELIGE HØJHED STORHERTUGEN AF LUXEMBOURG, </P>  \r\n\r\n<P>HENDES MAJESTÆT DRONNINGEN AF NEDERLANDENE, </P>  \r\n\r\n<P>HENDES MAJESTÆT DRONNINGEN AF DET FORENEDE KONGERIGE STORBRITANNIEN OG  \r\n\r\n NORDIRLAND, </P>  \r\n\r\n<P>UNDER HENVISNING TIL artikel 96 i Traktaten om oprettelse af Det  \r\n\r\n europæiske Kul- og Stålfællesskab, </P>  \r\n\r\n<P>UNDER HENVISNING TIL artikel 236 i Traktaten om oprettelse af Det  \r\n\r\n europæiske økonomiske Fællesskab, </P>  \r\n\r\n<P>UNDER HENVISNING TIL artikel 204 i Traktaten om oprettelse af Det  \r\n\r\n europæiske Atomenergifællesskab, og </P>  \r\n\r\n<P>UD FRA FØLGENDE BETRAGTNINGER: </P>  \r\n\r\n<P>Kongeriget Danmarks regering har forelagt Rådet et forslag til ændring af  \r\n\r\n Traktaterne om oprettelse af De europæiske Fællesskaber med henblik på, at  \r\n\r\n disse Traktaters anvendelse på Grønland bringes til ophør, samt på, at der  \r\n\r\n etableres en ny ordning for forbindelserne mellem Fællesskaberne og Grønland;  \r\n\r\n</P>  \r\n\r\n<P>på grund af Grønlands særlige karakter bør dette forslag imødekommes ved,  \r\n\r\n at der indføres en ordning, som gør det muligt at opretholde nære og varige  \r\n\r\n forbindelser mellem Fællesskaberne og Grønland samt at tage hensyn til deres  \r\n\r\n gensidige interesser, navnlig behovet for Grønlands udvikling; </P>  \r\n\r\n<P>den ordning, der gælder for de oversøiske lande og territorier, og som er  \r\n\r\n fastsat i fjerde del af Traktaten om oprettelse af Det europæiske økonomiske  \r\n\r\n Fællesskab, danner en passende ramme for omtalte forbindelser, men der må for  \r\n\r\n Grønlands vedkommende fastsættes supplerende bestemmelser; </P>  \r\n\r\n<P>HAR VEDTAGET ved fælles aftale at fastlægge en ny ordning, der skal finde  \r\n\r\n anvendelse på Grønland, og har med dette mål for øje som befuldmægtigede  \r\n\r\n udpeget: </P>  \r\n\r\n<P>HANS MAJESTÆT BELGIERNES KONGE: </P>  \r\n\r\n<P>Leo TINDEMANS, </P>  \r\n\r\n<P>Minister for forbindelserne udadtil </P>  \r\n\r\n<P>i kongeriget Belgien </P>  \r\n\r\n<P>HENDES MAJESTÆT DANMARKS DRONNING: </P>  \r\n\r\n<P>Uffe ELLEMANN-JENSEN, </P>  \r\n\r\n<P>Danmarks udenrigsminister </P>  \r\n\r\n<P>Gunnar RIBERHOLDT, </P>  \r\n\r\n<P>Overordentlig og befuldmægtiget ambassadør, </P>  \r\n\r\n<P>Danmarks faste repræsentant </P>  \r\n\r\n<P>PRÆSIDENTEN FOR FORBUNDSREPUBLIKKEN TYSKLAND: </P>  \r\n\r\n<P>Hans-Dietrich GENSCHER, </P>  \r\n\r\n<P>Udenrigsminister for </P>  \r\n\r\n<P>Forbundsrepublikken Tyskland </P>  \r\n\r\n<P>PRÆSIDENTEN FOR </P>  \r\n\r\n<P>DEN HELLENSKE REPUBLIK: </P>  \r\n\r\n<P>Theodoros PANGALOS, </P>  \r\n\r\n<P>Statssekretær for udenrigsanliggender </P>  \r\n\r\n<P>for Den hellenske Republik </P>  \r\n\r\n<P>PRÆSIDENTEN FOR </P>  \r\n\r\n<P>DEN FRANSKE REPUBLIK: </P>  \r\n\r\n<P>Roland DUMAS, </P>  \r\n\r\n<P>Minister for europæiske anliggender </P>  \r\n\r\n<P>for Den franske Republik </P>  \r\n\r\n<P>PRÆSIDENTEN FOR IRLAND: </P>  \r\n\r\n<P>Peter BARRY, </P>  \r\n\r\n<P>Irlands udenrigsminister </P>  \r\n\r\n<P>PRÆSIDENTEN FOR </P>  \r\n\r\n<P>DEN ITALIENSKE REPUBLIK: </P>  \r\n\r\n<P>Giulio ANDREOTTI, </P>  \r\n\r\n<P>Udenrigsminister for </P>  \r\n\r\n<P>Den italienske Republik </P>  \r\n\r\n<P>HANS KONGELIGE HØJHED </P>  \r\n\r\n<P>STORHERTUGEN AF LUXEMBOURG: </P>  \r\n\r\n<P>Colette FLESCH, </P>  \r\n\r\n<P>Udenrigsminister for regeringen </P>  \r\n\r\n<P>for storhertugdømmet Luxembourg </P>  \r\n\r\n<P>HENDES MAJESTÆT DRONNINGEN </P>  \r\n\r\n<P>AF NEDERLANDENE: </P>  \r\n\r\n<P>W. F. van EEKELEN, </P>  \r\n\r\n<P>Statssekretær for udenrigsanliggender </P>  \r\n\r\n<P>for Nederlandene </P>  \r\n\r\n<P>H. J. Ch. RUTTEN, </P>  \r\n\r\n<P>Overordentlig og befuldmægtiget </P>  \r\n\r\n<P>ambassadør, </P>  \r\n\r\n<P>Fast repræsentant for Nederlandene </P>  \r\n\r\n<P>HENDES MAJESTÆT DRONNINGEN </P>  \r\n\r\n<P>AF DET FORENEDE KONGERIGE </P>  \r\n\r\n<P>STORBRITANNIEN OG NORDIRLAND: </P>  \r\n\r\n<P>The Right Honourable </P>  \r\n\r\n<P>Sir Geoffrey HOWE Q.C., M.P., </P>  \r\n\r\n<P>Statssekretær for udenrigs- og </P>  \r\n\r\n<P>Commonwealth-anliggender </P>  \r\n\r\n<P>SOM, efter at have udvekslet deres fuldmagter og fundet dem i god og  \r\n\r\n behørig form, er blevet enige om følgende: </P>  \r\n\r\n<P>Artikel 1 </P>  \r\n\r\n<P>I artikel 79, stk. 2, litra a), i Traktaten om oprettelse af Det  \r\n\r\n europæiske Kul- og Stålfællesskab indsættes følgende afsnit: </P>  \r\n\r\n<P>&#187;Denne Traktat finder ikke anvendelse på Grønland.&#171;. </P>  \r\n\r\n<P>Artikel 2 </P>  \r\n\r\n<P>Benævnelsen &#187;Danmark&#171; indføjes i artikel 131, stk. 1, første  \r\n\r\n punktum, i Traktaten om oprettelse af Det europæiske økonomiske Fællesskab.  \r\n\r\n</P>  \r\n\r\n<P>Artikel 3 </P>  \r\n\r\n<P CLASS=PUNKT> <B>1.</B> I fjerde del af Traktaten om oprettelse af Det  \r\n\r\n europæiske økonomiske Fællesskab indsættes følgende artikel: </P>  \r\n\r\n<P>&#187;Artikel 136 a </P>  \r\n\r\n<P>Bestemmelserne i artikel 131-136 finder anvendelse på Grønland, medmindre  \r\n\r\n andet følger af de særlige bestemmelser for Grønland, der er fastsat i den  \r\n\r\n protokol om den særlige ordning for Grønland, der er knyttet som bilag til  \r\n\r\n denne Traktat.&#171; </P>  \r\n\r\n<P CLASS=PUNKT> <B>2.</B> Den til denne Traktat knyttede protokol om den  \r\n\r\n særlige ordning for Grønland knyttes som bilag til Traktaten om oprettelse af  \r\n\r\n Det europæiske økonomiske Fællesskab. Protokol nr. 4 om Grønland, der er  \r\n\r\n knyttet som bilag til tiltrædelsesakten af 22. januar 1972, ophæves. </P>  \r\n\r\n<P>Artikel 4 </P>  \r\n\r\n<P>Grønland optages på den i bilag IV til Traktaten om oprettelse af Det  \r\n\r\n europæiske økonomiske Fællesskab angivne fortegnelse. </P>  \r\n\r\n<P>Artikel 5 </P>  \r\n\r\n<P>I artikel 198, stk. 3, litra a), i Traktaten om oprettelse af Det  \r\n\r\n europæiske Atomenergifællesskab indsættes følgende afsnit: </P>  \r\n\r\n<P>&#187;Denne Traktat finder ikke anvendelse på Grønland.&#171;. </P>  \r\n\r\n<P>Artikel 6 </P>  \r\n\r\n<P CLASS=PUNKT> <B>1.</B> Denne Traktat skal ratificeres af De høje  \r\n\r\n kontraherende Parter i overensstemmelse med deres forfatningsmæssige  \r\n\r\n bestemmelser. Ratifikationsinstrumenterne deponeres hos Den italienske  \r\n\r\n Republiks regering. </P>  \r\n\r\n<P CLASS=PUNKT> <B>2.</B> Denne Traktat træder i kraft den 1. januar 1985. Er  \r\n\r\n ikke alle ratifikationsinstrumenterne deponeret inden nævnte dato, træder  \r\n\r\n denne Traktat i kraft den første dag i den måned, der følger efter  \r\n\r\n deponeringen af ratifikationsinstrumentet fra den signatarstat, der som den  \r\n\r\n sidste opfylder denne formalitet. </P>  \r\n\r\n<P>Artikel 7 </P>  \r\n\r\n<P>Denne Traktat, udarbejdet i eet eksemplar på dansk, engelsk, fransk,  \r\n\r\n græsk, irsk, italiensk, nederlandsk og tysk, hvilke otte tekster har samme  \r\n\r\n gyldighed, deponeres i Den italienske Republiks regerings arkiver. Denne  \r\n\r\n regering fremsender en bekræftet afskrift til hver af de øvrige  \r\n\r\n signatarstaters regeringer. </P>  \r\n\r\n<P>TIL BEKRÆFTELSE HERAF har undertegnede befuldmægtigede underskrevet denne  \r\n\r\n Traktat. </P>  \r\n\r\n<P>Udfærdiget i Bruxelles, den trettende marts nitten hundrede og fireogfirs.  \r\n\r\n</P>  \r\n\r\n<P>Leo TINDEMANS </P>  \r\n\r\n<P>Uffe ELLEMANN-JENSEN </P>  \r\n\r\n<P>Gunnar RIBERHOLDT </P>  \r\n\r\n<P>Hans-Dietrich GENSCHER </P>  \r\n\r\n<P>Theodoros PANGALOS </P>  \r\n\r\n<P>Roland DUMAS </P>  \r\n\r\n<P>Peter BARRY </P>  \r\n\r\n<P>Giulio ANDREOTTI </P>  \r\n\r\n<P>Colette FLESH </P>  \r\n\r\n<P>W. F. van EEKELEN </P>  \r\n\r\n<P>H. J. Ch. RUTTEN </P>  \r\n\r\n<P>Geoffrey HOWE </P>  \r\n\r\n<P>PROTOKOL OM DEN SÆRLIGE ORDNING FOR GRØNLAND </P>  \r\n\r\n<P>Artikel 1 </P>  \r\n\r\n<P CLASS=PUNKT> <B>1.</B> Behandlingen ved indførsel til Fællesskabet af  \r\n\r\n varer, der har oprindelse i Grønland og omfattes af den fælles markedsordning  \r\n\r\n for fiskerivarer, skal, under overholdelse af den fælles markedsordning, ske  \r\n\r\n under fritagelse for told og afgifter med tilsvarende virkning samt under  \r\n\r\n fritagelse for kvantitative restriktioner og foranstaltninger med tilsvarende  \r\n\r\n virkning, såfremt Fællesskabet i medfør af en aftale mellem Fællesskabet og  \r\n\r\n den kompetente myndighed for Grønland får tilfredsstillende adgangsmuligheder  \r\n\r\n til de grønlandske fiskerizoner. </P>  \r\n\r\n<P CLASS=PUNKT> <B>2.</B> Alle foranstaltninger vedrørende importordningen  \r\n\r\n for nævnte varer, herunder foranstaltninger med henblik på vedtagelsen af  \r\n\r\n sådanne foranstaltninger, vedtages efter fremgangsmåden i artikel 43 i  \r\n\r\n Traktaten om oprettelse af Det europæiske økonomiske Fællesskab. </P>  \r\n\r\n<P>Artikel 2 </P>  \r\n\r\n<P>Kommissionen forelægger for Rådet, der træffer afgørelse med kvalificeret  \r\n\r\n flertal, forslag om de overgangsforanstaltninger, den anser for nødvendige  \r\n\r\n som følge af den nye ordnings ikrafttræden, vedrørende bevarelse af  \r\n\r\n rettigheder, som er erhvervet af personer i den periode, hvor Grønland var  \r\n\r\n medlem af Fællesskabet, og vedrørende afklaring af situationen med hensyn til  \r\n\r\n Fællesskabets finansielle støtte til Grønland i nævnte periode. </P>  \r\n\r\n<P>Artikel 3 </P>  \r\n\r\n<P>I bilag I til Rådets afgørelse af 16. december 1980 om de oversøiske  \r\n\r\n landes associering med Det europæiske økonomiske Fællesskab indsættes: </P>  \r\n\r\n<P CLASS=PUNKT> <B>6.</B> Særligt folkesamfund inden for Kongeriget Danmark:  \r\n\r\n - Grønland.'. </P>  \r\n\r\n<P>FISKERIAFTALE MELLEM DET EUROPÆISKE ØKONOMISKE FÆLLESSKAB PÅ DEN ENE SIDE  \r\n\r\n OG DEN DANSKE REGERING OG DET GRØNLANDSKE LANDSSTYRE PÅ DEN ANDEN SIDE </P>  \r\n\r\n<P>DET EUROPÆISKE ØKONOMISKE FÆLLESSKAB, i det følgende benævnt  \r\n\r\n &#187;Fællesskabet&#171;, på den ene side, og </P>  \r\n\r\n<P>DEN DANSKE REGERING OG DET GRØNLANDSKE LANDSSTYRE, på den anden side, </P>  \r\n\r\n<P>SOM HANDLER i den samarbejdsånd, der er en følge af, at Fællesskabet har  \r\n\r\n indrømmet Grønland status som oversøisk territorium, og som tager hensyn til  \r\n\r\n protokollen om den særlige ordning for Grønland; </P>  \r\n\r\n<P>SOM HENVISER til Grønlands status som selvstyrende integrerende del af en  \r\n\r\n af Fællesskabets medlemsstater; </P>  \r\n\r\n<P>SOM TAGER I BETRAGTNING, at fiskeriet udgør en økonomisk virksomhed af  \r\n\r\n afgørende betydning, og at det er af vital betydning for Grønland; </P>  \r\n\r\n<P>SOM TAGER I BETRAGTNING, at det er i parternes fælles interesse at sikre  \r\n\r\n bevarelsen og en rationel forvaltning af fiskebestandene i farvandene ud for  \r\n\r\n Grønlands kyst; </P>  \r\n\r\n<P>SOM TAGER I BETRAGTNING, at det, for at den fælles fiskeripolitik kan  \r\n\r\n fungere tilfredsstillende, er af grundlæggende betydning for Fællesskabet at  \r\n\r\n sikre, at fartøjer, der fører en medlemsstats flag, fortsat kan fiske i de  \r\n\r\n grønlandske farvande; </P>  \r\n\r\n<P>SOM TAGER I BETRAGTNING, at procedurerne med henblik på Danmarks  \r\n\r\n tiltrædelse med hensyn til Grønland af den internationale konvention om  \r\n\r\n bevarelse af laksebestanden i Nordatlanten er indledt, og endvidere, at de  \r\n\r\n ansvarlige myndighder for Grønland, indtil disse procedurer er afsluttet, vil  \r\n\r\n træffe passende foranstaltninger med henblik på at regulere laksefiskeriet i  \r\n\r\n de grønlandske farvande på en måde, der er i overensstemmelse med de  \r\n\r\n forpligtelser, der følger af anvendelsen af nævnte konvention, </P>  \r\n\r\n<P>ER BLEVET ENIGE OM FØLGENDE: </P>  \r\n\r\n<P>Artikel 1 </P>  \r\n\r\n<P>I denne aftale fastlægges principperne og reglerne for fiskeri i de  \r\n\r\n grønlandske farvande fra fartøjer, der fører en EF-medlemsstats flag, og som  \r\n\r\n er registreret i denne medlemsstat. </P>  \r\n\r\n<P>Artikel 2 </P>  \r\n\r\n<P CLASS=PUNKT> <B>1.</B> Fiskerfartøjer, der fører en EF-medlemsstats flag,  \r\n\r\n og som er registreret i denne medlemsstat, har adgang til at udøve deres  \r\n\r\n virksomhed i de grønlandske farvande på de betingelser, som parterne i denne  \r\n\r\n aftale fastsætter i gennemførelsesprotokoller. </P>  \r\n\r\n<P CLASS=PUNKT> <B>2.</B> Fangstmulighederne i henhold til stk. 1 fastsættes  \r\n\r\n under hensyn til udviklingen i bestandene, således at det sikres, at  \r\n\r\n Fællesskabets fiskerivirksomhed kan udøves i den grønlandske fiskerizone på  \r\n\r\n tilfredsstillende måde. </P>  \r\n\r\n<P>De fangstmængder, der fastsættes for Fællesskabet i den første  \r\n\r\n gennemførelsesprotokol, samt udviklingen i bestandene skal være  \r\n\r\n referencegrundlag for fastsættelsen af fremtidige fangstmuligheder. </P>  \r\n\r\n<P CLASS=PUNKT> <B>3.</B> De fangstkvoter, der aftales i henhold til stk. 1,  \r\n\r\n kan udnyttes af fartøjer, der ikke fører en EF-medlemsstats flag, i det  \r\n\r\n omfang det er nødvendigt for, at Fællesskabets fiskeriaftaler med tredjelande  \r\n\r\n kan fungere tilfredsstillende, samt på de af parterne i fællesskab fastlagte  \r\n\r\n betingelser. </P>  \r\n\r\n<P>Artikel 3 </P>  \r\n\r\n<P>Fællesskabets kompetente myndigheder giver i god tid de ansvarlige  \r\n\r\n myndigheder for Grønland meddelelse om navn, registreringsnummer og andre  \r\n\r\n væsentlige oplysninger vedrørende fiskerfartøjer, som vil kunne få adgang til  \r\n\r\n at fiske i det område, der er undergivet Grønlands fiskerijurisdiktion. De  \r\n\r\n ansvarlige myndigheder for Grønland udsteder derefter licenser, der svarer  \r\n\r\n til de i henhold til artikel 2 fastsatte fangstmuligheder, til de af  \r\n\r\n Fællesskabet angivne fartøjer. </P>  \r\n\r\n<P>Artikel 4 </P>  \r\n\r\n<P CLASS=PUNKT> <B>1.</B> De ansvarlige myndigheder for Grønland træffer alle  \r\n\r\n nødvendige foranstaltninger til bevarelse og rationel forvaltning af  \r\n\r\n fiskebestandene samt til regulering af fiskeriet i det område, der er  \r\n\r\n undergivet Grønlands fiskerijurisdiktion. </P>  \r\n\r\n<P>På tidspunktet for denne aftales ikrafttræden gennemfører de med henblik  \r\n\r\n herpå foranstaltninger, der svarer til dem, der var i kraft den forudgående  \r\n\r\n dag. </P>  \r\n\r\n<P CLASS=PUNKT> <B>2.</B> Fællesskabets fiskerfartøjer skal, når de fisker i  \r\n\r\n det område, der er undergivet Grønlands fiskerijurisdiktion, overholde de i  \r\n\r\n stk. 1 nævnte bevarelsesforanstaltninger, og øvrige vilkår og bestemmelser,  \r\n\r\n der gælder for fiskeriet i dette område. </P>  \r\n\r\n<P CLASS=PUNKT> <B>3.</B> De ansvarlige myndigheder for Grønland giver på  \r\n\r\n forhånd og med passende varsel meddelelse om nye foranstaltninger, vilkår  \r\n\r\n eller bestemmelser. </P>  \r\n\r\n<P CLASS=PUNKT> <B>4.</B> De bestemmelser, der træffes i medfør af denne  \r\n\r\n artikel, og den kontrol, der udøves for at sikre overholdelse deraf, udformes  \r\n\r\n på en sådan måde, at der ikke lægges hindringer i vejen for de aftalte  \r\n\r\n fiskerimuligheder. </P>  \r\n\r\n<P>Artikel 5 </P>  \r\n\r\n<P CLASS=PUNKT> <B>1.</B> De ansvarlige myndigheder for Grønland kan, i  \r\n\r\n overensstemmelse med folkeretten, for det område, der er undergivet  \r\n\r\n grønlandsk fiskerijurisdiktion, træffe de nødvendige foranstaltninger for at  \r\n\r\n sikre, at Fællesskabets fartøjer overholder bestemmelserne i denne aftale.  \r\n\r\n</P>  \r\n\r\n<P CLASS=PUNKT> <B>2.</B> Fællesskabets myndigheder træffer de nøvendige  \r\n\r\n foranstaltninger for at sikre, at dets fartøjer overholder bestemmelserne i  \r\n\r\n denne aftale samt andre relevante bestemmelser. </P>  \r\n\r\n<P>Artikel 6 </P>  \r\n\r\n<P>Som modydelse for de fangstmuligheder, der indrømmes i henhold til denne  \r\n\r\n aftale, yder Fællesskabet Grønland en finansiel godtgørelse, der fastsættes i  \r\n\r\n de i artikel 2, stk. 1, omhandlede protokoller. </P>  \r\n\r\n<P>Artikel 7 </P>  \r\n\r\n<P>Nødvendiggør de biologiske omstændigheder i en særlig fangstsæson, at der  \r\n\r\n fastsættes en samlet fangstmængde for en given bestand, hvorved Grønland ikke  \r\n\r\n længere er i stand til at opfylde forpligtelsen ifølge artikel 2, og samtidig  \r\n\r\n opretholde sit fiskeri på et niveau svarende til de minimumsmængder, der er  \r\n\r\n fastsat i de i artikel 2, stk. 1, omhandlede protokoller, nedsættes de hertil  \r\n\r\n svarende kvoter, der er aftalt med Fællesskabet for den eller de pågældende  \r\n\r\n bestande tilsvarende, uden at denne nedsættelse får indflydelse på størrelsen  \r\n\r\n af den i artikel 6 omhandlede finansielle godtgørelse. </P>  \r\n\r\n<P>Parterne afholder konsultationer for at undersøge bestandenes tilstand og  \r\n\r\n egnede foranstaltninger til at genoprette dem, samt for at finde frem til  \r\n\r\n muligheder for at overføre ovennævnte kvoter til andre bestande eller arter  \r\n\r\n eller til de følgende år. </P>  \r\n\r\n<P>Artikel 8 </P>  \r\n\r\n<P CLASS=PUNKT> <B>1.</B> De for Grønland ansvarlige myndigheder giver  \r\n\r\n Fællesskabet særlig forret med henblik på adgang til sådanne supplerende  \r\n\r\n fangstmuligheder, der overstiger den grønlandske fiskerflådes  \r\n\r\n fangstkapacitet, og de årlige kvoter, der er aftalt for Fællesskabet i  \r\n\r\n henhold til de i artikel 2, stk. 1, omhandlede protokoller under hensyn til  \r\n\r\n Fællesskabets særlige interesser med hensyn til udnyttelsen af de pågældende  \r\n\r\n bestande og i betragtning af dets bidrag til bestandenes bevarelse samt til  \r\n\r\n dets deltagelse i Grønlands udvikling. </P>  \r\n\r\n<P CLASS=PUNKT> <B>2.</B> Ved fordeling af de i stk. 1 omhandlede supplerende  \r\n\r\n fangstmuligheder skal de for Grønland ansvarlige myndigheder mod passende  \r\n\r\n betaling tilbyde Fællesskabet mængder, som for torskebestanden vest for  \r\n\r\n Grønland mindst svarer til 20 pct. af enhver forøgelse af TAC udover 75.000  \r\n\r\n tons. </P>  \r\n\r\n<P>Artikel 9 </P>  \r\n\r\n<P>Parterne forpligter sig til at samarbejde enten direkte eller inden for  \r\n\r\n rammerne af internationale organisationer for at sikre en forsvarlig  \r\n\r\n forvaltning og bevarelse af bestande af fælles interesse og fremme den  \r\n\r\n nødvendige videnskabelige forskning. </P>  \r\n\r\n<P>Artikel 10 </P>  \r\n\r\n<P>I tilfælde af, at situationen for en af parterne forringes væsentligt som  \r\n\r\n følge af en alvorlig misligholdelse fra den anden parts side af  \r\n\r\n forpligtelserne ifølge denne aftale, konsulterer parterne hurtigt hinanden  \r\n\r\n for at genoprette ligevægten i deres fiskeriforbindelser. Såfremt der ikke  \r\n\r\n inden to måneder er fundet en tilfredsstillende løsning, kan den part, der  \r\n\r\n mener sig krænket, suspendere anvendelsen af aftalen. </P>  \r\n\r\n<P>Artikel 11 </P>  \r\n\r\n<P>Denne aftales bestemmelser berører eller foregriber på ingen måde  \r\n\r\n parternes stilling i havretsspørgsmål. </P>  \r\n\r\n<P>Artikel 12 </P>  \r\n\r\n<P>Denne aftale gælder dels for de områder, hvor Traktaten om oprettelse af  \r\n\r\n Det europæiske økonomiske Fællesskab finder anvendelse og på de betingelser,  \r\n\r\n der er fastsat i nævnte Traktat, og dels for Grønland. </P>  \r\n\r\n<P>Artikel 13 </P>  \r\n\r\n<P>Denne aftale træder i kraft på dagen for ikrafttrædelsen af Traktaten om  \r\n\r\n ændring af Traktaterne om oprettelse af De europæiske Fællesskaber for så  \r\n\r\n vidt angår Grønland. Parterne giver hinanden notifikation om gennemførelsen  \r\n\r\n af de procedurer, der er nødvendige i så henseende. </P>  \r\n\r\n<P>Artikel 14 </P>  \r\n\r\n<P>Parterne konsulterer hinanden om spørgsmål i forbindelse med  \r\n\r\n iværksættelsen og virkemåden af denne aftale og de med henblik på dens  \r\n\r\n gennemførelse indgåede protokoller samt for i rette tid inden udløbet af  \r\n\r\n disse protokollers gyldighedsperiode at fastlægge fiskeriordningen for den  \r\n\r\n følgende periode. </P>  \r\n\r\n<P>Artikel 15 </P>  \r\n\r\n<P>Denne aftale indgås for en periode på ti år fra ikrafttrædelsesdatoen.  \r\n\r\n Hvis den ikke opsiges af en af parterne ved notifikation mindst ni måneder  \r\n\r\n før denne periodes udløb, forbliver den i kraft i perioder på seks år,  \r\n\r\n medmindre notifikation om opsigelse er givet mindst ni måneder inden hver  \r\n\r\n periodes udløb. </P>  \r\n\r\n<P>Artikel 16 </P>  \r\n\r\n<P>Denne aftale er udfærdiget i to eksemplarer på dansk, engelsk, fransk,  \r\n\r\n græsk, italiensk, nederlandsk og tysk, idet hver af disse tekster har samme  \r\n\r\n gyldighed. </P>  \r\n\r\n<P>Udfærdiget i Bruxelles, den trettende marts nitten hundrede og fireogfirs.  \r\n\r\n</P>  \r\n\r\n<P>For rådet for </P>  \r\n\r\n<P>De europæiske Fællesskaber, </P>  \r\n\r\n<P>C. Cheysson </P>  \r\n\r\n<P>R. Burke </P>  \r\n\r\n<P>For den danske regering </P>  \r\n\r\n<P>og det grønlandske landsstyre, </P>  \r\n\r\n<P>Uffe Ellemann-Jensen </P>  \r\n\r\n<P>J. Motzfeldt </P>  \r\n\r\n<P>PROTOKOL </P>  \r\n\r\n<P>VEDRØRENDE BETINGELSERNE FOR FISKERI MELLEM DET EUROPÆISKE ØKONOMISKE  \r\n\r\n FÆLLESSKAB PÅ DEN ENE SIDE OG DEN DANSKE REGERING OG DET GRØNLANDSKE  \r\n\r\n LANDSSTYRE PÅ DEN ANDEN SIDE </P>  \r\n\r\n<P>Parterne i denne protokol </P>  \r\n\r\n<P>Som henviser til fiskeriaftalen mellem Det europæiske økonomiske  \r\n\r\n Fællesskab på den ene side og den danske regering og det grønlandske  \r\n\r\n landsstyre på den anden side </P>  \r\n\r\n<P>ER BLEVET ENIGE OM FØLGENDE: </P>  \r\n\r\n<P>Artikel 1 </P>  \r\n\r\n<UL CLASS=PLAIN-LIST>  \r\n\r\n<LI>1) Denne protokol gælder udøvelse af fiskeri indtil den 31. december  \r\n\r\n 1989. </LI>  \r\n\r\n<LI>2) De i artikel 2 i aftalen omhandlede kvoter fastsættes for hvert år  \r\n\r\n således: </LI>  \r\n\r\n</UL>  \r\n\r\n<P>--------------------------------------------------------------------- </P>  \r\n\r\n<PRE>  \r\n\r\n                                        Vestbestanden  Østbestanden  \r\n\r\n                                          (NAFO 0/1)   (ICES: XIV/V)  \r\n\r\n ---------------------------------------------------------------------  \r\n\r\n Torsk.................................... 12.000 t       11.500 t  \r\n\r\n Rødfisk..................................  5.500 t       57.820 t  \r\n\r\n Hellefisk................................  1.850 t        3.750 t  \r\n\r\n Helleflynder.............................    200 t              -  \r\n\r\n Rejer....................................  1,300 t        3.050 t  \r\n\r\n Havkat...................................  2.000 t              -  \r\n\r\n Blåhvilling.................................     -       30.000 t  \r\n\r\n</PRE>  \r\n\r\n<UL CLASS=PLAIN-LIST>  \r\n\r\n<LI>3) Udover de i stk. 2 fastsatte mængder bidrager Grønland hvert år til  \r\n\r\n tilvejebringelsen af den ligevægt mellem de gensidige fangstmuligheder, der  \r\n\r\n er fastlagt mellem Fællesskabet og Færøerne i henhold til deres fiskeriaftale  \r\n\r\n for følgende arter og mængder: </LI>  \r\n\r\n</UL>  \r\n\r\n<P>--------------------------------------------------------------------- </P>  \r\n\r\n<PRE>  \r\n\r\n                                        Vestbestanden   Østbestenden  \r\n\r\n                                          (NAFO 0/1)    (ICES: XIV/V)  \r\n\r\n ---------------------------------------------------------------------  \r\n\r\n Reje....................................     475 t            675 t  \r\n\r\n Hellefisk...............................     150 t            150 t  \r\n\r\n Rødfisk.................................         -            500 t  \r\n\r\n Lodde........................................    -         10.000 t  \r\n\r\n</PRE>  \r\n\r\n<P>Artikel 2 </P>  \r\n\r\n<P>De i artikel 7, stk. 1, i aftalen omhandlede mængder fastsættes for hvert  \r\n\r\n år således: </P>  \r\n\r\n<P>--------------------------------------------------------------------- </P>  \r\n\r\n<PRE>  \r\n\r\n                                         Vestbestanden  Østbestanden  \r\n\r\n                                           (NAFO 0/1)   (ICES:XIV/V  \r\n\r\n ---------------------------------------------------------------------  \r\n\r\n Torsk........................................   50.000 t   2.250 t  \r\n\r\n Rødfisk......................................    2.500 t   5.000 t  \r\n\r\n Hellefisk....................................    4.700 t         -  \r\n\r\n                                                 23.000 t   1.000 t  \r\n\r\n                                                 for protokollens  \r\n\r\n                                                 første anvendelsesår  \r\n\r\n                                                 24.000 t 1.300 t  \r\n\r\n Rejer...................................     for protokollens andet  \r\n\r\n                                              anvendelsesår  \r\n\r\n                                              25.000 t 1.500 t  \r\n\r\n                                              fra protokollens tredje  \r\n\r\n                                              anvendelsesår  \r\n\r\n Havkat..................................      4.000 t  \r\n\r\n</PRE>  \r\n\r\n<P>Artikel 3 </P>  \r\n\r\n<UL CLASS=PLAIN-LIST>  \r\n\r\n<LI>1) Den i artikel 6 i aftalen omhandlede finansielle godtgørelse  \r\n\r\n fastsættes, for denne protokols gyldighedsperiode, til 26.500.000 ECU, der  \r\n\r\n udbetales hvert år ved fangstsæsonens begyndelse. </LI>  \r\n\r\n<LI>2) Denne godtgørelse justeres hvert år på grundlag af torskeækvivalensen  \r\n\r\n i forhold til de supplerende kvoter, der tildeles Fællesskabet i henhold til  \r\n\r\n artikel 8 i aftalen. </LI>  \r\n\r\n</UL>  \r\n\r\n<P>Artikel 4 </P>  \r\n\r\n<P>Med forbehold af artikel 7 og 10 i aftalen kan en eventuel manglende  \r\n\r\n overholdelse af forpligtelserne i denne protokol bevirke en tilsvarende  \r\n\r\n nedsættelse af forpligtelserne i artikel 1 og 3 i protokollen. </P>  \r\n\r\n<P>Artikel 5 </P>  \r\n\r\n<P>Denne protokol træder i kraft på dagen for ikrafttrædelsen af Traktaten om  \r\n\r\n ændring af Traktaterne om oprettelse af De europæiske Fællesskaber for så  \r\n\r\n vidt angår Grønland. Parterne giver hinanden notifikation om gennemførelsen  \r\n\r\n af de procedurer, der er nødendige i så henseende. </P>  \r\n\r\n<P>Artikel 6 </P>  \r\n\r\n<P>Denne protokol er udfærdiget i to eksemplarer på dansk, engelsk, fransk,  \r\n\r\n græsk, italiensk, nederlandsk og tysk, idet hver af disse tekster har samme  \r\n\r\n gyldighed. </P>  \r\n\r\n<P>Udfærdiget i Bruxelles, den trettende marts nitten hundrede og fireogfirs.  \r\n\r\n</P>  \r\n\r\n<P>For rådet for </P>  \r\n\r\n<P>De europæiske Fællesskaber, </P>  \r\n\r\n<P>C. Cheysson </P>  \r\n\r\n<P>R. Burke </P>  \r\n\r\n<P>For den danske regering </P>  \r\n\r\n<P>og det grønlandske landsstyre, </P>  \r\n\r\n<P>Uffe Ellemann-Jensen </P>  \r\n\r\n<P>J. Motzfeldt </P>  \r\n\r\n<P>Danmarks ratifikationsinstrument deponeredes den 15. juni 1984 hos Den  \r\n\r\n italienske Republiks regering. </P>  \r\n\r\n<P>Efter at samtlige kontraherende parter har ratificeret traktaten, er denne  \r\n\r\n tilligemed fiskeriaftalen og protokollen hertil i medfør af artikel 6, stk.  \r\n\r\n 2, trådt i kraft den 1. februar 1985. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/11/1985"
        },
        {
            "displayName": "Accession",
            "displayValue": "L19850005964"
        },
        {
            "displayName": "Entydig dokumentidentifikation",
            "displayValue": "CM030379"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "31/07/2008"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "59"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "05/09/1985"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 400.A.8-1-0."
        },
        {
            "displayName": "Stikord",
            "displayValue": "Europæiske Fællesskabers aftaler med tredjelande, Fiskeri og hvalfangst, Grønland"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}