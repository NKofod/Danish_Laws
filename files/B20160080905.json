{
    "id": 181927,
    "title": "Bekendtgørelse om plejefamilier",
    "documentTypeId": "60",
    "isSagsforlobPeriodValid": true,
    "shortName": "BEK nr 809 af 23/06/2016",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om plejefamilier</p>\r\n<p class=\"Indledning2\">I medfør af § 66 a, stk. 8, i lov om social service, jf. lovbekendtgørelse nr. 1284 af 17. november 2015, som ændret ved lov nr. 647 af 8. juni 2016, fastsættes:</p>\r\n<p class=\"Paragraf\" id=\"id19188500-6f34-4347-816d-7bd29b67e35f\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Bekendtgørelsen regulerer forhold om godkendelse, uddannelse og supervision af plejefamilier, kommunale plejefamilier og netværksplejefamilier samt faglig støtte og tabt arbejdsfortjeneste til netværksplejefamilier.</p>\r\n<p class=\"ParagrafGruppeOverskrift\">\r\n   <span>Plejefamilier</span>\r\n</p>\r\n<p class=\"Paragraf\" id=\"id3894f966-7ed6-43e5-a654-31fd49a2c55e\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> En plejefamilie, kommunal plejefamilie eller netværksplejefamilie, jf. lov om social service § 66, stk. 1, nr. 1-3, er en familie, som tager imod børn og unge i familiens eget hjem på foranledning af en kommune, i forbindelse med aflastning eller anbringelse efter lov om social service § 52, stk. 3, nr. 5 og 7.</p>\r\n<p class=\"Stk2\">\r\n   <span class=\"StkNr\" id=\"id6b678e98-c269-42ad-bc77-62c2a1ce68b2\">Stk. 2.</span> Herudover kan plejefamilier tage imod både forældremyndighedsindehaveren, barnet eller den unge og andre medlemmer af familien i døgnophold efter lov om social service § 52, stk. 3, nr. 4.</p>\r\n<p class=\"Stk2\">\r\n   <span class=\"StkNr\" id=\"idec07cd18-ee10-4ce4-8c68-d6ccddad965f\">Stk. 3.</span> En kommunal plejefamilie, jf. lov om social service, § 66, stk. 1, nr. 2, er en familie, som i kraft af dens kompetencer og kvalifikationer er godkendt til at have børn og unge i pleje, som har et behov for særlig støtte, der ikke vurderes at kunne varetages i en plejefamilie eller en netværksplejefamilie.</p>\r\n<p class=\"Stk2\">\r\n   <span class=\"StkNr\" id=\"id7ba338a5-f4df-47b5-805b-f451ccef1a24\">Stk. 4.</span> En netværksplejefamilie, jf. lov om social service § 66, stk. 1, nr. 3, er en familie, som i kraft af dens personlige relation til et konkret barn eller en konkret ung, er godkendt til at have barnet eller den unge i pleje.</p>\r\n<p class=\"ParagrafGruppeOverskrift\">\r\n   <span>Godkendelse</span>\r\n</p>\r\n<p class=\"Paragraf\" id=\"idd78d4125-4ae1-422f-86a5-7e7680b0ebf8\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Plejefamilier eller kommunale plejefamilier skal godkendes som generelt egnede af socialtilsynet, medmindre særlige forhold gør sig gældende. En godkendelse som generelt egnet gives på baggrund af en undersøgelse af plejefamilien eller den kommunale plejefamilies samlede forhold, jf. lov om socialtilsyn § 6, og angiver, hvilke vilkår der gælder for godkendelsen.</p>\r\n<p class=\"Paragraf\" id=\"ide9357c52-8e08-4e2c-901e-c13a426d00d3\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Den kommunalbestyrelse, der træffer afgørelse om anbringelse, kan i særlige tilfælde godkende en plejefamilie eller en kommunal plejefamilie som konkret egnet til et eller flere nærmere angivne børn og unge, jf. lov om social service § 66 a, stk. 1, nr. 2, hvis det bedst imødekommer barnets eller den unges behov. En godkendelse som konkret egnet skal angive, hvilke vilkår der gælder for godkendelsen, herunder de særlige forhold der betinger godkendelsen som konkret egnet.</p>\r\n<p class=\"Stk2\">\r\n   <span class=\"StkNr\" id=\"idafb95410-e564-4191-8d17-fc7697b77824\">Stk. 2.</span> Hvis en plejefamilie eller en kommunal plejefamilie er godkendt som konkret egnet i forhold til et eller flere nærmere angivne børn og unge, er det udelukket, at andre kommuner kan benytte familien som plejefamilie eller kommunal plejefamilie, medmindre særlige forhold gør sig gældende.</p>\r\n<p class=\"Stk2\">\r\n   <span class=\"StkNr\" id=\"id00fb5a32-549a-4e88-98dd-c40f93e0d5a0\">Stk. 3.</span> Netværksplejefamilier kan alene være godkendt som konkret egnede, jf. lov om social service § 66 a, stk. 2. Godkendelsen af en netværksplejefamilie som konkret egnet skal angive, hvilke vilkår der gælder for godkendelsen, herunder den personlige relation, der betinger godkendelsen som konkret egnet.</p>\r\n<p class=\"Paragraf\" id=\"ide6557200-8c01-4d15-afd5-b1389c952637\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Plejefamilier og kommunale plejefamilier kan kun have én godkendelse, enten som generelt egnet eller som konkret egnet.</p>\r\n<p class=\"ParagrafGruppeOverskrift\">\r\n   <span>Grundkursus</span>\r\n</p>\r\n<p class=\"Paragraf\" id=\"idbfc33c9a-3ebb-495d-bcf7-d781c3d51a63\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Det er en forudsætning for plejefamilier og kommunale plejefamilier, der er godkendt som generelt eller konkret egnede, samt netværksplejefamilier, at familien gennemfører et kursus i at være plejefamilie, jf. lov om social service § 66 a, stk. 3, og lov om socialtilsyn § 5, stk. 9. Kurset omfatter begge plejeforældre.</p>\r\n<p class=\"Stk2\">\r\n   <span class=\"StkNr\" id=\"idc980a82e-257f-4123-8e19-53103fc4ac17\">Stk. 2.</span> Plejefamilier, kommunale plejefamilier og netværksplejefamilier skal kun gennemføre grundkurset i forbindelse med deres første godkendelse. Ansøger familien om en ny godkendelse efter en periode uden godkendelse, skal grundkurset således ikke gennemføres på ny. Dog kan den godkendende myndighed stille krav herom, hvis særlige forhold gør sig gældende.</p>\r\n<p class=\"Stk2\">\r\n   <span class=\"StkNr\" id=\"id4035d470-3a83-4a07-9bac-2eb92336ad10\">Stk. 3.</span> Plejefamilier, der er godkendt før den 1. januar 2006, er ikke omfattet af kravet om grundkursus. Dog kan den godkendende myndighed stille krav herom, hvis særlige forhold gør sig gældende.</p>\r\n<p class=\"Stk2\">\r\n   <span class=\"StkNr\" id=\"id1547f196-df49-4cd9-88fa-2d83f28b6c75\">Stk. 4.</span> Kurset skal være gennemført, inden familien modtager børn eller unge i pleje, medmindre særlige forhold gør sig gældende. Hvis en familie modtager et barn eller en ung, inden kurset er gennemført, skal kurset gennemføres hurtigst muligt herefter.</p>\r\n<p class=\"Stk2\">\r\n   <span class=\"StkNr\" id=\"id2f67a2bc-85a0-4f8a-b24e-1ab094dc5d15\">Stk. 5.</span> Kurset skal som minimum have en varighed svarende til fire hele kursusdage for plejefamilier, kommunale plejefamilier og netværksplejefamilier, der er godkendt til anbringelse af børn og unge uden for hjemmet efter lov om social service § 52, stk. 3, nr. 7, samt for plejefamilier der er godkendte til døgnophold efter lov om social service § 52, stk. 3, nr. 4.</p>\r\n<p class=\"Stk2\">\r\n   <span class=\"StkNr\" id=\"id96c4a6f8-2913-42af-a40d-1a09b3e92953\">Stk. 6.</span> Kurset skal som minimum have en varighed svarende til to hele kursusdage, for plejefamilier, kommunale plejefamilier og netværksplejefamilier, der alene er godkendt til aflastning, jf. lov om social service § 52, stk. 3, nr. 5.</p>\r\n<p class=\"Stk2\">\r\n   <span class=\"StkNr\" id=\"id4b74d211-bceb-45b4-9842-50ec7e7d8cee\">Stk. 7.</span> Udgifter til kurset for plejefamilier og kommunale plejefamilier, der er godkendt som generelt egnede, afholdes af det socialtilsyn, som har godkendt familien. Udgifter til kurset for plejefamilier, kommunale plejefamilier og netværksplejefamilier, der er godkendt som konkret egnede, afholdes af den kommunalbestyrelse, der har truffet afgørelse om godkendelsen.</p>\r\n<p class=\"ParagrafGruppeOverskrift\">\r\n   <span>Efteruddannelse, supervision og faglig støtte</span>\r\n</p>\r\n<p class=\"Paragraf\" id=\"id04129d5f-95fb-4bae-a5d2-b449730ff576\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Den kommunalbestyrelse, der træffer afgørelse om anbringelse, er forpligtet til at tilbyde efteruddannelse til plejefamilier og kommunale plejefamilier, der er godkendt som generelt eller konkret egnede samt netværksplejefamilier, jf. lov om social service § 66 a, stk. 4. Plejefamilierne er forpligtet til at deltage heri.</p>\r\n<p class=\"Stk2\">\r\n   <span class=\"StkNr\" id=\"id10d310cb-f4b3-436d-a28a-cfe432b68101\">Stk. 2.</span> Efteruddannelsen skal svare til mindst to hele kursusdage årligt. Hvis flere kommuner træffer afgørelse om anbringelse af et barn eller en ung i den samme plejefamilie, kommunale plejefamilie eller netværksplejefamilie skal hver kommune som minimum sikre kommunens forholdsmæssige andel af de to årlige kursusdage.</p>\r\n<p class=\"Paragraf\" id=\"id067d5565-f483-4f46-89f0-cdea2367af41\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Den kommunalbestyrelse, der træffer afgørelse om anbringelse, er forpligtet til at tilbyde den fornødne supervision i overensstemmelse med plejeopgavens omfang til både generelt og konkret godkendte plejefamilier og kommunale plejefamilier, samt netværksfamilier, jf. lov om social service § 66 a, stk. 4. Plejefamilierne er forpligtet til at deltage heri.</p>\r\n<p class=\"Paragraf\" id=\"idd2152fcb-6106-4d14-a1b7-48afb7bfa1b0\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Den kommunalbestyrelse, der træffer afgørelse om anbringelse, skal sikre, at kommunale plejefamilier modtager yderligere efteruddannelse og supervision i overensstemmelse med plejeopgavens omfang.</p>\r\n<p class=\"Paragraf\" id=\"id3d08ab25-1c5f-4af1-82d0-a55bfb0d47f2\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Den kommunalbestyrelse, der træffer afgørelse om anbringelse, skal tilbyde netværksplejefamilier den fornødne faglige støtte i overensstemmelse med plejeopgavens omfang, jf. lov om social service § 66 a, stk. 5, nr. 1.</p>\r\n<p class=\"ParagrafGruppeOverskrift\">\r\n   <span>Tabt arbejdsfortjeneste til netværksplejefamilier</span>\r\n</p>\r\n<p class=\"Paragraf\" id=\"idf033ff92-4161-4e04-aa65-acdbe2a23ced\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Når netværksplejefamilier modtager hjælp til dækning af tabt arbejdsfortjeneste, jf. lov om social service § 66 a, stk. 2, sker det som en bruttoydelse, hvoraf der betales A-skat, arbejdsmarkedsbidrag og ATP-bidrag.</p>\r\n<p class=\"Paragraf\" id=\"id51d13b3b-1022-4e4d-9a36-b1b941f13b70\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Til personer godkendt som netværksplejefamilier, der opfylder betingelserne for at få hjælp til dækning af tabt arbejdsfortjeneste, jf. § 66 a, stk. 2, i lov om social service, fastsættes denne på baggrund af den hidtidige bruttoindtægt. Udgangspunktet for beregningen er:</p>\r\n<p class=\"Liste1\">\r\n   <span class=\"Liste1Nr\" id=\"ida37bc3a8-c273-4c0d-9aeb-75df0c1cc886\">1)</span> den seneste lønindtægt, som vedkommende har haft inden modtagelse af tabt arbejdsfortjeneste,</p>\r\n<p class=\"Liste1\">\r\n   <span class=\"Liste1Nr\" id=\"ide4059439-da32-4e34-8269-2d6f530b9e06\">2)</span> den indtægt, som forsørgeren efter sine forhold i øvrigt ville have kunnet opnå, i de tilfælde hvor vedkommende endnu ikke har opnået tilknytning til arbejdsmarkedet,</p>\r\n<p class=\"Liste1\">\r\n   <span class=\"Liste1Nr\" id=\"idee21293e-043e-4868-8192-19cd7554f48b\">3)</span> dokumenteret indtægtstab på baggrund af regnskab m.v. for en selvstændig erhvervsdrivende, eller</p>\r\n<p class=\"Liste1\">\r\n   <span class=\"Liste1Nr\" id=\"id4a0b00ef-ff10-433d-a982-ea888db862ef\">4)</span> et beregnet beløb på grundlag af den pågældendes hidtidige disponible indkomst i de særlige tilfælde, hvor det ikke er muligt at tilvejebringe et realistisk beregningsgrundlag for en selvstændig erhvervsdrivende, eller eventuelt udgift til en vikar.</p>\r\n<p class=\"Stk2\">\r\n   <span class=\"StkNr\" id=\"idffc50ad3-55c9-4cc0-8426-98ddd4ee30f6\">Stk. 2.</span> Tillæg, som er et integreret led i lønnen, indgår i beregningsgrundlaget, hvis pågældende normalt modtager tillæggene.</p>\r\n<p class=\"Paragraf\" id=\"ida52b2bed-c8a4-4c5e-b2e4-c6e909d4fee7\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Bidrag til pensionsordning indregnes i hjælp til dækning af tabt arbejdsfortjeneste. Bidrag til pensionsordning beregnes alene for personer godkendt som netværksplejefamilier, der umiddelbart før overgangen til hjælp til dækning af tabt arbejdsfortjeneste havde en arbejdsgiverfinansieret pensionsordning. Der kan ikke ydes kompensation for andre ydelser, der kommer til udbetaling i fremtiden, herunder lønstigninger, heller ikke som følge af skift til andet arbejde.</p>\r\n<p class=\"Stk2\">\r\n   <span class=\"StkNr\" id=\"id39ac929c-17ef-41bb-8a6e-dd7345ad08e9\">Stk. 2.</span> Bidrag til pensionsordning udgør 10 pct. af bruttoydelsen, dog højest et beløb svarende til det hidtidige arbejdsgiverbidrag.</p>\r\n<p class=\"Stk2\">\r\n   <span class=\"StkNr\" id=\"ide41fe2d5-45e4-4785-a0e1-d4b48ce7bfd4\">Stk. 3.</span> Kommunen indsætter så vidt muligt bidraget til pensionsordning på kontoen i modtagerens pensionskasse, eller kommunen opretter efter aftale med den pågældende en pensionsopsparing for den pågældende.</p>\r\n<p class=\"Paragraf\" id=\"id71716d12-566c-480f-8d7c-6dab18e314b8\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Ved beregning af hjælp til dækning af tabt arbejdsfortjeneste skal der tages hensyn til de besparelser, som arbejdsophøret medfører, dog ikke besparelser vedrørende fagforeningskontingent og bidrag til arbejdsløshedsforsikring.</p>\r\n<p class=\"Stk2\">\r\n   <span class=\"StkNr\" id=\"ided57b7b0-5d84-4da2-9763-d4bfe0c99883\">Stk. 2.</span> Fradrag sker i den nettoydelse, som fremkommer efter, at der er foretaget beregning af skat, arbejdsmarkedsbidrag samt ATP-bidrag.</p>\r\n<p class=\"Paragraf\" id=\"id849ae14d-571e-4830-ba12-b1f34e065176\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Der kan ikke ske udbetaling af hjælp til dækning af tabt arbejdsfortjeneste under ferie i det omfang, modtageren samtidig får feriegodtgørelse eller ferietillæg for optjent ferie, og der herved opstår dobbeltforsørgelse.</p>\r\n<p class=\"ParagrafGruppeOverskrift\">\r\n   <span>Regulering</span>\r\n</p>\r\n<p class=\"Paragraf\" id=\"id19041a14-d247-4998-ae76-bddbefb5e56f\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Bruttoydelsen reguleres én gang årligt pr. 1. januar med satsreguleringsprocenten, jf. lov om en satsreguleringsprocent.</p>\r\n<p class=\"ParagrafGruppeOverskrift\">\r\n   <span>Tillæg til ferieformål</span>\r\n</p>\r\n<p class=\"Paragraf\" id=\"id37d61d2d-1b21-47ab-a975-225f86cb0bbc\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Til personer godkendt som netværksplejefamilier, der modtager hjælp til dækning af tabt arbejdsfortjeneste, beregnes ved årsskiftet et tillæg til ferieformål på 1 pct. af bruttoydelsen i det forudgående kalenderår. Beløbet udbetales pr. 1. maj.</p>\r\n<p class=\"Paragraf\" id=\"id138ad057-8772-45ec-8dfc-bf96989801b4\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Til personer godkendt som netværksplejefamilier, der ophører med at modtage hjælp til dækning af tabt arbejdsfortjeneste, udbetales et tillæg på 12,5 pct. af bruttoydelsen i det forudgående kalenderår. Tillæg beregnet efter § 17 indgår ikke i beregningsgrundlaget.</p>\r\n<p class=\"Stk2\">\r\n   <span class=\"StkNr\" id=\"idb352cbba-4e99-4346-9b58-cfdf88a4c7db\">Stk. 2.</span> Der beregnes endvidere et tillæg på 12,5 pct. af bruttoydelsen i det kalenderår, hvor ophøret finder sted. Beløbet udbetales til personen ved ferieårets start.</p>\r\n<p class=\"ParagrafGruppeOverskrift\">\r\n   <span>Afviklingsperiode</span>\r\n</p>\r\n<p class=\"Paragraf\" id=\"id80f9027d-2ba3-403c-9575-ebc2105dcb57\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Hjælp til dækning af tabt arbejdsfortjeneste udbetales i 3 måneder efter udgangen af den måned, hvor betingelserne for at modtage hjælpen er bortfaldet.</p>\r\n<p class=\"Stk2\">\r\n   <span class=\"StkNr\" id=\"id247ea95a-cd1c-4dcb-b7d3-57d1def568a8\">Stk. 2.</span> Stk. 1 finder ikke anvendelse, når modtageren har truffet aftale med kommunen om, at hjælpen ydes i en på forhånd fastsat periode, eller når afviklingsperioden efter modtagerens ønske fastsættes til en kortere periode.</p>\r\n<p class=\"Stk2\">\r\n   <span class=\"StkNr\" id=\"id887790f4-c66d-4688-bb5b-f67415d50e37\">Stk. 3.</span> Opnår modtageren i afviklingsperioden en arbejdsindtægt, ophører udbetalingen af hjælp i det omfang, arbejdsindtægten modsvarer den ydede hjælp.</p>\r\n<p class=\"ParagrafGruppeOverskrift\">\r\n   <span>Det samlede ATP-bidrag</span>\r\n</p>\r\n<p class=\"Paragraf\" id=\"ida185f753-7898-4754-bbdb-30723a3859e0\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> Der indbetales bidrag til Arbejdsmarkedets Tillægspension for netværksplejefamilier, der modtager hjælp til dækning af tabt arbejdsfortjeneste.</p>\r\n<p class=\"Stk2\">\r\n   <span class=\"StkNr\" id=\"idffaa4bd5-89a2-4209-8a98-c493e3e1ab5e\">Stk. 2.</span> Der betales det bidrag, der er fastsat efter § 15, stk. 1 i lov om Arbejdsmarkedets Tillægspension. Størrelsen af det ATP-bidrag, der skal betales, afhænger af det antal timer, som den pågældende person modtager hjælp for i den enkelte udbetalingsperiode.</p>\r\n<p class=\"ParagrafGruppeOverskrift\">\r\n   <span>ATP-medlemmets del af ATP-bidraget</span>\r\n</p>\r\n<p class=\"Paragraf\" id=\"id82871767-3db4-4894-8be6-d66cc6f23dce\">\r\n   <span id=\"P21\">\r\n   </span>\r\n   <span class=\"ParagrafNr\" id=\"Par21\">§ 21.</span> Modtageren af en ydelse som nævnt i § 20 betaler 1/3 af det samlede ATP-bidrag efter § 19.</p>\r\n<p class=\"Stk2\">\r\n   <span class=\"StkNr\" id=\"id23b012ed-0ca1-4697-82a4-1e3925f8e96b\">Stk. 2.</span> Kommunen tilbageholder ydelsesmodtagerens andel af ATP-bidraget ved udbetaling af den ydelse, der ligger til grund for beregning af ATP-bidraget.</p>\r\n<p class=\"ParagrafGruppeOverskrift\">\r\n   <span>Kommunens del af ATP-bidraget</span>\r\n</p>\r\n<p class=\"Paragraf\" id=\"id4cea391c-8447-47b9-846d-e4d6ccd181a7\">\r\n   <span id=\"P22\">\r\n   </span>\r\n   <span class=\"ParagrafNr\" id=\"Par22\">§ 22.</span> Kommunen betaler 2/3 af det samlede ATP-bidrag efter § 20.</p>\r\n<p class=\"ParagrafGruppeOverskrift\">\r\n   <span>Kommunens indbetaling og indberetning af ATP-bidrag</span>\r\n</p>\r\n<p class=\"Paragraf\" id=\"idb813b1b6-1e65-4376-8144-b39d6b6a38ae\">\r\n   <span id=\"P23\">\r\n   </span>\r\n   <span class=\"ParagrafNr\" id=\"Par23\">§ 23.</span> Det samlede ATP-bidrag opgøres kvartalsvis af kommunen. Kommunen kan vælge at betale bidraget via eget lønsystem eller et servicebureau. Ved begge betalingsmuligheder skal der enten anvendes Nets Overførselsservice, Informationsservice eller Letløn. Hvis kommunen ikke betaler via en af de nævnte muligheder, bliver beløbet opkrævet via Nets Betalingsservice, hvorefter beløbet opkræves ved automatisk træk, elektronisk indbetalingskort eller fysisk indbetalingskort. Opkrævningen sendes af Arbejdsmarkedets Tillægspension via Nets.</p>\r\n<p class=\"Stk2\">\r\n   <span class=\"StkNr\" id=\"id63e21dfb-a3a1-42c4-9b38-de6ea8caf7e6\">Stk. 2.</span> Bidragene efter § 20 forfalder til betaling den 1. maj, 1. august, 1. november og 1. februar. Kommunen betaler det samlede bidrag til Arbejdsmarkedets Tillægspension senest den 7. i forfaldsmåneden. Indbetalingen skal ske på et særskilt SE-nummer.</p>\r\n<p class=\"Stk2\">\r\n   <span class=\"StkNr\" id=\"id159324a1-04be-4035-834f-aa10fe1fdfd3\">Stk. 3.</span> Hvis kommunen ikke indbetaler bidraget rettidigt, ifalder kommunen ansvar for betaling af renter for forsinket indbetaling. Renterne opkræves af Arbejdsmarkedets Tillægspension og udgør 1½ pct. af det samlede bidrag for hver påbegyndt måned regnet fra kvartalets udløb.</p>\r\n<p class=\"Paragraf\" id=\"id74804f78-9083-4c19-895a-99e3eeec3d6b\">\r\n   <span id=\"P24\">\r\n   </span>\r\n   <span class=\"ParagrafNr\" id=\"Par24\">§ 24.</span> Kommunen indberetter en gang månedligt under det i § 23, stk. 2, nævnte SE-nummer til Arbejdsmarkedets Tillægspension det samlede ATP-bidrag, der er indbetalt for hver enkelt ydelsesmodtager. Indberetningen sker til indkomstregisteret efter § 3, stk. 1, nr. 7, i lov om et indkomstregister.</p>\r\n<p class=\"ParagrafGruppeOverskrift\">\r\n   <span>Tilbagebetaling af ATP-bidrag</span>\r\n</p>\r\n<p class=\"Paragraf\" id=\"ida32eee70-1682-4fce-98df-7da833583ef4\">\r\n   <span id=\"P25\">\r\n   </span>\r\n   <span class=\"ParagrafNr\" id=\"Par25\">§ 25.</span> Hvis en ydelsesmodtager skal tilbagebetale en ydelse, der er nævnt i denne bekendtgørelse, skal indbetalte ATP-bidrag af denne ydelse overføres fra Arbejdsmarkedets Tillægspension til kommunen.</p>\r\n<p class=\"ParagrafGruppeOverskrift\">\r\n   <span>Ikrafttræden m.v.</span>\r\n</p>\r\n<p class=\"Paragraf\" id=\"id16c3ef39-fc24-4279-86d4-0359c60607f3\">\r\n   <span id=\"P26\">\r\n   </span>\r\n   <span class=\"ParagrafNr\" id=\"Par26\">§ 26.</span> Bekendtgørelsen træder i kraft den 1. juli 2016 og har virkning for ydelser, der vedrører perioden efter den 31. december 2015, jf. dog stk. 3.</p>\r\n<p class=\"Stk2\">\r\n   <span class=\"StkNr\" id=\"id1346076d-d553-4a10-b39d-5bec9fa0935b\">Stk. 2.</span> Bekendtgørelse nr. 1554 af 18. december 2013 om plejefamilier ophæves.</p>\r\n<p class=\"Stk2\">\r\n   <span class=\"StkNr\" id=\"id3941887c-9a6e-4670-8b08-6df6e1956b82\">Stk. 3.</span> Foretages der ikke indberetning til indkomstregisteret for 2015 eller for en del heraf, foretages indberetning efter § 15 på SKATs årlige oplysningsseddel for 2015. Dette gælder dog ikke, hvis kommunen senest samtidig med den første indberetning i 2015 til indkomstregistret foretager indberetning til SKAT efter § 15 for perioden fra starten af 2015 og frem til den første indberetning til indkomstregistret.</p><div class=\"Givet\" id=\"Givet\"><p class=\"Givet\" align=\"center\">Social- og Indenrigsministeriet, den 23. juni 2016</p><p class=\"Sign1\" align=\"center\">Karen Ellemann</p><p class=\"Sign2\" align=\"right\">/ Dan Theolander Holmgreen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/06/2016"
        },
        {
            "displayName": "Accession",
            "displayValue": "B20160080905"
        },
        {
            "displayName": "Entydig dokumentidentifikation",
            "displayValue": "CJ000406"
        },
        {
            "displayName": "Dato for førstegangsindlæggelse",
            "displayValue": "28/06/2016"
        },
        {
            "displayName": "Dato for indlæggelse",
            "displayValue": "28/06/2016"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "809"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "23/06/2016"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Social- og Indenrigsmin., j.nr. 2016-2464"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}