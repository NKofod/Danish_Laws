{
    "id": 155367,
    "title": "Ankestyrelsens principafgørelse P-30-95 om tilbagebetaling - administration - frivillig aftale - pension",
    "documentTypeId": "240",
    "isSagsforlobPeriodValid": true,
    "shortName": "KEN nr 9243 af 15/12/1995",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-30-95 om tilbagebetaling - administration - frivillig aftale - pension</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen har i principielt møde behandlet 2 sager om administration af pension.</p>\r\n   <p class=\"TekstGenerel\">Ankestyrelsen fandt, at tildeling af personligt tillæg alene kunne gøres betinget af, at pensionen administreres, såfremt betingelserne for at træffe beslutning om administration efter lovens § 36 i øvrigt var opfyldt.</p>\r\n   <p class=\"TekstGenerel\">Ankestyrelsen fandt, at kommunen ikke var afskåret fra at træffe beslutning om administration, når lovens betingelser var opfyldt, selvom der forelå en frivillig aftale med pensionisten herom.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 521 af 16. juni 1994 - § 36</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 162 af 24. august 1994, om administration af pension m.v. -</p>\r\n<p>\r\n   <span class=\"Bold\">Sagsfremstilling 1:</span>\r\n</p>\r\n<p>Sag nr. 1 - j.nr. 21234-93: Pensionisten søgte i juli 1992 om personligt tillæg til betaling af restance vedrørende elregning på ialt 14.240,85 kr. Det var oplyst,at pågældende flere gange havde modtaget personligt tillæg med tilbagebetalingspligt til betaling af restancer vedrørende faste udgifter, idet hun ikke havde betalt de faste udgifter af den løbende pension.</p>\r\n<p>Kommunen bevilgede personligt tillæg til dækning af restancen vedrørende elregningen mod tilbagebetaling efter lov om socialpension § 43, stk. 1, men gjorde samtidig ydelsen af tillægget betinget af, at pågældendes pension fremover blev administreret i henhold til lovens § 36.</p>\r\n<p>Ankenævnet tiltrådte kommunens afgørelse.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at tildeling af personligt tillæg alene kunne gøres betinget af, at pensionen administreres, såfremt betingelserne for at træffe beslutning om administration i lov om social pension § 36 i øvrigt var opfyldt. Ankestyrelsen fandt samtidig, at betingelserne var opfyldt både for at forlange tilbagebetaling af personligt tillæg efter lovens § 43, stk. 1, nr. 1, på grund af uforsvarlig økonomi og for at træffe beslutning om administration efter lovens § 36.</p>\r\n<p>Ankestyrelsen lagde herved vægt på, at det havde været nødvendigt at yde ansøgeren personligt tillæg til betaling af den omhandlede restance med elregningen, fordi hun ikke selv havde foretaget indbetalinger hertil siden april 1991.</p>\r\n<p>Med hensyn til beslutningen om administration af pensionen lagde Ankestyrelsen vægt på, at der efter det oplyste også forud for den aktuelle ansøgning om personligt tillæg ved flere lejligheder var ydet ansøgeren personligt tillæg til dækning af de faste udgifter, og at ordningen således skulle sikre, at de faste udgifter blev betalt.</p>\r\n<p>\r\n   <span class=\"Bold\">Sagsfremstilling 2:</span>\r\n</p>\r\n<p>Sag nr. 2 - j.nr. 21452-94: Pensionisten havde i marts 1994 indgået frivillig aftale med kommunen om, at kommunen skulle sørge for betaling af de faste udgifter. Aftalen kom i stand, idet pågældende flere gange havde modtaget personligt tillæg til dækning af restancer vedrørende de faste udgifter. Efter indgåelse af aftalen rettede pensionisten fortsat meget ofte henvendelse til forvaltningen om udbetaling af pension, ligesom hun gav udtryk for, at hun ønskede at ophæve den indgåedeaftale. Kommunen traf herefter i august 1994 afgørelse om administration af pensionen i henhold til lov om social pension § 36.</p>\r\n<p>Ankenævnet fandt ikke anledning til at tilsidesætte kommunens skøn, hvorefter det blev anset for påkrævet at etablere og opretholde en administrationsordning.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at kommunalbestyrelsen kunne træffe beslutning om administration, selvom der allerede forelå en aftale herom mellem pensionisten og kommunalbestyrelsen, såfremt betingelserne i lov om social pension § 36 var opfyldt.</p>\r\n<p>Ankestyrelsen fandt, at betingelserne for at træffe afgørelse omadministration af ansøgerens pension havde været opfyldt ved kommunalbestyrelsens afgørelse herom.</p>\r\n<p>Ankestyrelsen lagde herved vægt på, at pensionisten flere gange havde undladt at betale faste udgifter, hvorefter hun var kommet i restance med huslejen, og varmeforsyningen var blevet afbrudt.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 16. november 2008, da den er erstattet af principafgørelse P-16-08"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19950924325"
        },
        {
            "displayName": "Entydig dokumentidentifikation",
            "displayValue": "BS008162"
        },
        {
            "displayName": "Dato for indlæggelse",
            "displayValue": "14/03/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9243"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "15/12/1995"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 21234-9321452-94"
        },
        {
            "displayName": "Stikord",
            "displayValue": "P-30-95"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}