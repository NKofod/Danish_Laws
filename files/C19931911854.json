{
    "id": 54069,
    "title": "Orientering om ændringer i lov om social bistand vedr. tilskud til børnepasning ",
    "documentTypeId": "200",
    "isSagsforlobPeriodValid": false,
    "shortName": "SKR nr 19118 af 25/06/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Orientering om ændringer i lov om social bistand  \r\n\r\n vedr. tilskud til børnepasning </H1>  \r\n\r\n<P></P>  \r\n\r\n<BR>  \r\n\r\n<P>Folketinget har vedtaget to forslag til lov om ændring af lov om social  \r\n\r\n bistand, der vedrører tilskud til børnepasning. Forslagene, </P>  \r\n\r\n<P>./. som vedtaget ved 3. behandling, vedlægges til orientering. </P>  \r\n\r\n<P>Herudover fremgår det af bemærkningerne til en tredie vedtaget ændring af  \r\n\r\n lov om social bistand (bruttoficering af kontanthjælp), at socialministeren  \r\n\r\n ved bekendtgørelse vil foretage en ændring i opgørelsen af indtægtsgrundlaget  \r\n\r\n ved betaling af dagtilbud, herunder indtægtsgrænserne ved tildeling af  \r\n\r\n økonomisk friplads. </P>  \r\n\r\n<P>Nye tilskud til børnepasning </P>  \r\n\r\n<P>Kommunerne får efter de nye regler adgang til at yde </P>  \r\n\r\n<P CLASS=PUNKT> <B>1.</B> Supplerende tilskud til forældre på orlov til  \r\n\r\n børnepasning (lovforslag nr. L 316), og </P>  \r\n\r\n<P CLASS=PUNKT> <B>2.</B> Tilskud til forældre med privat børnepasning  \r\n\r\n (lovforslag nr. L 344). </P>  \r\n\r\n<P>Det overordnede formål med lovene er at øge indsatsen for at nedbringe  \r\n\r\n ventelisterne til dagtilbud for børn. </P>  \r\n\r\n<P>For begge ordninger gælder det, at det er frivilligt for kommunerne,  \r\n\r\n hvorvidt de vil indføre dem. Hvis ordningerne indføres, vil alle forældre,  \r\n\r\n der opfylder betingelserne, have ret til at blive omfattet af dem. </P>  \r\n\r\n<P>Lovene træder i kraft den 1. januar 1994. </P>  \r\n\r\n<P>Ad 1. Supplerende tilskud til forældre på orlov til børnepasning  \r\n\r\n (bistandslovens § 69 b). </P>  \r\n\r\n<P>Efter loven kan kommunerne beslutte at give et supplerende tilskud til  \r\n\r\n forældre, der holder orlov til børnepasning, jf. den lov om orlov, som  \r\n\r\n Folketinget i dag har vedtaget (lovforslag nr. L 273, fremsat af  \r\n\r\n arbejdsministeren). Denne lov hænger således tæt sammen med orlovsloven og  \r\n\r\n har til hensigt at skabe yderligere incitament til at tage orlov til  \r\n\r\n børnepasning. </P>  \r\n\r\n<P>Ordningen indebærer, at kommunerne yder et tilskud, der er supplement til  \r\n\r\n orlovsydelsen. Kommunalbestyrelsen kan selv fastlægge tilskuddets størrelse -  \r\n\r\n tilskuddet kan dog ikke overstige 35.000 kr årligt. </P>  \r\n\r\n<P>For beskæftigede orlovshavere kan orlovsydelse og tilskuddet tilsammen  \r\n\r\n ikke overstige 80 pct. af den hidtidige lønindtægt. </P>  \r\n\r\n<P>For ledige orlovshavere kan orlovsydelse og tilskuddet tilsammen ikke  \r\n\r\n overstige arbejdsløshedsdagpengenes højeste beløb. </P>  \r\n\r\n<P>Tilskuddet kan ikke udbetales til kontanthjælpsmodtagere, der holder orlov  \r\n\r\n til børnepasning. </P>  \r\n\r\n<P>Tilskuddet udbetales af kommunen, når forældrene kan dokumentere at de  \r\n\r\n modtager orlovsydelse til børnepasning. </P>  \r\n\r\n<P>Kommunalbestyrelsen kan beslutte, at tilskuddet kun ydes til børn under 3  \r\n\r\n år. </P>  \r\n\r\n<A NAME=\"\"P69\"\"></A>\r\n\r\n<DIV CLASS=PARAGRAPH ID=\"P69\">  \r\n\r\n<P CLASS=PARAB> <B>§ 69 </B> b gælder foreløbig for en periode på 2 år,  \r\n\r\n indtil udgangen af 1995. </P>  \r\n\r\n</DIV>  \r\n\r\n<P CLASS=PUNKT> <B>2.</B> Tilskud til forældre med privat børnepasning  \r\n\r\n (bistandslovens § 63a). </P>  \r\n\r\n<P>Med denne lov kan kommunerne beslutte at indføre en ordning, hvorefter  \r\n\r\n forældre med børn i alderen 24 uger til og med 2 år gives et ensartet tilskud  \r\n\r\n pr. barn til delvis dækning af udgifter til privat pasning af deres barn.  \r\n\r\n Tilskuddet ydes til privat pasning efter forældrenes eget valg, fx unge pige  \r\n\r\n (m/k) i huset, privat dagpleje eller lignende. </P>  \r\n\r\n<P>Tilskuddet må højst udgøre 50 pct. af den samlede udgift, forældrene har  \r\n\r\n til pasningen og kan ikke overstige 20.000 kr. årligt. </P>  \r\n\r\n<P>Forældrene skal dokumentere, at barnet har et pasningsbehov, som opfyldes  \r\n\r\n ved at barnet passes mod betaling. Kommunalbestyrelsen fastsætter selv  \r\n\r\n kravene til denne dokumentation. Kommunen skal godkende aftalen mellem den,  \r\n\r\n der passer barnet og forældrene. Denne godkendelse skal sikre, at der ikke er  \r\n\r\n tale om en proforma- aftale, både for så vidt angår pasningsbehovet som den  \r\n\r\n økonomiske del af aftalen. Kommunen skal således sikre, at der er tale om et  \r\n\r\n pasningsbehov, som den selv ville opfylde, hvis der var pladser nok. </P>  \r\n\r\n<P>Dette tilskud ydes efter ansøgning. </P>  \r\n\r\n<P>Tilskuddet er skattefrit for modtageren, mens den, der passer barnet, er  \r\n\r\n forpligtet til at opgive betalingen til skattevæsenet. </P>  \r\n\r\n<P>Der er tale om en ordning, der er beregnet på at løse et midlertidigt  \r\n\r\n pasningsproblem for forældre, indtil barnet tilbydes et offentligt  \r\n\r\n pasningstilbud. Tilskuddet falder bort, såsnart der kan anvises en plads i et  \r\n\r\n offentligt dagtilbud. Tilskuddet kan endvidere kun ydes til forældrene i en  \r\n\r\n tidsbegrænset periode på højst 12 måneder. Det er således ikke intentionen  \r\n\r\n bag loven, at en tilskudsordning skal erstatte oprettelsen af pladser i det  \r\n\r\n offentlige system. </P>  \r\n\r\n<P>Der skabes ikke hjemmel til at give tilskud til forældre, der selv passer  \r\n\r\n deres barn. </P>  \r\n\r\n<A NAME=\"\"P63\"\"></A>\r\n\r\n<DIV CLASS=PARAGRAPH ID=\"P63\">  \r\n\r\n<P CLASS=PARAB> <B>§ 63 </B> a ophæves den 31. december 1995. </P>  \r\n\r\n<P>Ændring i reglerne for beregning af økonomisk friplads. </P>  \r\n\r\n<P>Reglerne for beregning af økonomisk friplads er fastsat i  \r\n\r\n Socialministeriets bekendtgørelse nr. 759 om betaling for ophold i dagtilbud  \r\n\r\n for børn og unge. </P>  \r\n\r\n<P>Omlægning af kontanthjælpen til en skattepligtig ydelse betyder, at de  \r\n\r\n særlige regler for omregning af kontanthjælp til en skattepligtig indkomst  \r\n\r\n bortfalder. </P>  \r\n\r\n<P>I forbindelse med denne ændring, vil intervallet for indtægtsgrænserne ved  \r\n\r\n bevilling af økonomisk friplads blive forhøjet med 25.000 kr., således at  \r\n\r\n betalingen fremover bortfalder eller nedsættes ved indkomster på 71.600 kr.  \r\n\r\n til indkomster på 169.900 kr. </P>  \r\n\r\n<P>Samtidig vil indkomstgrundlaget for tildeling af økonomisk friplads  \r\n\r\n gradvist blive ændret fra aktuel skattepligtig indkomst til personlig  \r\n\r\n indkomst med tillæg af positiv kapitalindkomst. </P>  \r\n\r\n<P>De nye regler for beregning af fripladstilskuddet vil gælde fra 1. januar  \r\n\r\n 1994, og vil blive fastsat ved en ændring af bekendtgørelse nr. 759 om  \r\n\r\n betaling for ophold i dagtilbud for børn og unge. </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Bilag udelades her."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19931911854"
        },
        {
            "displayName": "Entydig dokumentidentifikation",
            "displayValue": "CM012944"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19118"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "25/06/1993"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Socialministeriet 2. afd. 1. kt. j.nr. 50110-53, 50110-58"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}