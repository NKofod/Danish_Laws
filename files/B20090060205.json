{
    "id": 125762,
    "title": "Bekendtgørelse om beskyttelse mod støjbelastning på offshoreanlæg m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 602 af 24/06/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om beskyttelse mod støjbelastning på offshoreanlæg m.v.<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n      <p class=\"Indledning2\">I medfør af § 3, stk. 3, §§ 43, 43 a, 44 og 55 og § 72, stk. 1, i lov nr. 1424 af 21. december 2005 om sikkerhed m.v. for offshoreanlæg til efterforskning, produktion og transport af kulbrinter (offshoresikkerhedslov), som ændret ved lov nr. 107 af 7. februar 2007, lov nr. 1400 af 27. december 2008 og lov nr. 287 af 15. april 2009, fastsættes efter bemyndigelse i henhold til § 61, stk. 3:</p>\r\n      <p class=\"ParagrafGruppeOverskrift\"><span id=\"Kap0_X1\">Anvendelsesområde og definitioner</span></p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Bekendtgørelsen finder anvendelse på offshoreanlæg som defineret i offshoresikkerhedslovens § 2.</p>\r\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> § 1, stk. 3, §§ 2-18 og 20-23 finder endvidere anvendelse på indkvarteringsfaciliteter på skibe og indretninger omfattet af offshoresikkerhedslovens § 3, stk. 3, og hvor personer, der arbejder på et offshoreanlæg, indkvarteres, i det omfang det har betydning for sikkerheden og sundheden for de indkvarterede personer.</p>\r\n      <p class=\"Stk2\"><span class=\"StkNr\" id=\"Par1_Stk3\">Stk. 3.</span> Bekendtgørelsen omfatter forhold på offshoreanlæg, hvor den ansatte udsættes eller kan blive udsat for støjbelastning.</p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> I denne bekendtgørelse forstås ved:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par2_Stk1_Num1\">1)</span> <span class=\"Italic\">Lydtrykniveauet i decibel:</span> L<span class=\"Subscript\">p</span> = 10 log(p/p<span class=\"Subscript\">0</span>)<span class=\"Superscript\">2</span>, hvor p er lydtrykket målt i pascal. Referencelydtrykket p<span class=\"Subscript\">0</span> er 20 µPa, jf. ISO 1683:1983.</p>\r\n          <p class=\"Liste1\"><span class=\"Liste1Nr\" id=\"Par2_Stk1_Num2\">2)</span> <span class=\"Italic\">Støjbelastningen for en person:</span> Det energiækvivalente, A-vægtede lydtrykniveau i tidsrummet T i dB(A), som personen udsættes for, betegnet L<span class=\"Subscript\">Aeq,T</span>, jf. ISO 1999:1990.</p>\r\n          <p class=\"Liste1\"><span class=\"Liste1Nr\" id=\"Par2_Stk1_Num3\">3)</span> <span class=\"Italic\">Det energiækvivalente, A-vægtede lydtrykniveau:</span> Det A-vægtede lydtrykniveau af en konstant støj, som har samme energiindhold som den målte, eventuelt varierende støj, og som er korrigeret for indhold af impulser.</p>\r\n          <p class=\"Liste1\"><span class=\"Liste1Nr\" id=\"Par2_Stk1_Num4\">4)</span> <span class=\"Italic\">Støjniveau:</span> En anden betegnelse for lydtrykniveau.</p>\r\n          <p class=\"Liste1\"><span class=\"Liste1Nr\" id=\"Par2_Stk1_Num5\">5)</span> <span class=\"Italic\">Den daglige personlige støjbelastning:</span> Beregnes som angivet i ISO 1999:1990. Ved beregningen skal der tages hensyn til arbejdsdagens faktiske længde, som på offshoreanlæg normalt er 12 timer.</p>\r\n          <p class=\"Liste1\"><span class=\"Liste1Nr\" id=\"Par2_Stk1_Num6\">6)</span> <span class=\"Italic\">Infralyd:</span> Lyd med frekvens under ca. 20 Hz.</p>\r\n          <p class=\"Liste1\"><span class=\"Liste1Nr\" id=\"Par2_Stk1_Num7\">7)</span> <span class=\"Italic\">Ultralyd:</span> Lyd med frekvens over 18.000 Hz.</p>\r\n          <p class=\"Liste1\"><span class=\"Liste1Nr\" id=\"Par2_Stk1_Num8\">8)</span> <span class=\"Italic\">Personlige høreværn:</span> Høreværn, der er tildelt den enkelte ansatte til personligt brug.</p>\r\n        </div>\r\n      </p>\r\n      <p class=\"ParagrafGruppeOverskrift\"><span id=\"Kap0_X2\">Generelle foranstaltninger mod støjbelastning</span></p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Unødig støjbelastning skal undgås. Støjniveauet, herunder niveauet for infralyd og ultralyd, skal derfor holdes så lavt, som det er rimeligt praktisk muligt, ligesom de akustiske forhold skal være tilfredsstillende.</p>\r\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> I arbejdsrum, opholdsrum m.v. skal støjniveauet holdes så lavt, som det er rimeligt praktisk muligt ud fra det enkelte rums funktion og anvendelse. Skillevægge og etageadskillelser skal være tilstrækkeligt lydisolerede med henblik på at undgå forstyrrelser fra tilstødende rum. Dette gælder også forstyrrelser forårsaget af menneskelig aktivitet.</p>\r\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> Hvis ansatte på grund af aktivitetens art har adgang til at benytte hvilefaciliteter under arbejdsgiverens ansvar, skal støjen i disse faciliteter reduceres til et niveau, der er foreneligt med faciliteternes formål og betingelserne for faciliteternes anvendelse.</p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Hvis en nedsættelse af støjbelastningen er påkrævet, skal det ske ved</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par4_Stk1_Num1\">1)</span> tekniske foranstaltninger, hvorved støjens opståen, udstråling og udbredelse hindres eller mindskes,</p>\r\n          <p class=\"Liste1\"><span class=\"Liste1Nr\" id=\"Par4_Stk1_Num2\">2)</span> administrative foranstaltninger i forbindelse med arbejdets tilrettelæggelse, hvor støjreduktionen ikke kan opnås ved tekniske foranstaltninger, eller</p>\r\n          <p class=\"Liste1\"><span class=\"Liste1Nr\" id=\"Par4_Stk1_Num3\">3)</span> en kombination af tekniske og administrative foranstaltninger.</p>\r\n        </div>\r\n      </p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Hvis de risici, der er en følge af støjbelastningen, ikke kan forebygges med andre midler, skal arbejdsgiveren stille passende, korrekt tilpassede personlige høreværn til rådighed for den ansatte.</p>\r\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Brug af høreværn skal ske i overensstemmelse med bekendtgørelse om anvendelse af personlige værnemidler på offshoreanlæg og på følgende betingelser:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par5_Stk2_Num1\">1)</span> Hvis den ansattes daglige personlige støjbelastning eller den maksimale værdi af det øjeblikkelige, C-vægtede lydtryk overskrider de nedre aktionsværdier, som er fastsat i § 10, stk. 2 og 3, eller hvis støjbelastningen i øvrigt er skadelig eller stærkt generende, skal arbejdsgiveren stille personlige høreværn til rådighed for den ansatte.</p>\r\n          <p class=\"Liste1\"><span class=\"Liste1Nr\" id=\"Par5_Stk2_Num2\">2)</span> Hvis den ansattes daglige personlige støjbelastning eller den maksimale værdi af det øjeblikkelige, C-vægtede lydtryk overskrider de øvre aktionsværdier, som er fastsat i § 10, stk. 1 og 3, skal den ansatte anvende personlige høreværn.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par5_Stk3\">Stk. 3.</span> Typer af høreværn skal vælges under medvirken af sikkerhedsorganisationen på offshoreanlægget.</p>\r\n      <p class=\"Stk2\"><span class=\"StkNr\" id=\"Par5_Stk4\">Stk. 4.</span> Under hensyn til den ansattes sikkerhed og sundhed skal det anvendte høreværn være egnet til brug under de eksisterende forhold på offshoreanlægget.</p>\r\n      <p class=\"Stk2\"><span class=\"StkNr\" id=\"Par5_Stk5\">Stk. 5.</span> De personlige høreværn skal vælges således, at de fjerner risikoen for høreskader eller begrænser risikoen herfor til et minimum.</p>\r\n      <p class=\"Stk2\"><span class=\"StkNr\" id=\"Par5_Stk6\">Stk. 6.</span> Arbejdsgiveren skal gøre sit yderste for at sikre anvendelsen af høreværn og har ansvaret for, at effektiviteten af foranstaltningerne vedrørende høreværn kontrolleres.</p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> I forbindelse med de ansattes ophold på offshoreanlæg skal forholdene tilrettelægges og aktiviteter udføres således, at risikoen for følger af støjbelastning minimeres ved, at støjen fjernes eller begrænses ved kilden eller reduceres til et niveau, som er så lavt som rimeligt praktisk muligt, i henhold til principperne i bilag 1 i bekendtgørelse om styring af sikkerhed og sundhed på offshoreanlæg m.v.</p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Hvis arbejdsgiveren vurderer, at den ansatte kan udsættes for risici som følge af støjbelastning, skal den driftsansvarlige virksomhed sørge for, at risikovurderingen i henhold til bekendtgørelse om styring af sikkerhed og sundhed på offshoreanlæg m.v. tillige indeholder en vurdering og om nødvendigt en måling af den ansattes støjbelastning.</p>\r\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Måling af støj skal udføres i henhold til § 18.</p>\r\n      <p class=\"Stk2\"><span class=\"StkNr\" id=\"Par7_Stk3\">Stk. 3.</span> Som alternativ til måling kan støjbelastningen i andre tilfælde vurderes gennem observation af den konkrete arbejdsmetode og på baggrund af oplysninger om udstyrs støjniveau under de givne arbejdsforhold.</p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Ved udarbejdelse af risikovurderingen efter § 7 skal der særligt tages hensyn til:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par8_Stk1_Num1\">1)</span> Støjbelastningens styrke, type og varighed, herunder belastningen fra impulsstøj.</p>\r\n          <p class=\"Liste1\"><span class=\"Liste1Nr\" id=\"Par8_Stk1_Num2\">2)</span> De grænseværdier og aktionsværdier for støjbelastning, som er fastsat i § 9, stk. 1, og § 10, stk. 1-3.</p>\r\n          <p class=\"Liste1\"><span class=\"Liste1Nr\" id=\"Par8_Stk1_Num3\">3)</span> Negative effekter på sikkerhed og sundhed for ansatte, som tilhører særligt følsomme risikogrupper.</p>\r\n          <p class=\"Liste1\"><span class=\"Liste1Nr\" id=\"Par8_Stk1_Num4\">4)</span> Enhver effekt på den ansattes sikkerhed og sundhed ved samspil mellem støj og arbejdsrelaterede ototoksiske stoffer samt mellem støj og vibrationer, for så vidt det er teknisk muligt.</p>\r\n          <p class=\"Liste1\"><span class=\"Liste1Nr\" id=\"Par8_Stk1_Num5\">5)</span> Enhver indirekte effekt på den ansattes sikkerhed og sundhed af samspil mellem støj og advarselssignaler eller andre lyde, der skal kunne høres for at reducere risikoen for ulykker.</p>\r\n          <p class=\"Liste1\"><span class=\"Liste1Nr\" id=\"Par8_Stk1_Num6\">6)</span> Oplysninger om støjemission fra fabrikanterne af udstyr i henhold til de relevante EU-direktiver.</p>\r\n          <p class=\"Liste1\"><span class=\"Liste1Nr\" id=\"Par8_Stk1_Num7\">7)</span> Muligheden for at anvende andet udstyr, som er udformet med henblik på at nedbringe støjemissionen.</p>\r\n          <p class=\"Liste1\"><span class=\"Liste1Nr\" id=\"Par8_Stk1_Num8\">8)</span> Støjbelastning efter arbejdstidens ophør ved aktiviteter, der foregår på arbejdsgivers ansvar, herunder støjbelastning under benyttelse af indkvarteringsfaciliteter.</p>\r\n          <p class=\"Liste1\"><span class=\"Liste1Nr\" id=\"Par8_Stk1_Num9\">9)</span> De resultater af arbejdsmedicinske undersøgelser, der giver anledning til nye foranstaltninger, jf. § 16.</p>\r\n          <p class=\"Liste1\"><span class=\"Liste1Nr\" id=\"Par8_Stk1_Num10\">10)</span> Eksistensen af høreværn med tilstrækkelig lyddæmpende effekt.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> En vurdering som nævnt i § 7, stk. 1, kan omfatte arbejdsgiverens begrundelse for, at art og omfang af risikoen i forbindelse med støj gør en yderligere detaljeret vurdering unødvendig.</p>\r\n      <p class=\"ParagrafGruppeOverskrift\"><span id=\"Kap0_X3\">Grænseværdier og aktionsværdier m.v.</span></p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Grænseværdien for den daglige personlige støjbelastning i en 12 timers daglig arbejdsperiode fastsættes til et maksimalt energiækvivalent A-vægtet lydtrykniveau på 83 dB(A). Grænseværdien for det øjeblikkelige, C-vægtede lydtryk fastsættes til 130 dB(C). Disse værdier må under ingen omstændigheder overskrides, og der skal i tilfælde af overskridelse straks træffes foranstaltninger efter § 11.</p>\r\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Ved anvendelse af grænseværdierne i stk. 1 tages der hensyn til virkningen af den ansattes brug af høreværn.</p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Den øvre aktionsværdi for den daglige personlige støjbelastning i en 12 timers daglig arbejdsperiode fastsættes til et maksimalt energiækvivalent A-vægtet lydtrykniveau på 83 dB(A). I tilfælde af overskridelse af denne værdi skal der træffes foranstaltninger efter § 5, stk. 2, nr. 2, § 12 og § 17, stk. 1.</p>\r\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Den nedre aktionsværdi for den daglige personlige støjbelastning for en 12 timers daglig arbejdsperiode fastsættes til et maksimalt energiækvivalent A-vægtet lydtrykniveau på 78 dB(A). I tilfælde af overskridelse af denne værdi, skal der træffes foranstaltninger efter § 5, stk. 2, nr. 1, § 13 og § 17, stk. 2.</p>\r\n      <p class=\"Stk2\"><span class=\"StkNr\" id=\"Par10_Stk3\">Stk. 3.</span> Den øvre og den nedre aktionsværdi for det øjeblikkelige, C-vægtede lydtryk fastsættes til 130 dB(C). I tilfælde af overskridelse af denne værdi skal der træffes foranstaltninger efter § 5, stk. 2, §§ 12 og 13 og § 17, stk. 1 og 2.</p>\r\n      <p class=\"Stk2\"><span class=\"StkNr\" id=\"Par10_Stk4\">Stk. 4.</span> Ved anvendelse af aktionsværdierne i stk. 1-3 tages der ikke hensyn til virkningen af den ansattes brug af høreværn.</p>\r\n      <p class=\"ParagrafGruppeOverskrift\"><span id=\"Kap0_X4\">Foranstaltninger ved overskridelse af grænseværdier og aktionsværdier</span></p>\r\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Den ansatte må under ingen omstændigheder udsættes for en støjbelastning, der overskrider grænseværdierne i § 9, stk. 1.</p>\r\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> Overskrides grænseværdierne i § 9, stk. 1, skal arbejdsgiveren straks</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par11_Stk2_Num1\">1)</span> iværksætte handlinger, der bringer støjbelastningen under grænseværdierne i § 9, stk. 1,</p>\r\n          <p class=\"Liste1\"><span class=\"Liste1Nr\" id=\"Par11_Stk2_Num2\">2)</span> identificere grunden til, at grænseværdierne blev overskredet, og</p>\r\n          <p class=\"Liste1\"><span class=\"Liste1Nr\" id=\"Par11_Stk2_Num3\">3)</span> tage tekniske og administrative forholdsregler til sikring af, at overskridelsen ikke gentages.</p>\r\n        </div>\r\n      </p>\r\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Hvis den ansattes daglige personlige støjbelastning eller den maksimale værdi af det øjeblikkelige, C-vægtede lydtryk overstiger de øvre aktionsværdier<span class=\"Italic\">,</span> som er fastsati § 10, stk. 1 og 3, skal arbejdsgiveren undersøge årsagen samt planlægge og træffe tekniske og administrative foranstaltninger således, at støjbelastningen og de dermed forbundne risici fjernes ved kilden eller begrænses så meget, som det er rimeligt praktisk muligt. Ved valg af foranstaltninger skal følgende tillægges særlig opmærksomhed:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par12_Stk1_Num1\">1)</span> Alternative arbejdsmetoder, som mindsker støjbelastningen.</p>\r\n          <p class=\"Liste1\"><span class=\"Liste1Nr\" id=\"Par12_Stk1_Num2\">2)</span> Valg af passende udstyr med det lavest mulige støjniveau under hensyn til det arbejde, der skal udføres.</p>\r\n          <p class=\"Liste1\"><span class=\"Liste1Nr\" id=\"Par12_Stk1_Num3\">3)</span> Udformning og indretning af offshoreanlægget og arbejdspladser på dette.</p>\r\n          <p class=\"Liste1\"><span class=\"Liste1Nr\" id=\"Par12_Stk1_Num4\">4)</span> Relevant information, instruktion og oplæring, så udstyr anvendes korrekt og på en sikker måde, således at støjbelastningen nedbringes så meget, som det er rimeligt praktisk muligt.</p>\r\n          <p class=\"Liste1\"><span class=\"Liste1Nr\" id=\"Par12_Stk1_Num5\">5)</span> Reduktion af luftbåret støj, f.eks. ved hjælp af afskærmninger, indeslutninger og afdækninger med lydabsorberende materiale.</p>\r\n          <p class=\"Liste1\"><span class=\"Liste1Nr\" id=\"Par12_Stk1_Num6\">6)</span> Reduktion af strukturbåret støj, f.eks. ved hjælp af støjdæmpning eller isolering.</p>\r\n          <p class=\"Liste1\"><span class=\"Liste1Nr\" id=\"Par12_Stk1_Num7\">7)</span> Passende planer for vedligeholdelse af offshoreanlægget, udstyr, og arbejdspladser.</p>\r\n          <p class=\"Liste1\"><span class=\"Liste1Nr\" id=\"Par12_Stk1_Num8\">8)</span> Begrænsning af støjbelastningens varighed og niveau.</p>\r\n          <p class=\"Liste1\"><span class=\"Liste1Nr\" id=\"Par12_Stk1_Num9\">9)</span> Passende arbejdstider med tilstrækkelige pauser.</p>\r\n        </div>\r\n      </p>\r\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Hvis den daglige personlige støjbelastning eller den maksimale værdi af det øjeblikkelige, C-vægtede lydtryk kan forventes at overstige de nedre aktionsværdier, som er fastsat i § 10, stk. 2 og 3, skal den driftsansvarlige virksomhed sikre, at de ansatte, sikkerhedsorganisationen på offshoreanlægget og eventuelle øvrige arbejdsgivere modtager fyldestgørende oplysninger og behørig instruktion om de potentielle høreskader som følge af støjbelastning, herunder navnlig:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par13_Stk1_Num1\">1)</span> Karakteren af sådanne risici.</p>\r\n          <p class=\"Liste1\"><span class=\"Liste1Nr\" id=\"Par13_Stk1_Num2\">2)</span> De foranstaltninger, der er truffet for at fjerne risikoen for høreskader eller nedbringe den så meget, som det er rimeligt praktisk muligt, og de omstændigheder, hvorunder disse foranstaltninger finder anvendelse.</p>\r\n          <p class=\"Liste1\"><span class=\"Liste1Nr\" id=\"Par13_Stk1_Num3\">3)</span> Pligten til at overholde forebyggelses- og beskyttelsesforanstaltninger.</p>\r\n          <p class=\"Liste1\"><span class=\"Liste1Nr\" id=\"Par13_Stk1_Num4\">4)</span> Grænseværdier og aktionsværdier fastsat i § 9, stk. 1, og § 10, stk. 1-3.</p>\r\n          <p class=\"Liste1\"><span class=\"Liste1Nr\" id=\"Par13_Stk1_Num5\">5)</span> Resultaterne af risikovurderinger og støjmålinger, som er udført i henhold til §§ 7 og 18, samt en forklaring af disses betydning og de potentielle risici.</p>\r\n          <p class=\"Liste1\"><span class=\"Liste1Nr\" id=\"Par13_Stk1_Num6\">6)</span> Korrekt brug af høreværn.</p>\r\n          <p class=\"Liste1\"><span class=\"Liste1Nr\" id=\"Par13_Stk1_Num7\">7)</span> Hvorfor og hvordan tegn på høreskader skal opdages og anmeldes.</p>\r\n          <p class=\"Liste1\"><span class=\"Liste1Nr\" id=\"Par13_Stk1_Num8\">8)</span> Hvornår den ansatte har ret til en arbejdsmedicinsk undersøgelse og formålet med arbejdsmedicinske undersøgelser efter §§ 14 og 16.</p>\r\n          <p class=\"Liste1\"><span class=\"Liste1Nr\" id=\"Par13_Stk1_Num9\">9)</span> Sikker arbejdspraksis, der kan begrænse støjbelastningen så meget, som det er rimeligt praktisk muligt.</p>\r\n        </div>\r\n      </p>\r\n      <p class=\"ParagrafGruppeOverskrift\"><span id=\"Kap0_X5\">Arbejdsmedicinske undersøgelser m.v.</span></p>\r\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14.</span> I tilfælde, hvor den ansattes daglige personlige støjbelastning eller den maksimale værdi af det øjeblikkelige, C-vægtede lydtryk, uanset de foranstaltninger, som er truffet efter § 12, overskrider de øvre aktionsværdier, som er fastsat i § 10, stk. 1 og 3, skal arbejdsgiveren sikre, at den ansatte har adgang til en arbejdsmedicinsk undersøgelse, hvor bl.a. høreevnen kontrolleres.</p>\r\n      <p class=\"Stk2\"><span class=\"StkNr\" id=\"Par14_Stk2\">Stk. 2.</span> Den arbejdsmedicinske undersøgelse skal tilrettelægges og gennemføres med henblik på at forebygge og bekæmpe arbejdsbetingede lidelser.</p>\r\n      <p class=\"Stk2\"><span class=\"StkNr\" id=\"Par14_Stk3\">Stk. 3.</span> Undersøgelsen skal forestås af arbejdsmedicinske klinikker eller afdelinger, herunder arbejdsmedicinske ambulatorier, eller af andre lignende sagkyndige.</p>\r\n      <p class=\"Stk2\"><span class=\"StkNr\" id=\"Par14_Stk4\">Stk. 4.</span> Arbejdsgiveren skal sikre, at ansatte, der udsættes for en daglig personlig støjbelastning eller en maksimal værdi af det øjeblikkelige, C-vægtede lydtryk, som overskrider de nedre aktionsværdier, som er fastsat i § 10, stk. 2 og 3, gives adgang til præventive, audiometriske undersøgelser, særlig når vurderingerne og målingerne efter § 7, stk. 1 og 2, indikerer en sundhedsmæssig risiko.</p>\r\n      <p class=\"Paragraf\" id=\"P15\"><span class=\"ParagrafNr\" id=\"Par15_Stk1\">§ 15.</span> Eventuelle udgifter til den arbejdsmedicinske undersøgelse efter § 14 afholdes af arbejdsgiveren. Arbejdsgiveren skal sørge for, at undersøgelsen kan foregå uden tab af indtægt for den ansatte og så vidt muligt i arbejdstiden.</p>\r\n      <p class=\"Paragraf\" id=\"P16\"><span class=\"ParagrafNr\" id=\"Par16_Stk1\">§ 16.</span> Den, der forestår arbejdsmedicinske undersøgelser, jf. § 14, stk. 3, indsender resultaterne heraf til Energistyrelsen og orienterer den undersøgte ansatte om resultatet. Dette skal på anmodning meddeles den ansatte skriftligt. Resultaterne må ikke overlades til arbejdsgiveren.</p>\r\n      <p class=\"Stk2\"><span class=\"StkNr\" id=\"Par16_Stk2\">Stk. 2.</span> Energistyrelsen orienterer virksomheden, hvis resultaterne af den arbejdsmedicinske undersøgelse giver anledning til at træffe nye foranstaltninger, herunder ajourføring af risikovurderingen efter § 7, stk. 1, løbende helbredsundersøgelse for de ansatte samt foranstaltninger i forbindelse med arbejdets planlægning og tilrettelæggelse.</p>\r\n      <p class=\"ParagrafGruppeOverskrift\"><span id=\"Kap0_X6\">Skiltning</span></p>\r\n      <p class=\"Paragraf\" id=\"P17\"><span class=\"ParagrafNr\" id=\"Par17_Stk1\">§ 17.</span> Ved indgangen til rum og adgangen til områder med et støjniveau, der vurderes at medføre en støjbelastning, der overskrider de øvre aktionsværdier, som er fastsat i § 10, stk. 1 og 3, skal det ved skiltning angives, at høreværn er påbudt i det pågældende rum eller område. De pågældende rum og områder skal også afgrænses og adgangen til dem begrænses, når dette er teknisk muligt, og risikoen for skadelig støjbelastning gør dette berettiget.</p>\r\n      <p class=\"Stk2\"><span class=\"StkNr\" id=\"Par17_Stk2\">Stk. 2.</span> Ved indgangen til rum og adgang til områder med et støjniveau, der vurderes at medføre en støjbelastning under de øvre aktionsværdier, som er fastsat i § 10, stk. 1 og 3, men hvor støjbelastningen vurderes at overstige de nedre aktionsværdier, som er fastsat i § 10, stk. 2 og 3, eller i øvrigt er skadelig eller stærkt generende, skal det ved skiltning angives, at brug af høreværn anbefales.</p>\r\n      <p class=\"Stk2\"><span class=\"StkNr\" id=\"Par17_Stk3\">Stk. 3.</span> Arbejdsgiveren skal sørge for, at de ansatte får den fornødne oplæring og instruktion i betydningen og anvendelsen af ovennævnte skiltning.</p>\r\n      <p class=\"ParagrafGruppeOverskrift\"><span id=\"Kap0_X7\">Måling af støj</span></p>\r\n      <p class=\"Paragraf\" id=\"P18\"><span class=\"ParagrafNr\" id=\"Par18_Stk1\">§ 18.</span> De metoder og det måleudstyr, der benyttes, skal være tilpasset de bestående forhold, idet der navnlig tages hensyn til den støj, der skal måles, belastningens varighed, omgivelserne og måleudstyrets særlige beskaffenhed.</p>\r\n      <p class=\"Stk2\"><span class=\"StkNr\" id=\"Par18_Stk2\">Stk. 2.</span> Metoderne og måleudstyret skal gøre det muligt at bestemme de størrelser, som er defineret i § 2, nr. 1-5, og afgøre, om de værdier, som er fastsat i § 9, stk. 1, og § 10, stk. 1-3, er overskredet.</p>\r\n      <p class=\"Stk2\"><span class=\"StkNr\" id=\"Par18_Stk3\">Stk. 3.</span> Målingerne skal foretages af sagkyndige, herunder virksomheder, institutioner m.v., som er anerkendt i et EU-medlemsland eller et EØS-land. Efter aftale med Energistyrelsen kan målinger endvidere foretages af den driftsansvarlige virksomhed selv.</p>\r\n      <p class=\"Stk2\"><span class=\"StkNr\" id=\"Par18_Stk4\">Stk. 4.</span> Vurdering og måling af støj skal foregå ved anvendelse af en objektiv målemetode i overensstemmelse med ISO 1999:1990 eller en tilsvarende anerkendt standard.</p>\r\n      <p class=\"ParagrafGruppeOverskrift\"><span id=\"Kap0_X8\">Projektering af offshoreanlæg</span></p>\r\n      <p class=\"Paragraf\" id=\"P19\"><span class=\"ParagrafNr\" id=\"Par19_Stk1\">§ 19.</span> Ved projektering af nye faste offshoreanlæg eller ved projektering af ændringer på eksisterende faste og mobile offshoreanlæg, skal det af risikovurderingen efter bekendtgørelse om styring af sikkerhed og sundhed på offshoreanlæg m.v. fremgå, ved placering og valg af støjende udstyr m.v. samt ved støjdæmpende foranstaltninger, at støjniveauet på anlægget bliver så lavt, som det er rimeligt praktisk muligt. Heri skal indgå hensynet til funktionen og anvendelse af arbejdsrum, opholdsrum m.v. Skillevægge og etageadskillelser skal være udført af materialer med tilstrækkelig lydisolering med henblik på at undgå forstyrrelser fra tilstødende rum. I den forbindelse skal der foretages støjprædiktion, som omfatter beregninger af det forventede støjniveau i de berørte områder på anlægget.</p>\r\n      <p class=\"ParagrafGruppeOverskrift\"><span id=\"Kap0_X9\">Inddragelse af de ansatte og dokumentation</span></p>\r\n      <p class=\"Paragraf\" id=\"P20\"><span class=\"ParagrafNr\" id=\"Par20_Stk1\">§ 20.</span> Den driftsansvarlige virksomhed skal sørge for, at sikkerhedsorganisationen på offshoreanlægget inddrages i afgørelsen af spørgsmål, der er omfattet af bekendtgørelsen, herunder navnlig:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par20_Stk1_Num1\">1)</span> Den mulighed for personlige høreværn, som er nævnt i § 5.</p>\r\n          <p class=\"Liste1\"><span class=\"Liste1Nr\" id=\"Par20_Stk1_Num2\">2)</span> Den vurdering af risici, som er nævnt i § 7, og angivelse af, hvilke foranstaltninger, der skal træffes.</p>\r\n          <p class=\"Liste1\"><span class=\"Liste1Nr\" id=\"Par20_Stk1_Num3\">3)</span> De foranstaltninger, som er nævnt i § 12, med sigte på at fjerne eller begrænse støjbelastning.</p>\r\n          <p class=\"Liste1\"><span class=\"Liste1Nr\" id=\"Par20_Stk1_Num4\">4)</span> De vurderinger og støjmålinger, som er nævnt i §§ 7 og 18.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par20_Stk2\">Stk. 2.</span> I tilfælde, hvor der ikke er oprettet nogen sikkerhedsorganisation, skal den driftsansvarlige virksomhed sørge for, at de ansatte inddrages i afgørelsen af spørgsmål, som er omfattet af stk. 1.</p>\r\n      <p class=\"Stk2\"><span class=\"StkNr\" id=\"Par20_Stk3\">Stk. 3.</span> Dokumentation for de målinger og prædiktioner, som er udført i medfør af § 7, jf. § 18, og § 19, med tydelig angivelse af positioner, støjniveauer, støjkilder og anbefalinger vedrørende eventuelt mulige støjreducerende tiltag, skal findes i dokumentationen af risikovurderingen, jf. bekendtgørelse om styring af sikkerhed og sundhed på offshoreanlæg m.v., som skal være tilgængelig for sikkerhedsorganisationen og de øvrige ansatte på offshoreanlægget.</p>\r\n      <p class=\"ParagrafGruppeOverskrift\"><span id=\"Kap0_X10\">Dispensation, straf og ikrafttræden</span></p>\r\n      <p class=\"Paragraf\" id=\"P21\"><span class=\"ParagrafNr\" id=\"Par21_Stk1\">§ 21.</span> Energistyrelsen kan, hvor særlige forhold foreligger, dispensere fra bekendtgørelsen, når det skønnes rimeligt og sikkerheds- og sundhedsmæssigt forsvarligt samt i det omfang, det er foreneligt med direktiv 2003/10/EF af 6. februar 2003 om minimumsforskrifter for sikkerhed og sundhed i forbindelse med arbejdstagernes eksponering for risici på grund af fysiske agenser (støj) (17. særdirektiv i henhold til artikel 16, stk. 1, i direktiv 89/391/EØF).</p>\r\n      <p class=\"Paragraf\" id=\"P22\"><span class=\"ParagrafNr\" id=\"Par22_Stk1\">§ 22.</span> Medmindre højere straf er forskyldt efter offshoresikkerhedsloven eller anden lovgivning, straffes med bøde den, der overtræder §§ 3-7, § 8, stk. 1, §§ 9-15, § 16, stk. 1, eller §§ 17-20.</p>\r\n      <p class=\"Stk2\"><span class=\"StkNr\" id=\"Par22_Stk2\">Stk. 2.</span> For overtrædelse af bestemmelserne i stk. 1 kan der inden for rammerne af offshoresikkerhedslovens § 71 pålægges en arbejdsgiver bødeansvar, selv om overtrædelsen ikke kan tilregnes arbejdsgiveren som forsætlig eller uagtsom. Det er en betingelse for bødeansvaret, at overtrædelsen kan tilregnes en eller flere til virksomheden knyttede personer eller virksomheden som sådan. For sådant bødeansvar fastsættes ingen forvandlingsstraf.</p>\r\n      <p class=\"Stk2\"><span class=\"StkNr\" id=\"Par22_Stk3\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n      <p class=\"ParagrafGruppeOverskrift\"><span id=\"Kap0_X11\">Ikrafttræden m.v.</span></p>\r\n      <p class=\"Paragraf\" id=\"P23\"><span class=\"ParagrafNr\" id=\"Par23_Stk1\">§ 23.</span> Bekendtgørelsen træder i kraft den 1. juli 2009.</p>\r\n      <p class=\"Stk2\"><span class=\"StkNr\" id=\"Par23_Stk2\">Stk. 2.</span> Bekendtgørelse nr. 396 af 15. maj 2008 om beskyttelse mod støjbelastning på offshoreanlæg m.v. ophæves.</p>\r\n      <p class=\"Paragraf\" id=\"P24\"><span class=\"ParagrafNr\" id=\"Par24_Stk1\">§ 24.</span> De i § 2, nr. 1-2 og 5, og § 18, stk. 4, nævnte standarder kundgøres ikke i Lovtidende, men kundgøres ved, at de pågældende standarder ligger til gennemsyn hos Energistyrelsen.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Energistyrelsen, den 24. juni 2009</P><P CLASS=SIGN1 ALIGN=\"CENTER\">Ib Larsen</P><P CLASS=SIGN2 ALIGN=\"RIGHT\">/ Henrik Andersen</P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2003/10/EF af 6. februar 2003 om minimumsforskrifter for sikkerhed og sundhed i forbindelse med arbejdstagernes eksponering for risici på grund af fysiske agenser (støj) (17. særdirektiv i henhold til artikel 16, stk. 1, i direktiv 89/391/EØF), (EU-Tidende 2003 nr. L 042, side 38), som ændret ved Europa-Parlamentets og Rådets Direktiv 2007/30/EF af 20. juni 2007, (EU-Tidende 2007 nr. L 165, side 21).</p>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/06/2009"
        },
        {
            "displayName": "Accession",
            "displayValue": "B20090060205"
        },
        {
            "displayName": "Entydig dokumentidentifikation",
            "displayValue": "BJ000181"
        },
        {
            "displayName": "Dato for førstegangsindlæggelse",
            "displayValue": "27/06/2009"
        },
        {
            "displayName": "Dato for indlæggelse",
            "displayValue": "27/06/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "602"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "24/06/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Klima- og Energimin.,<br />Energistyerlsen, J.nr. 1129/1079-0004"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}