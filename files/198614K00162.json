{
    "id": 108019,
    "title": "1986 BTL 162   BETÆNKNING OVER FORSLAG TIL LOV OM SIKRING AF RØGFRI MILJØER OG MÆRKNING   AF TOBAKSVARER M.V.    NR L 162 1986-87, 1. SAMLING BLAD NR 975 ",
    "documentTypeId": "420",
    "isSagsforlobPeriodValid": false,
    "shortName": "1986/1 BTL 162",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 162 </P>  \r\n\r\n<P></P>  \r\n\r\n<P>Betænkning over Forslag til lov om sikring af røgfri miljøer og mærkning  \r\n\r\n af tobaksvarer m.v. <BR>  \r\n\r\n Nr L 162 1986-87, 1. samling Blad nr 975 </P>  \r\n\r\n<P></P>  \r\n\r\n<P>Afgivet af kommunaludvalget </P>  \r\n\r\n<P></P>  \r\n\r\n<P>Afgivet: 19870519 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til indenrigsministeren, som denne har besvaret </P>  \r\n\r\n<P>dels skriftligt, dels i samråd. </P>  \r\n\r\n<P>Udvalget har endvidere modtaget mundtlige og/ eller skriftlige </P>  \r\n\r\n<P>henvendelser fra: </P>  \r\n\r\n<P>Egsmose, Tage, universitetslektor, dr. med., </P>  \r\n\r\n<P>Kjær-Larsen, Niels Hundeven, Holbæk, </P>  \r\n\r\n<P>Kræftens Bekæmpelse, </P>  \r\n\r\n<P>Mathiasen, Erik, Svendborg, </P>  \r\n\r\n<P>Ny Rygekultur, </P>  \r\n\r\n<P>Sørensen, Krista, Bording, </P>  \r\n\r\n<P>Tobak &amp; Miljø og </P>  \r\n\r\n<P>Tobaksindustrien. </P>  \r\n\r\n<P>Som bilag til betænkningen er optrykt nogle eksempler på annoncer for </P>  \r\n\r\n<P>tobaksvarer, som er indgået i et af udvalgets spørgsmål til </P>  \r\n\r\n<P>indenrigsministeren. </P>  \r\n\r\n<P>Der er af udvalget og af forskellige mindretal stillet </P>  \r\n\r\n<P>ændringsforslag, hvorom henvises til de ledsagende bemærkninger. </P>  \r\n\r\n<P>Herefter indstiller et MINDRETAL (Socialdemokratiets medlemmer af </P>  \r\n\r\n<P>udvalget) lovforslaget til VEDTAGELSE med de af udvalget stillede </P>  \r\n\r\n<P>samt de af mindretallet stillede og de af mindretallet tiltrådte </P>  \r\n\r\n<P>ændringsforslag. </P>  \r\n\r\n<P>Mindretallet finder, at der på baggrund af de alvorlige </P>  \r\n\r\n<P>helbredsskadelige virkninger, som såvel aktiv som passiv </P>  \r\n\r\n<P>tobaksrygning medfører, bør gennemføres regler, der sikrer, at </P>  \r\n\r\n<P>rygere såvel som ikke-rygere på offentlige arbejdspladser eller i </P>  \r\n\r\n<P>andre offentlige lokaler, hvor de nødvendigvis må opholde sig, kan </P>  \r\n\r\n<P>gøre dette uden at blive generet af eller udsat for helbredsskader </P>  \r\n\r\n<P>forårsaget af andre menneskers røg. </P>  \r\n\r\n<P>Mindretallet ønsker naturligvis ikke at begrænse folks ret til </P>  \r\n\r\n<P>tobaksrygning, men mener, at dette bør foregå i særlige, afmærkede </P>  \r\n\r\n<P>lokaler, der ikke nødvendigvis også må bruges af mennesker, der </P>  \r\n\r\n<P>ønsker at være fri for tobaksrøgens gener. </P>  \r\n\r\n<P>Mindretallet mener endvidere, at oplysning om tobaksrygningens </P>  \r\n\r\n<P>helbredsskadelige virkninger bør intensiveres, og at der i </P>  \r\n\r\n<P>samarbejde med det kommende tobaksskaderåd bør udarbejdes </P>  \r\n\r\n<P>advarsler på tobaksprodukterne på en sådan måde, at ingen kan være </P>  \r\n\r\n<P>i tvivl om, hvilke helbredsskader der kan opstå som følge af </P>  \r\n\r\n<P>tobaksrygning. </P>  \r\n\r\n<P>Endelig finder mindretallet, at enhver form for reklamevirksomhed i </P>  \r\n\r\n<P>forbindelse med tobaksprodukter bør forbydes. På baggrund af de </P>  \r\n\r\n<P>alvorlige sundhedsproblemer, som tobaksrygning frembringer, er det </P>  \r\n\r\n<P>uacceptabelt, at tobaksindustrien ikke alene gennem reklamer </P>  \r\n\r\n<P>påvirker til et øget forbrug, men også med udformningen af </P>  \r\n\r\n<P>reklamerne fremstiller brugen af tobak som naturlig og socialt </P>  \r\n\r\n<P>acceptabel. I visse tilfælde forherliger reklamerne endda </P>  \r\n\r\n<P>tobaksrygningen ved at tillægge personer, der ryger, visse </P>  \r\n\r\n<P>tiltrækkende egenskaber, f.eks.: &#187;skab din egen profil - ryg  \r\n\r\n pibe&#171; </P>  \r\n\r\n<P>eller &#187;tænd piben og vis, at du har overblik&#171;. Der henvises til  \r\n\r\n de </P>  \r\n\r\n<P>som bilag optrykte annoncer. </P>  \r\n\r\n<P>Det optrykte bilag viser klart, at den frivillige aftale, der er </P>  \r\n\r\n<P>indgået mellem Tobaksindustrien og Indenrigsministeriet ikke </P>  \r\n\r\n<P>hindrer, at der fremkommer reklamer med en uacceptabel udformning. </P>  \r\n\r\n<P>Et ANDET MINDRETAL (Det Konservative Folkepartis medlemmer af </P>  \r\n\r\n<P>udvalget samt Svend Heiselberg (V) og Maisted (V)) indstiller </P>  \r\n\r\n<P>lovforslaget til FORKASTELSE ved 3. behandling. </P>  \r\n\r\n<P>Mindretallet finder, at de fleste ændringsforslag går væsentligt ud </P>  \r\n\r\n<P>over de rammer, som blev fastlagt ved folketingsbeslutningen af </P>  \r\n\r\n<P>28. maj 1986. </P>  \r\n\r\n<P>I overensstemmelse med folketingsbeslutningen har kapitel 1 i </P>  \r\n\r\n<P>regeringens lovforslag det sigte at modvirke den påtvungne passive </P>  \r\n\r\n<P>rygning. Mindretallet finder det hverken rimeligt eller i </P>  \r\n\r\n<P>overensstemmelse med folketingsbeslutningen at udelukke rygning </P>  \r\n\r\n<P>også i tilfælde, hvor de, der har fælles arbejdssted eller sammen </P>  \r\n\r\n<P>deltager i et møde, er enige om at tillade tobaksrygning. </P>  \r\n\r\n<P>Ændringsforslaget om at pålægge hver enkelt offentlig arbejdsgiver </P>  \r\n\r\n<P>hurtigst muligt efter lovens ikrafttræden at etablere særlige </P>  \r\n\r\n<P>rygeområder vil, uanset den foreslåede dispensationsbestemmelse, </P>  \r\n\r\n<P>give anledning til betydelige udgifter for både stat og kommuner. </P>  \r\n\r\n<P>Det forekommer i denne forbindelse urimeligt at stille et ubestemt </P>  \r\n\r\n<P>krav om etablering af særskilte lokaler/ områder for rygere uden </P>  \r\n\r\n<P>hensyn til antallet af ansatte og lokalitetens størrelse. Det </P>  \r\n\r\n<P>forekommer endvidere mindretallet at være uhensigtsmæssigt og </P>  \r\n\r\n<P>meget bureaukratisk at kompensere for reglens ubestemthed blot ved </P>  \r\n\r\n<P>en dispensationsadgang. En sådan mulighed for at opnå dispensation </P>  \r\n\r\n<P>vil med sikkerhed give anledning til et stort antal </P>  \r\n\r\n<P>dispensationsansøgninger vedrørende konkrete lokaler m.v i alle </P>  \r\n\r\n<P>egne af landet. I øvrigt vil centrale myndigheder hverken have </P>  \r\n\r\n<P>forudsætninger for eller være egnede til at vurdere den enkelte </P>  \r\n\r\n<P>myndigheds forhold, herunder den lokalemæssige situation. </P>  \r\n\r\n<P>Ændringsforslaget om helt at forbyde reklamevirksomhed for </P>  \r\n\r\n<P>tobaksprodukter indgik ikke i folketingsbeslutningen af 28. maj </P>  \r\n\r\n<P>1986. I forslaget hertil var det tværtimod anført i </P>  \r\n\r\n<P>bemærkningerne, at forslagsstillerne ikke fandt det </P>  \r\n\r\n<P>hensigtsmæssigt eller realistisk at indføre et egentligt </P>  \r\n\r\n<P>reklameforbud. Forslaget vil have indgribende betydning og vil </P>  \r\n\r\n<P>forudsætte, at der sikres den fornødne overvågning af </P>  \r\n\r\n<P>overholdelsen af reklameforbudet. Den rigtige fremgangsmåde måtte </P>  \r\n\r\n<P>derfor være at fremsætte et selvstændigt lovforslag og ikke et </P>  \r\n\r\n<P>ændringsforslag på et sent tidspunkt under behandlingen af det </P>  \r\n\r\n<P>foreliggende lovforslag. </P>  \r\n\r\n<P>Spørgsmålet om ved lov at afskære enhver statslig og kommunal </P>  \r\n\r\n<P>myndighed fra at afholde udgifter til indkøb af tobaksvarer synes </P>  \r\n\r\n<P>også at ligge helt uden for rammerne af folketingsbeslutningen om </P>  \r\n\r\n<P>sikring af røgfri miljøer. En særlig lovbestemmelse herom ville i </P>  \r\n\r\n<P>øvrigt være et brud med gældende praksis, hvorefter man har </P>  \r\n\r\n<P>afholdt sig fra en detailstyring af amtskommuners og kommuners </P>  \r\n\r\n<P>indkøb. </P>  \r\n\r\n<P>Et TREDJE MINDRETAL (Socialistisk Folkepartis medlemmer af udvalget) </P>  \r\n\r\n<P>vil redegøre for sin stilling til lovforslaget og de stillede </P>  \r\n\r\n<P>ændringsforslag ved 2. behandling, men er dog medforslagsstiller </P>  \r\n\r\n<P>til eller har tiltrådt nogle af ændringsforslagene. </P>  \r\n\r\n<P>Mindretallet ønsker at præcisere, at beslutningsforslaget, som har </P>  \r\n\r\n<P>dannet grundlag for dette lovforslag, fik mindretallets </P>  \r\n\r\n<P>tilslutning p.g.a. sit formål - at sikre den enkelte mod passiv </P>  \r\n\r\n<P>rygning ved at skabe røgfri miljøer. </P>  \r\n\r\n<P>Samtidig er mindretallet vidende om, at der også findes en gruppe </P>  \r\n\r\n<P>mennesker i vort samfund, som reagerer allergisk over for </P>  \r\n\r\n<P>tobaksrøg, og for hvem røgfri miljøer er en nødvendighed, hvis de </P>  \r\n\r\n<P>skal have mulighed for at deltage aktivt i livet uden for deres </P>  \r\n\r\n<P>eget hjems fire vægge. </P>  \r\n\r\n<P>Ved 1. behandling betegnede mindretallet lovforslaget som værende </P>  \r\n\r\n<P>unødigt indviklet. Det er ikke, fordi mindretallet har ændret </P>  \r\n\r\n<P>holdning, men under udvalgsarbejdet er mindretallet blevet klar </P>  \r\n\r\n<P>over, at netop dette område - røg eller ikke røg - appellerer så </P>  \r\n\r\n<P>kraftigt til menneskers følelser eller, sagt på en anden måde, er </P>  \r\n\r\n<P>et så følelsesladet emne, at man forstår vanskeligheden ved at </P>  \r\n\r\n<P>formulere et forslag på en sådan måde, at ingen, det være sig </P>  \r\n\r\n<P>rygere eller ikke rygere, føler sig urimeligt behandlet. </P>  \r\n\r\n<P>Disse formuleringsvanskeligheder har for mindretallet gjort det meget </P>  \r\n\r\n<P>svært at komme med ændringsforslag, der ikke fremstod som forbud, </P>  \r\n\r\n<P>påbud eller det modsatte, nemlig rent faktisk fjernede meningen </P>  \r\n\r\n<P>med lovforslaget. </P>  \r\n\r\n<P>Et FJERDE MINDRETAL (Det Radikale Venstres medlem af udvalget) </P>  \r\n\r\n<P>indstiller lovforslaget til VEDTAGELSE med de af udvalget og de af </P>  \r\n\r\n<P>mindretallet stillede ændringsforslag. </P>  \r\n\r\n<P>Et FEMTE MINDRETAL (Kristeligt Folkepartis medlem af udvalget) </P>  \r\n\r\n<P>indstiller lovforslaget til VEDTAGELSE med de af udvalget stillede </P>  \r\n\r\n<P>samt de af mindretallet tiltrådte ændringsforslag. </P>  \r\n\r\n<P>Såvel Forebyggelsesrådet og Hjerteforeningen som Kræftens Bekæmpelse </P>  \r\n\r\n<P>har gennem årene ved en række videnskabelige undersøgelser påvist </P>  \r\n\r\n<P>den sundhedsrisiko, der er ved tobaksrygning, herunder også </P>  \r\n\r\n<P>passiv rygning. </P>  \r\n\r\n<P>Mindretallet finder derfor, at det er nødvendigt at sikre røgfri </P>  \r\n\r\n<P>miljøer i den offentlige forvaltning, råd, nævn og kommissioner, </P>  \r\n\r\n<P>hvor man i dag mødes på rygernes præmisser. </P>  \r\n\r\n<P>Et SJETTE MINDRETAL (Bente Nielsen (V)) indstiller lovforslaget til </P>  \r\n\r\n<P>VEDTAGELSE og vil ved lovforslagets 2. behandling redegøre for sin </P>  \r\n\r\n<P>stilling til nogle af de stillede ændringsforslag, men henviser i </P>  \r\n\r\n<P>øvrigt til udtalelsen fra det andet mindretal (Det Konservative </P>  \r\n\r\n<P>Folkepartis medlemmer af udvalget samt Svend Heiselberg (V) og </P>  \r\n\r\n<P>Maisted (V)) vedrørende ændringsforslagene. </P>  \r\n\r\n<P>Mindretallet tilføjer, at hovedreglen fremover bliver, at vi færdes i </P>  \r\n\r\n<P>et røgfrit miljø, hvorved man kan undgå passiv rygning, hvis man </P>  \r\n\r\n<P>ønsker det. Mindretallet havde helst set, at man kunne undgå </P>  \r\n\r\n<P>passiv rygning ved oplysning og frivillige aftaler. Erfaringerne </P>  \r\n\r\n<P>har dog desværre vist, at det kan være svært at få enkelte af </P>  \r\n\r\n<P>rygerne til at vise det fornødne hensyn til ikke-rygerne, hvorfor </P>  \r\n\r\n<P>lovgivning har vist sig nødvendig. </P>  \r\n\r\n<P>Ændringsforslag </P>  \r\n\r\n<P>Af </P>  \r\n\r\n<P>et FLERTAL (S, SF og RV), tiltrådt af et MINDRETAL (KRF): </P>  \r\n\r\n<P>Ny paragraf </P>  \r\n\r\n<P>1) Før § 1 indsættes som ny paragraf: </P>  \r\n\r\n<P>&#187;§ 01. Lovens formål er at sikre røgfri miljøer samt at begrænse </P>  \r\n\r\n<P>tobaksrygningens gener og helbredsskadelige virkninger for såvel </P>  \r\n\r\n<P>aktive som passive rygere.&#171; </P>  \r\n\r\n<P>Til § 1 </P>  \r\n\r\n<P>Af et MINDRETAL (S): </P>  \r\n\r\n<P>2) I STK. 1 udgår ordene &#187;Folketinget, domstolene og i&#171;. </P>  \r\n\r\n<P>Af </P>  \r\n\r\n<P>et MINDRETAL (RV), tiltrådt af et MINDRETAL (KRF): </P>  \r\n\r\n<P>3) Stk. 2 affattes således: </P>  \r\n\r\n<P>&#187;Stk. 2. Tobaksrygning er dog tilladt i særskilte lokaler, der er  \r\n\r\n</P>  \r\n\r\n<P>direkte bestemt for rygere, samt i afgrænsede adgangsarealer, hvor </P>  \r\n\r\n<P>der er skiltet med rygetilladelse.&#171; </P>  \r\n\r\n<P>Af et MINDRETAL (S): </P>  \r\n\r\n<P>4) Stk. 2 affattes således: </P>  \r\n\r\n<P>&#187;Stk. 2. I tilfælde, hvor det er overordentlig vanskeligt eller </P>  \r\n\r\n<P>kostbart at indrette særskilte lokaler til tobaksrygning, kan </P>  \r\n\r\n<P>tobaksrygning tillades i særligt markerede områder, såfremt der </P>  \r\n\r\n<P>træffes effektive foranstaltninger til at hindre gener for </P>  \r\n\r\n<P>ikke-rygere.&#171; </P>  \r\n\r\n<P>Af </P>  \r\n\r\n<P>et MINDRETAL (RV), tiltrådt af et MINDRETAL (S og KRF): </P>  \r\n\r\n<P>5) Efter stk. 2 indsættes som nyt stykke: </P>  \r\n\r\n<P>&#187;Stk. 3. Den pågældende offentlige arbejdsgiver skal hurtigst muligt  \r\n\r\n</P>  \r\n\r\n<P>efter lovens ikrafttræden etablere de i stk. 2 nævnte </P>  \r\n\r\n<P>rygeområder.&#171; </P>  \r\n\r\n<P>Af </P>  \r\n\r\n<P>et MINDRETAL (RV), tiltrådt af et MINDRETAL (KRF): </P>  \r\n\r\n<P>6) Efter stk. 2 indsættes som nyt stykke: </P>  \r\n\r\n<P>&#187;Stk. 4. Indenrigsministeren kan efter ansøgning meddele </P>  \r\n\r\n<P>arbejdsgiveren midlertidig eller vedvarende dispensation fra stk. </P>  \r\n\r\n<P>3.&#171; </P>  \r\n\r\n<P>Til § 2 </P>  \r\n\r\n<P>Af et MINDRETAL (S): </P>  \r\n\r\n<P>7) Ordene &#187;Folketinget, domstolene og i&#171; udgår. </P>  \r\n\r\n<P>Af </P>  \r\n\r\n<P>et MINDRETAL (S og RV), tiltrådt af et MINDRETAL (KRF): </P>  \r\n\r\n<P>8) Ordene &#187;, medmindre samtlige mødedeltagere er enige om at tillade  \r\n\r\n</P>  \r\n\r\n<P>tobaksrygning&#171; udgår. </P>  \r\n\r\n<P>Til § 3 </P>  \r\n\r\n<P>Af et MINDRETAL (S): </P>  \r\n\r\n<P>9) I STK. 1, 1. PKT., udgår ordene &#187;Folketinget, domstolene og  \r\n\r\n i&#171;. </P>  \r\n\r\n<P>Af UDVALGET: </P>  \r\n\r\n<P>10) I STK. 1, 2. PKT., indsættes efter &#187;autorisation&#171; ordene:  \r\n\r\n &#187;eller </P>  \r\n\r\n<P>bevilling&#171;, og ordet &#187;praksis&#171; ændres til:  \r\n\r\n &#187;virksomhed&#171;. </P>  \r\n\r\n<P>Af </P>  \r\n\r\n<P>et MINDRETAL (RV), tiltrådt af et MINDRETAL (KRF): </P>  \r\n\r\n<P>Ny paragraf </P>  \r\n\r\n<P>11) Efter § 3 indsættes som ny paragraf: </P>  \r\n\r\n<P>&#187;§ 02. Indenrigsministeren kan fastsætte regler om, at </P>  \r\n\r\n<P>bestemmelserne i §§ 1-3 finder tilsvarende anvendelse i </P>  \r\n\r\n<P>koncessionerede selskaber samt i andre selskaber, institutioner, </P>  \r\n\r\n<P>foreninger m.v., såfremt udgifterne ved deres virksomhed </P>  \r\n\r\n<P>overvejende dækkes af statslige eller kommunale midler.&#171; </P>  \r\n\r\n<P>Af et MINDRETAL (S): </P>  \r\n\r\n<P>Ny paragraf </P>  \r\n\r\n<P>12) Efter § 3 indsættes som ny paragraf: </P>  \r\n\r\n<P>&#187;§ 03. Indenrigsministeren kan fastsætte regler om, at bestemmelserne  \r\n\r\n</P>  \r\n\r\n<P>i §§ 1-3 finder tilsvarende anvendelse i koncessionerede </P>  \r\n\r\n<P>selskaber.&#171; </P>  \r\n\r\n<P>Af </P>  \r\n\r\n<P>et MINDRETAL (RV), tiltrådt af et MINDRETAL (KRF): </P>  \r\n\r\n<P>Til § 5 </P>  \r\n\r\n<P>13) I STK. 2 indsættes efter &#187;truffet&#171; ordene: &#187;effektive  \r\n\r\n fysiske&#171;. </P>  \r\n\r\n<P>Af UDVALGET: </P>  \r\n\r\n<P>Til § 6 </P>  \r\n\r\n<P>14) Efter stk. 2 indsættes som nyt stykke: </P>  \r\n\r\n<P>&#187;Stk. 3. Spørgsmål om overtrædelse af reglerne i dette kapitel kan  \r\n\r\n</P>  \r\n\r\n<P>indbringes for den almindelige klageinstans for den pågældende </P>  \r\n\r\n<P>myndigheds virksomhed i øvrigt.&#171; </P>  \r\n\r\n<P>Af </P>  \r\n\r\n<P>et MINDRETAL (SF og RV), tiltrådt af et FLERTAL (S, KF, V og KRF): </P>  \r\n\r\n<P>Til § 7 </P>  \r\n\r\n<P>15) Ordene &#187;opmærksom på, at tobaksrygning er sundhedsskadelig&#171;  \r\n\r\n</P>  \r\n\r\n<P>ændres til: &#187;opmærksom på tobaksrygningens helbredsskadelige </P>  \r\n\r\n<P>virkninger&#171;. </P>  \r\n\r\n<P>Til § 9 </P>  \r\n\r\n<P>Af </P>  \r\n\r\n<P>et MINDRETAL (S), tiltrådt af et MINDRETAL (KRF): </P>  \r\n\r\n<P>16) Paragraffen affattes således: </P>  \r\n\r\n<P>&#187;§ 9. Reklamevirksomhed for tobaksprodukter er ikke tilladt.&#171;  \r\n\r\n</P>  \r\n\r\n<P>Af </P>  \r\n\r\n<P>et MINDRETAL (SF og RV), tiltrådt af et MINDRETAL (S og KRF): </P>  \r\n\r\n<P>17) Paragraffen udgår. </P>  \r\n\r\n<P>Af et MINDRETAL (SF og RV): </P>  \r\n\r\n<P>Til § 10 </P>  \r\n\r\n<P>18) Paragraffen affattes således: </P>  \r\n\r\n<P>&#187;§ 10. Indenrigsministeren fastsætter i samarbejde med det i henhold  \r\n\r\n</P>  \r\n\r\n<P>til lov om et forebyggelsesråd og et tobaksskaderåd nedsatte </P>  \r\n\r\n<P>Tobaksskaderåd regler om advarsler på tobaksprodukter og i </P>  \r\n\r\n<P>reklamer.&#171; </P>  \r\n\r\n<P>Af et MINDRETAL (S): </P>  \r\n\r\n<P>Underændringsforslag </P>  \r\n\r\n<P>til ændringsforslag nr. 18 </P>  \r\n\r\n<P>19) I den ved ændringsforslag nr. 18 foreslåede affattelse af § 10 </P>  \r\n\r\n<P>udgår ordene &#187;og i reklamer&#171;. </P>  \r\n\r\n<P>Af </P>  \r\n\r\n<P>et MINDRETAL (RV), tiltrådt af et MINDRETAL (KRF): </P>  \r\n\r\n<P>Ny paragraf </P>  \r\n\r\n<P>20) Efter § 10 indsættes som ny paragraf: </P>  \r\n\r\n<P>&#187;§ 04. Udgifter til indkøb af tobaksvarer kan ikke afholdes over </P>  \r\n\r\n<P>statslige budgetter.&#171; </P>  \r\n\r\n<P>Ny paragraf </P>  \r\n\r\n<P>21) Efter § 10 indsættes som ny paragraf: </P>  \r\n\r\n<P>&#187;§ 05. Udgifter til indkøb af tobaksvarer kan ikke afholdes over </P>  \r\n\r\n<P>kommunale budgetter.&#171; </P>  \r\n\r\n<P>Af UDVALGET: </P>  \r\n\r\n<P>Til § 12 </P>  \r\n\r\n<P>22) Paragraffen affattes således: </P>  \r\n\r\n<P>&#187;§ 12. Loven træder i kraft 1. januar 1988.&#171; </P>  \r\n\r\n<P>Af </P>  \r\n\r\n<P>et FLERTAL (S, SF og RV), tiltrådt af et MINDRETAL (KRF): </P>  \r\n\r\n<P>Ny paragraf </P>  \r\n\r\n<P>23) Efter § 13 indsættes som ny paragraf: </P>  \r\n\r\n<P>&#187;§ 06. Forslag om revision af loven fremsættes for Folketinget senest  \r\n\r\n</P>  \r\n\r\n<P>i folketingsåret 1989-90.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Da loven er helt ny i sin art, forekommer det naturligt at fastslå </P>  \r\n\r\n<P>formålet i lovens § 1. </P>  \r\n\r\n<P>Til nr. 2, 7 og 9 </P>  \r\n\r\n<P>Det vil ikke være ønskeligt at lovgive specielt for Folketinget og </P>  \r\n\r\n<P>domstolene. Det er dog en selvfølge, at lovens bestemmelser også </P>  \r\n\r\n<P>bør overholdes på arbejdspladser i forbindelse med disse </P>  \r\n\r\n<P>institutioner. </P>  \r\n\r\n<P>Til nr. 3 </P>  \r\n\r\n<P>Lovforslagets § 1, stk. 2, må ændres, da udgangspunktet for </P>  \r\n\r\n<P>lovforslaget er, at offentlige lokaler er røgfri, uden at der </P>  \r\n\r\n<P>først skal anmodes og eventuelt stemmes om det. Rygning bør derfor </P>  \r\n\r\n<P>kun foregå i dertil indrettede lokaler eller i afgrænsede </P>  \r\n\r\n<P>adgangsarealer, hvor der udtrykkeligt er skiltet med </P>  \r\n\r\n<P>rygetilladelse. </P>  \r\n\r\n<P>Til nr. 4 </P>  \r\n\r\n<P>Man ønsker med ændringsforslaget at fastholde, at der bør indrettes </P>  \r\n\r\n<P>særskilte lokaler for rygere, men åbner en mulighed for i helt </P>  \r\n\r\n<P>særlige tilfælde at etablere særligt markerede områder under den </P>  \r\n\r\n<P>klare forudsætning, at det sikres, at tobaksrygningen ikke generer </P>  \r\n\r\n<P>ikke-rygere. </P>  \r\n\r\n<P>Til nr. 5 og 6 </P>  \r\n\r\n<P>Af hensyn til rygeres afhængighed af tobak skal der hurtigst muligt </P>  \r\n\r\n<P>indrettes særskilte rygelokaler. Såfremt det ikke kan lade sig </P>  \r\n\r\n<P>gøre, kan indenrigsministeren dispensere for kravet herom, og </P>  \r\n\r\n<P>konsekvenserne er da, at der ikke kan ryges på arbejdspladsen. </P>  \r\n\r\n<P>Til nr. 8 </P>  \r\n\r\n<P>Den såkaldte &#187;kværulantparagraf&#171; udgår, dels fordi det netop har  \r\n\r\n</P>  \r\n\r\n<P>været hensigten, at man skulle undgå afstemninger og lignende </P>  \r\n\r\n<P>(jf. bemærkninger til nr. 3), dels fordi tilrøgede lokaler er en </P>  \r\n\r\n<P>gene lang tid efter, at der er røget i dem. </P>  \r\n\r\n<P>Til nr. 10 </P>  \r\n\r\n<P>Med ændringen sikres, at al slags virksomhed er omfattet (f.eks. også </P>  \r\n\r\n<P>apoteksvirksomhed). </P>  \r\n\r\n<P>Til nr. 11 </P>  \r\n\r\n<P>Med ændringsforslaget sikres, at al offentlig og halvoffentlig </P>  \r\n\r\n<P>virksomhed er omfattet af loven. </P>  \r\n\r\n<P>Til nr. 12 </P>  \r\n\r\n<P>Man ønsker med ændringsforslaget at sikre, at bestemmelserne i §§ 1-3 </P>  \r\n\r\n<P>finder tilsvarende anvendelse i koncessionerede selskaber. </P>  \r\n\r\n<P>Til nr. 13 </P>  \r\n\r\n<P>Med ændringsforslaget sikres, at der enten sker en egentlig fysisk </P>  \r\n\r\n<P>opdeling, eller at der etableres meget kraftig udsugning. En </P>  \r\n\r\n<P>simpel opdeling af transportmidlet i en rygerafdeling og en </P>  \r\n\r\n<P>ikke-rygerafdeling er altså ikke tilstrækkelig, såfremt dette </P>  \r\n\r\n<P>alene sker ved skiltning. </P>  \r\n\r\n<P>Til nr. 14 </P>  \r\n\r\n<P>På baggrund af de afgivne høringssvar må det forventes, at visse </P>  \r\n\r\n<P>offentlige myndigheder vil være meget negative over for loven. Der </P>  \r\n\r\n<P>må derfor være en mulighed for at klage over manglende </P>  \r\n\r\n<P>foranstaltninger i forhold til loven til den almindelige </P>  \r\n\r\n<P>klageinstans for den pågældende myndighed. </P>  \r\n\r\n<P>Til nr. 15, 17 og 18 </P>  \r\n\r\n<P>Ændringsforslagene indebærer en stramning, idet det ikke er nok at </P>  \r\n\r\n<P>gøre opmærksom på, at tobaksrygning er sundhedsskadelig. </P>  \r\n\r\n<P>Tobaksprodukter bør forsynes med oplysninger om, på hvilken måde </P>  \r\n\r\n<P>tobak er helbredsnedbrydende. Bestemmelsen er således ikke opfyldt </P>  \r\n\r\n<P>med en og samme standardadvarsel på alle produkter. </P>  \r\n\r\n<P>Der må sigtes på skiftende advarsler på produkter og i reklamer i </P>  \r\n\r\n<P>lighed med f.eks. advarslerne på de svenske tobaksprodukter. </P>  \r\n\r\n<P>Til nr. 16 </P>  \r\n\r\n<P>Ændringsforslaget medfører, at ingen form for reklamevirksomhed for </P>  \r\n\r\n<P>tobaksprodukter er tilladt. I betragtning af tobaksprodukternes </P>  \r\n\r\n<P>helbredsskadende virkninger er det ikke rimeligt, at der gennem </P>  \r\n\r\n<P>reklamer kan tilskyndes til større forbrug heraf. </P>  \r\n\r\n<P>Til nr. 19 </P>  \r\n\r\n<P>Ændringsforslaget er en konsekvens af ændringsforslag nr. 16. </P>  \r\n\r\n<P>Til nr. 20 og 21 </P>  \r\n\r\n<P>I betragtning af tobakkens skadelige virkninger forekommer det </P>  \r\n\r\n<P>urimeligt, at det offentlige tilskynder til rygning. Der dør </P>  \r\n\r\n<P>årligt 3100 personer i Danmark af tobaksbetinget lungekræft. </P>  \r\n\r\n<P>Dertil kommer en række andre dødsfald, som kan relateres til </P>  \r\n\r\n<P>tobaksrygning. </P>  \r\n\r\n<P>Forslagene er identiske med det af Socialdemokratiet stillede </P>  \r\n\r\n<P>ændringsforslag til finansloven 1987. </P>  \r\n\r\n<P>Til nr. 22 </P>  \r\n\r\n<P>Der er ikke under udvalgsarbejdet fremkommet oplysninger, der </P>  \r\n\r\n<P>godtgør, at det ikke skulle være muligt at lade lovforslaget træde </P>  \r\n\r\n<P>i kraft 1. januar 1988. </P>  \r\n\r\n<P>Til nr. 23 </P>  \r\n\r\n<P>I betragtning af, at der er tale om et helt nyt lovområde, finder </P>  \r\n\r\n<P>flertallet det rimeligt med en revisionsbestemmelse. </P>  \r\n\r\n<P>KAREN HøJTE JENSEN (KF) nfmd. FLEMMING JENSEN (KF) LIZZIE </P>  \r\n\r\n<P>LICHTENBERG (KF) LIS AALTONEN (KF) SVEND HEISELBERG (V) BENTE </P>  \r\n\r\n<P>NIELSEN (V) MAISTED (V) STEFFENSEN (KRF) HANS JøRGEN JENSEN </P>  \r\n\r\n<P>(S) DORTE BENNEDSEN (S) TOVE LINDBO LARSEN (S) LERKE (S) </P>  \r\n\r\n<P>HENNING RASMUSSEN (S) fmd. TAANQUIST (S) BIRTHE HANSEN (SF) </P>  \r\n\r\n<P>TOMMY DINESEN (SF) AASE OLESEN (RV) </P>  \r\n\r\n<P>Partierne CD, FP og VS havde ikke medlemmer i udvalget. </P>  \r\n\r\n<P>Bilag </P>  \r\n\r\n<P>Nogle eksempler på annoncer for tobaksvarer, som er indgået i et af </P>  \r\n\r\n<P>udvalgets spørgsmål til indenrigsministeren. </P>  \r\n\r\n<P><IMG SRC=\"/image.aspx?id=108019&img=CL5293_1.gif\" align=middle width=235 height=85 border=no alt=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198614K00162"
        },
        {
            "displayName": "Entydig dokumentidentifikation",
            "displayValue": "CL005293"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "162"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}