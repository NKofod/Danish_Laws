{
    "id": 48530,
    "title": "Bekendtgørelse om fredning af øgruppen Hirsholmene, øen Deget og omliggende søterritorium ",
    "documentTypeId": "60",
    "isSagsforlobPeriodValid": false,
    "shortName": "BEK nr 560 af 29/06/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om fredning af øgruppen  \r\n\r\n Hirsholmene, øen Deget og omliggende søterritorium </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 51, stk. 1, § 70, § 73, stk. 4 og § 89, stk. 3 i lov nr. 9  \r\n\r\n af 3. januar 1992 om naturbeskyttelse fastsættes: </P>  \r\n\r\n<P> <I>Formål</I>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Fredningens formål er: </P>  \r\n\r\n<UL CLASS=PLAIN-LIST>  \r\n\r\n<LI>1) at bevare øgruppen Hirsholmene samt øen Deget og det omliggende  \r\n\r\n søterritorium som et område, hvor flora og fauna kan udvikle sig uden  \r\n\r\n menneskelige indgreb, der varigt påvirker det naturlige miljø, og hvor den  \r\n\r\n naturlige dynamik i landskabsudviklingen ikke forstyrres unødigt, </LI>  \r\n\r\n<LI>2) at beskytte områdets naturvidenskabelige og kulturhistoriske værdier  \r\n\r\n og herunder afveje beskyttelsen i forhold til en bæredygtig benyttelse af  \r\n\r\n øgruppen Hirsholmene, Deget og den fredede del af søterritoriet til  \r\n\r\n erhvervsmæssige og rekreative formål, </LI>  \r\n\r\n<LI>3) at beskytte de karakteristiske boblerev bestående af  \r\n\r\n kalkstensformationer med et rigt plante- og dyreliv og udsivninger af metan  \r\n\r\n fra havbunden i farvandet nordvest for øgruppen Hirsholmene og øst for øen  \r\n\r\n Kølpen, </LI>  \r\n\r\n<LI>4) at sikre området til naturvidenskabelig forskning, og </LI>  \r\n\r\n<LI>5) at sikre opfyldelsen af Danmarks internationale forpligtelser i  \r\n\r\n henhold til EF/Rådets direktiv af 21. april 1979 om beskyttelse af vilde  \r\n\r\n fugle, Rådets direktiv af 21. maj 1992 om bevaring af naturtyper samt vilde  \r\n\r\n dyr og planter samt konventionen af 2. februar 1971 om vådområder af  \r\n\r\n international betydning, navnlig som levested for vandfugle  \r\n\r\n (Ramsarkonventionen). </LI>  \r\n\r\n</UL>  \r\n\r\n<P> <I>Afgrænsning</I>  </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Fredningen omfatter, som angivet på kortbilag 1:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) Øgruppen Hirsholmene fra Tyvholmen i nord til Kølpen i syd samt øen  \r\n\r\n Deget. </LI>  \r\n\r\n<LI>2) Søterritoriet omkring øgruppen Hirsholmene og Deget: </LI>  \r\n\r\n<LI>a) mod øst afgrænset af en ret linie fra en position 57 grader 29,60' N.  \r\n\r\n 10 grader 38,60' Ø på Hirsholm Nordøst-rev til en position 57 grader 26,10'  \r\n\r\n N. 10 grader 36,30' Ø øst for Marensrev og herfra af en ret linie til  \r\n\r\n positionen 57 grader 25,61' N. 10 grader 34, 65' Ø på Laursrev, </LI>  \r\n\r\n<LI>b) mod vest afgrænset af en ret linie fra ovennævnte position på Laursrev  \r\n\r\n til positionen 57 grader 27,83' N. 10 grader 34,35' Ø på Peter Poulsens Rev  \r\n\r\n og herfra af en ret linie til positionen 57 grader 30,50' N. 10 grader 34,70'  \r\n\r\n Ø på Hirsholm Nordvest-rev, </LI>  \r\n\r\n<LI>c) mod nord afgrænset af en ret linie fra den under b. nævnte position på  \r\n\r\n Hirsholm Nordvest-rev til positionen 57 grader 30,48' N. 10 grader 35,74' Ø  \r\n\r\n og herfra til positionen 57 grader 29,60' N. 10 grader 38, 60' Ø på Hirsholm  \r\n\r\n Nordøst-rev. </LI>  \r\n\r\n<LI>3) Lokaliteter på søterritoriet med kalkstensformationer afgænses som en  \r\n\r\n 300 meter zone omkring følgende koordinater: 57 grader 30,53' N. 10 grader  \r\n\r\n 35,28' Ø (A), og 57 grader 28,36' N. 10 grader 37, 63' Ø (B). </LI>  \r\n\r\n</UL>  \r\n\r\n<P CLASS=STK> <I>Stk. 2. </I> De anvendte koordinater er geografiske  \r\n\r\n positioner i henhold til Mercator Projektion ED50. </P>  \r\n\r\n<P> <I>Færdsel</I>  </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> På de ubeboede øer i øgruppen Hirsholmene er  \r\n\r\n færdsel forbudt. Områderne er angivet på kortbilag 2. </P>  \r\n\r\n<P CLASS=STK> <I>Stk. 2. </I> På søterritoriet omkring de under stk. 1 nævnte  \r\n\r\n ubeboede øer i en afstand af 50 m regnet fra højeste, daglige vandstandslinie  \r\n\r\n er færdsel forbudt. </P>  \r\n\r\n<P CLASS=STK> <I>Stk. 3. </I> På den beboede ø Hirsholm er færdsel forbudt på  \r\n\r\n Søndre Mole i perioden 1. april til og med 31. juli, som angivet på kortbilag  \r\n\r\n 3. </P>  \r\n\r\n<P CLASS=STK> <I>Stk. 4. </I> Indenfor de i § 2, stk. 1, nr. 3 nævnte zoner  \r\n\r\n med kalkstensformationer er opankring og fiskeri med skrabende redskaber  \r\n\r\n forbudt. <I>Stk. 5.</I> Windsurfing, sejlads med vandscootere samt brug af  \r\n\r\n vandski og sejlads med motordrevet fartøj med højere hastighed end 10 knob er  \r\n\r\n forbudt indenfor det i § 4, stk. 1 nævnte område. </P>  \r\n\r\n<P CLASS=STK> <I>Stk. 6. </I> Bestemmelserne i stk. 1-5 gælder ikke for ejers  \r\n\r\n og brugers færdsel samt offentlige myndigheders færdsel i forbindelse med  \r\n\r\n administration af anlæg og lovgivning. </P>  \r\n\r\n<P CLASS=STK> <I>Stk. 7. </I> Skov- og Naturstyrelsen kan, såfremt det  \r\n\r\n skønnes nødvendigt af hensyn til beskyttelsen af boblerev, indføre forbud mod  \r\n\r\n dykning. </P>  \r\n\r\n<P> <I>Jagt</I>  </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> På den del af det fredede område, som er angivet  \r\n\r\n på kortbilag 1, og som er beliggende nord for en ret linie fra positionen 57  \r\n\r\n grader 27,83' N. 10 grader 34,35' Ø på Peter Poulsens Rev til en position på  \r\n\r\n det fredede områdes østgrænse 57 grader 28,49' N. 10 grader 37,90' Ø  \r\n\r\n beliggende 1500 meter øst for Kølpen, er jagt på samt enhver form for  \r\n\r\n efterstræbelse af fugle og pattedyr forbudt. </P>  \r\n\r\n<P CLASS=STK> <I>Stk. 2. </I> På det i stk. 1 nævnte område er det forbudt at  \r\n\r\n medbringe skydevåben. </P>  \r\n\r\n<P CLASS=STK> <I>Stk. 3. </I> Bestemmelsen i stk. 2 gælder ikke for personer  \r\n\r\n bosiddende på Hirsholm. Dog skal skydevåben være afladt og adskilt, når de  \r\n\r\n medbringes i det i stk. 1 nævnte område. </P>  \r\n\r\n<P CLASS=STK> <I>Stk. 4. </I> Bestemmelserne i stk. 1, 2 og 3 gælder ikke i  \r\n\r\n forbindelse med aflivning af oliefugle iværksat af Skov- og Naturstyrelsen.  \r\n\r\n</P>  \r\n\r\n<P> <I>Forskellige foranstaltninger på øerne </I></P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> På de i § 2, stk. 1, nr. 1 nævnte øer må der  \r\n\r\n ikke opføres bygninger. Bestemmelsen gælder tillige skure, boder, master og  \r\n\r\n andre indretninger samt opstilling af campingvogne og telte. </P>  \r\n\r\n<P CLASS=STK> <I>Stk. 2. </I> Til- og ombygning af eksisterende bygninger må  \r\n\r\n ikke finde sted uden tilladelse fra Skov- og Naturstyrelsen.  \r\n\r\n Forsvarsministeriet kan dog uden tilladelse foretage de for fyrdriften  \r\n\r\n nødvendige til- og ombygninger, herunder opstilling af master og etablering  \r\n\r\n af strømforsyningsledninger, såfremt karakteren af den eksisterende  \r\n\r\n bebyggelse fastholdes. Til dette formål kan der, uanset bestemmelserne i § 6,  \r\n\r\n stk. 1, efter forudgående aftale med Skov- og Naturstyrelsen optages sand og  \r\n\r\n grus på Hirsholm. </P>  \r\n\r\n<P CLASS=STK> <I>Stk. 3. </I> Eksisterende stendiger, brolægninger,  \r\n\r\n syldstensrækker og andre bebyggelseslevn på øerne må ikke ændres eller  \r\n\r\n beskadiges. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> På de i § 2, stk. 1, nr. 1 nævnte øer må der  \r\n\r\n ikke foretages terrænændringer, herunder afgravning og planering eller  \r\n\r\n udnyttelse af forekomster i undergrunden. Der må ikke borttages sand, sten og  \r\n\r\n grus, og jordfaste sten må ikke fjernes eller flyttes. </P>  \r\n\r\n<P CLASS=STK> <I>Stk. 2. </I> Uanset bestemmelserne i stk. 1 kan der på  \r\n\r\n Hirsholm træffes de fornødne foranstaltninger til sikring af øens  \r\n\r\n vandforsyning og spildevandsforhold. </P>  \r\n\r\n<P CLASS=STK> <I>Stk. 3. </I> Affald, herunder husholdningsaffald, må ikke  \r\n\r\n nedgraves eller deponeres på øerne. Midlertidig deponering af affald med  \r\n\r\n henblik på senere fjernelse kan dog ske i godkendt, lukket container. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Dyre- og plantearter må ikke fjernes fra den i §  \r\n\r\n 2, stk. 1, nr. 1 nævnte øgruppe Hirsholmene. </P>  \r\n\r\n<P CLASS=STK> <I>Stk. 2. </I> Udsætning af dyre- og plantearter må ikke  \r\n\r\n foretages. </P>  \r\n\r\n<P CLASS=STK> <I>Stk. 3. </I> Uden for de med stengærder indhegnede arealer  \r\n\r\n må der ikke ske opdyrkning, beplantning eller opgravning af planter. </P>  \r\n\r\n<P CLASS=STK> <I>Stk. 4. </I> Brug af gødning og kemiske samt biologiske  \r\n\r\n bekæmpelsesmidler er forbudt. </P>  \r\n\r\n<P CLASS=STK> <I>Stk. 5. </I> Det er forbudt at medbringe husdyr, herunder  \r\n\r\n hunde og katte. </P>  \r\n\r\n<P> <I>Forskellige foranstaltninger på søterritoriet</I>  </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Tilladelse til anlægsarbejder og etablering af  \r\n\r\n klappladser på søterritoriet meddeles efter lovgivningens almindelige regler  \r\n\r\n efter forhandling med Skov- og Naturstyrelsen. </P>  \r\n\r\n<P CLASS=STK> <I>Stk. 2. </I> Etablering af faste fyrafmærkninger og anden  \r\n\r\n søafmærkning samt anlæg for hydrauliske målinger m.v. forudsætter ikke  \r\n\r\n forhandling med Skov- og Naturstyrelsen. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Det er forbudt at fjerne eller beskadige  \r\n\r\n kalkstensformationer eller dele deraf fra boblerev. </P>  \r\n\r\n<P CLASS=STK> <I>Stk. 2. </I> Det er forbudt at fjerne fastsiddende planter  \r\n\r\n og dyr fra kalkstensformationer og havbund. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> I det fredede område må der ikke ske  \r\n\r\n råstofindvinding. </P>  \r\n\r\n<P> <I>Administrative bestemmelser</I>  </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Skov- og Naturstyrelsen kan, når særlige  \r\n\r\n forhold taler derfor, dispensere fra bestemmelserne i §§ 3-10. Dispensation  \r\n\r\n sker efter forhandling med relevante ministerier og andre myndigheder. </P>  \r\n\r\n<P CLASS=STK> <I>Stk. 2. </I> Skov- og Naturstyrelsens afgørelser efter stk.  \r\n\r\n 1 kan ikke indbringes for anden administrativ myndighed. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Skov- og Naturstyrelsen fører tilsyn med  \r\n\r\n overholdelsen af bestemmelserne i denne bekendtgørelse. </P>  \r\n\r\n<P> <I>Straf og ikrafttrædelse</I>  </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Overtrædelse af bestemmelserne i §§ 3-10 eller  \r\n\r\n af vilkår, der er fastsat i en dispensation i medfør af § 11, straffes med  \r\n\r\n bøde, medmindre strengere straf er forskyldt efter anden lovgivning. </P>  \r\n\r\n<P CLASS=STK> <I>Stk. 2. </I> Straffen kan stige til hæfte eller fængsel i  \r\n\r\n indtil 1 år, hvis overtrædelsen er begået forsætligt eller ved grov  \r\n\r\n uagtsomhed, og hvis der ved overtrædelsen er: </P>  \r\n\r\n<UL CLASS=PLAIN-LIST>  \r\n\r\n<LI>1) voldt skade på de interesser, som lov om naturbeskyttelse § 1, stk. 1  \r\n\r\n og 2 tilsigter at beskytte, eller fremkaldt fare derfor, eller </LI>  \r\n\r\n<LI>2) opnået eller tilsigtet en økonomisk fordel for den pågældende selv  \r\n\r\n eller andre. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Bekendtgørelsen træder i kraft den 1. september  \r\n\r\n 1995. </P>  \r\n\r\n<P CLASS=STK> <I>Stk. 2. </I> Samtidig hermed ophæves Miljøministeriets  \r\n\r\n bekendtgørelse nr. 359 af 8. juli 1981 om fredning af øgruppen Hirsholmene,  \r\n\r\n øen Deget og omliggende søterritorium samt Fredningsstyrelsens regulativ af  \r\n\r\n 15. oktober 1981 for almenhedens færdsel og ophold m.v. på øen Hirsholm. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Miljø- og Energiministeriet, den 29.  \r\n\r\n juni 1995 </I> </P>  \r\n\r\n<P CLASS=UNDERSKREVET-AF ALIGN=CENTER>Svend Auken </P>  \r\n\r\n<P CLASS=MINISTER ALIGN=RIGHT>/ Jens Bjerregaard Christensen </P>  \r\n\r\n</DIV>  \r\n\r\n<P>Bilag 1 </P>  \r\n\r\n<P><IMG SRC=\"/image.aspx?id=48530&img=CR7333_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Bilag 2 </P>  \r\n\r\n<P>+++KORTBILAG </P>  \r\n\r\n<P>Bilag 3 </P>  \r\n\r\n<P><IMG SRC=\"/image.aspx?id=48530&img=1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Fredning efter naturbeskyttelsesloven § 51 </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/07/1995"
        },
        {
            "displayName": "Accession",
            "displayValue": "B19950056005"
        },
        {
            "displayName": "Entydig dokumentidentifikation",
            "displayValue": "CM007333"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "06/07/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "560"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "29/06/1995"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "By- og Landskabsstyrelsen/Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Miljø- og Energimin., j.nr. SN 002/8-0002"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}