{
    "id": 112354,
    "title": "1995 LSF 47   FORSLAG TIL LOV OM AFHOLDELSE AF VEJLEDENDE FOLKEAFSTEMNING OM DANMARKS   UDLÆNDINGEPOLITIK ",
    "documentTypeId": "400",
    "isSagsforlobPeriodValid": false,
    "shortName": "1995/1 LSF 47",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 47 </P>  \r\n\r\n<P></P>  \r\n\r\n<P>Forslag til Lov om afholdelse af vejledende folkeafstemning om Danmarks  \r\n\r\n udlændingepolitik </P>  \r\n\r\n<P></P>  \r\n\r\n<P>Fremsat af Tom Behnke (FP) Kim Behnke (FP) Aage Brusgaard (FP) Kirsten  \r\n\r\n Jacobsen (FP) </P>  \r\n\r\n<P></P>  \r\n\r\n<P>den 26. oktober 1995 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1.</B> Der afholdes en vejledende folkeafstemning i forbindelse med  \r\n\r\n førstkommende valg til kommunalbestyrelser og amtsråd. </P>  \r\n\r\n<P> <I>Stk. 2.</I> Ved folkeafstemningen stemmes der &#187;ja&#171; eller  \r\n\r\n &#187;nej&#171; til følgende spørgsmål: </P>  \r\n\r\n<P>1) Skal valgret og valgbarhed ved kommunale valg for andre udlændinge end  \r\n\r\n EU-borgere og norske og islandske statsborgere afskaffes? </P>  \r\n\r\n<P>2) Skal opholdstilladelser til flygtninge være midlertidige og kun  \r\n\r\n tildeles med en klar understregning af, at de pågældende er forpligtet til at  \r\n\r\n vende tilbage til deres hjemland, så snart FN vurderer, at forholdene  \r\n\r\n tillader det? </P>  \r\n\r\n<P>3) Skal udlændinges retskrav om familiesammenføring her i landet  \r\n\r\n afskaffes? </P>  \r\n\r\n<P>4) Skal udenlandske statsborgere, der har afsonet fængselsstraf i Danmark,  \r\n\r\n udvises straks efter strafafsoningen? </P>  \r\n\r\n<P>5) Skal det offentlige ophøre med at finansiere modersmålsundervisning for  \r\n\r\n herboende udlændinge? </P>  \r\n\r\n<P>6) Skal betingelserne for opnåelse af dansk statsborgerskab skærpes,  \r\n\r\n herunder ved krav om, at ansøgerne skal være straffri, skal beherske det  \r\n\r\n danske sprog i skrift og tale og skal være i stand til at klare sig selv  \r\n\r\n økonomisk? </P>  \r\n\r\n<P> <B>§ 2.</B> Berettiget til at deltage i afstemningen er enhver, der på  \r\n\r\n afstemningsdagen opfylder betingelserne for valgret til Folketinget, og som  \r\n\r\n er optaget på de valglister, der er omtalt i stk. 2. </P>  \r\n\r\n<P> <I>Stk. 2.</I> Det påhviler kommunalbestyrelsen at udarbejde en valgliste  \r\n\r\n over kommunens vælgere og at udsende valgkort efter reglerne i kapitel 4 i  \r\n\r\n lov om valg til Folketinget. </P>  \r\n\r\n<P> <I>Stk. 3.</I> Bekendtgørelse om afstemningen sker i overensstemmelse med  \r\n\r\n reglerne i § 21 i lov om valg til Folketinget. </P>  \r\n\r\n<P> <B>§ 3.</B> Bestemmelserne i §§ 97-103 og §§ 105-107 i lov om valg til  \r\n\r\n Folketinget finder tilsvarende anvendelse ved folkeafstemningen. </P>  \r\n\r\n<P> <B>§ 4.</B> Loven træder i kraft ved bekendtgørelsen i Lovtidende. </P>  \r\n\r\n<P> <I>Stk. 2.</I> Loven gælder ikke for Grønland og Færøerne. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Lovforslaget er i revideret form en genfremsættelse af tidligere  \r\n\r\n lovforslag, senest lovforslag nr. L 33, folketingsåret 1993-94  \r\n\r\n (Folketingstidende 1993-94, forhandlingerne sp. 1764, 3975 og 4375 samt  \r\n\r\n tillæg A, sp. 531 og tillæg B, sp. 157). </P>  \r\n\r\n<P>Lovforslaget har til formål at sikre, at den danske befolkning aktivt  \r\n\r\n inddrages i beslutninger om udformningen af den fremtidige udlændingepolitik.  \r\n\r\n</P>  \r\n\r\n<P>Dette opnås ved afholdelse af en vejledende folkeafstemning, der foreslås  \r\n\r\n afholdt i forbindelse med førstkommende valg til kommunalbestyrelser og  \r\n\r\n amtsråd. </P>  \r\n\r\n<P>De i lovforslagets § 1, stk. 2, anførte afstemningstemaer dækker et bredt  \r\n\r\n spektrum af de problemer, Danmark er blevet påført som følge af en lang  \r\n\r\n årrækkes lovgivning på udlændingeområdet, en årrække, hvor den politiske  \r\n\r\n debat på udlændingeområdet har båret præg af tabuforestillinger og mangel på  \r\n\r\n realitetssans. </P>  \r\n\r\n<P>Fremskridtspartiet har gennem årene gang efter gang påpeget, at  \r\n\r\n udlændingepolitikken må ændres. Fremskridtspartiet har talløse gange gjort  \r\n\r\n opmærksom på, at en hovedløs fortsættelse af den hidtidige udlændingepolitik  \r\n\r\n vil føre til en udgiftseksplosion og en utrolig dårlig ressourcestyring inden  \r\n\r\n for så centrale områder som social- og sundhedsvæsen, undervisning m.v. </P>  \r\n\r\n<P>Det politiske flertal, som har tegnet de sidste mange års udlændinge- og  \r\n\r\n flygtningepolitik, har lagt en tidsindstillet bombe under dansk økonomi. Al  \r\n\r\n kritik, der er rejst af Fremskridtspartiet eller andre, er blevet afvist med  \r\n\r\n henvisning til, at kritikken var udtryk for et uacceptabelt  \r\n\r\n &#187;menneskesyn&#171;. </P>  \r\n\r\n<P>Der påhviler det politiske flertal et umådeligt ansvar og et yderst  \r\n\r\n vanskeligt forklaringsproblem i forhold til befolkningen. Det gælder i  \r\n\r\n forhold til den enkelte dansker, herunder også ældre og svage grupper, der  \r\n\r\n vil blive nødsaget til at lide endog meget betydelige afsavn til fordel for  \r\n\r\n flygtninge, og det gælder i forhold til kommuner og amter, der løber risiko  \r\n\r\n for, at udgiftseksplosionen vælter den kommunale planlægning og økonomi i  \r\n\r\n årene, der kommer. </P>  \r\n\r\n<P>Fremskridtspartiet har tidligere fremsat lovforslag om folkeafstemning om  \r\n\r\n udlændingepolitikken. Senest har Fremskridtspartiet - som nævnt ovenfor - i  \r\n\r\n folketingsåret 1993-94 fremsat lovforslag nr. L 33 (forslag til lov om  \r\n\r\n afholdelse af vejledende folkeafstemning om Danmarks udlændingepolitik).  \r\n\r\n Lovforslaget blev ved tredje behandling forkastet med 115 stemmer (S, KF, V,  \r\n\r\n CD, RV og KRF) mod 7 (FP). </P>  \r\n\r\n<P>Trods den massive afvisning af det tidligere fremsatte lovforslag har  \r\n\r\n forslagsstillerne valgt at genfremsætte forslaget i revideret udformning.  \r\n\r\n</P>  \r\n\r\n<P>Der er ikke tvivl om, at en folkeafstemning om disse centrale emner vil  \r\n\r\n engagere befolkningen og medvirke til en tiltrængt, alvorlig og saglig  \r\n\r\n folkelig debat og stillingtagen, der kan give regeringen og Folketinget et  \r\n\r\n bedre og mere sikkert beslutningsgrundlag for den kommende tids lovgivning.  \r\n\r\n</P>  \r\n\r\n<P>Afstemningstemaerne er udvalgt således, at de dækker et bredt spektrum af  \r\n\r\n de problemer, Danmark er blevet påført som følge af skiftende regeringers og  \r\n\r\n folketingsflertals lovgivning på udlændingeområdet. Der opnås gennem  \r\n\r\n sammensætning af afstemningstemaerne en alsidighed, der vil være fremmende  \r\n\r\n for en saglig og relevant debat om disse yderst væsentlige temaer. </P>  \r\n\r\n<P>Forslagsstillerne er af den opfattlse, at en folkelig debat om disse  \r\n\r\n væsentlige temaer er både nødvendig, gavnlig og i sig selv rummer en  \r\n\r\n styrkelse af demokratiet. </P>  \r\n\r\n<P>Det repræsentative demokrati har i øvrigt klart svigtet netop på  \r\n\r\n udlændingepolitikkens område, idet hverken den siddende regering eller de  \r\n\r\n tidligere regeringspartier nogen sinde er gået til valg på grundlag af den  \r\n\r\n udlændingepolitik, disse partier faktisk har ført. </P>  \r\n\r\n<P>Det repræsentative demokrati kan kun virke hensigtsmæssigt, hvis  \r\n\r\n politikerne har evne og vilje til effektivt at varetage befolkningens  \r\n\r\n interesser og i meget vidt omfang repræsentere befolkningens fælles  \r\n\r\n interesser. En vejledende folkeafstemning letter i høj grad politikernes  \r\n\r\n muligheder herfor. Det vil være et værdigt og helt naturligt skridt at spørge  \r\n\r\n befolkningen til råds om så centrale emner. Ved et gennemføre en  \r\n\r\n folkeafstemning med en forudgående oplysningskampagne sikres, at alle  \r\n\r\n væsentlige synspunkter inddrages i debatten. </P>  \r\n\r\n<P>Vedtagelsen af dette lovforslag vil være et vigtigt tiltag i demokratisk  \r\n\r\n retning på lovgivningsområder, der alt for længe har været domineret af  \r\n\r\n mangel på debat, mangel på realisme, mangel på konsekvensberegninger og  \r\n\r\n mangel på ressourcestyring. </P>  \r\n\r\n<P>Forslagsstillerne er parat til under udvalgsarbejdet at drøfte, om der er  \r\n\r\n behov for at udvide kredsen af afstemningstemaer eller foretage ændringer i  \r\n\r\n lovforslaget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "26/10/1995"
        },
        {
            "displayName": "Accession",
            "displayValue": "199512K00047"
        },
        {
            "displayName": "Entydig dokumentidentifikation",
            "displayValue": "CL000269"
        },
        {
            "displayName": "Dato for førstegangsindlæggelse",
            "displayValue": "26/10/1995"
        },
        {
            "displayName": "Dato for indlæggelse",
            "displayValue": "26/10/1995"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "47"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}