{
    "id": 55234,
    "title": "Bekendtgørelse af lov om ejerlejligheder ",
    "documentTypeId": "30",
    "isSagsforlobPeriodValid": false,
    "shortName": "LBK nr 647 af 25/07/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af lov om ejerlejligheder </H1>  \r\n\r\n<P></P>  \r\n\r\n<P CLASS=SUB-TITLE>Herved bekendtgøres lov om ejerlejligheder, jf.  \r\n\r\n lovbekendtgørelse nr. 601 af 21. august 1990, med de ændringer, der følger af  \r\n\r\n § 3 i lov nr. 229 af 13. april 1991. </P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Denne lov finder anvendelse på lejligheder, der  \r\n\r\n ejes særskilt (ejerlejligheder). </P>  \r\n\r\n<P CLASS=STK> <I>Stk. 2. </I> Reglerne om ejerlejligheder finder tilsvarende  \r\n\r\n anvendelse på butikker, kontorer, lagerrum, værelser til beboelse og andre  \r\n\r\n særskilt afgrænsede husrum. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ejeren af en ejerlejlighed har sammen med andre  \r\n\r\n ejere af lejligheder ejendomsret til grunden, fælles bestanddele og tilbehør  \r\n\r\n m.v. efter et fordelingstal, der fastsættes som en brøkdel. Er fordelingstal  \r\n\r\n ikke fastsat, er lejlighederne ligestillede. </P>  \r\n\r\n<P CLASS=STK> <I>Stk. 2. </I> Til lejligheden hører i samme forhold  \r\n\r\n rettigheder og forpligtelser for ejeren som deltager i et samtlige ejere  \r\n\r\n omfattende fællesskab (ejerforeningen). </P>  \r\n\r\n<P CLASS=STK> <I>Stk. 3. </I> De i stk. 1 og 2 omhandlede rettigheder og  \r\n\r\n forpligtelser kan ikke adskilles fra ejendomsretten til lejligheden. </P>  \r\n\r\n<P CLASS=STK> <I>Stk. 4. </I> En ejer af flere ejerlejligheder i en  \r\n\r\n ejerforening kan ikke deltage i afstemninger med fordelingstal for  \r\n\r\n ejerlejligheder, der er genudlejet efter udgangen af 1979. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Ejerlejligheder kan kun oprettes i ejendomme,  \r\n\r\n som i deres helhed opdeles i ejerlejligheder, og kun, når en landinspektør  \r\n\r\n attesterer, at udstykning ikke er mulig. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Hver ejerlejlighed anses som en selvstændig fast  \r\n\r\n ejendom. </P>  \r\n\r\n<P CLASS=STK> <I>Stk. 2. </I> De nærmere bestemmelser om tinglysning af  \r\n\r\n rettigheder over ejerlejligheder fastsættes af justitsministeren. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Ejerforeningen kan i en husorden fastsætte  \r\n\r\n almindelige ordensregler. </P>  \r\n\r\n<P CLASS=STK> <I>Stk. 2. </I> Ejeren skal give adgang til sin lejlighed, når  \r\n\r\n dette er nødvendigt af hensyn til eftersyn og reparationer. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Fælles udgifter, herunder udgifter vedrørende  \r\n\r\n grunden, vej- og kloakbidrag, forsikringspræmier og udgifter til  \r\n\r\n administration og vedligeholdelse af fællesbestanddele og tilbehør, bidrag  \r\n\r\n til en eventuel grundfond m.v., udredes indbyrdes af de enkelte ejere efter  \r\n\r\n det i § 2, stk. 1, nævnte forhold. </P>  \r\n\r\n<P CLASS=STK> <I>Stk. 2. </I> Medfører foranstaltninger, som en ejer har  \r\n\r\n foretaget i sin lejlighed, forøgelse af de i stk. 1 nævnte udgifter, påhviler  \r\n\r\n det ham at betale merudgiften. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> De nærmere bestemmelser om ejerforeningens  \r\n\r\n ledelse, regnskabsaflæggelse, revision m.v. fastsættes i en af  \r\n\r\n boligministeren udarbejdet normalvedtægt, som finder anvendelse, medmindre  \r\n\r\n andet er vedtaget og tinglyst. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Hvis en ejer gør sig skyldig i grov eller oftere  \r\n\r\n gentagen misligholdelse af sine forpligtelser over for ejerforeningen eller  \r\n\r\n et af dennes medlemmer, kan ejerforeningen pålægge ham at fraflytte  \r\n\r\n lejligheden med passsende varsel. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Ved overdragelse af en ejerlejlighed skal  \r\n\r\n overdrageren inden aftalens indgåelse gøre erhververen bekendt med en  \r\n\r\n opstilling over lejlighedens og ejerforeningens finansiering og  \r\n\r\n driftsudgifter samt, ved overdragelse af nyopførte ejerlejligheder, med en  \r\n\r\n beregning af de udgifter, opførelsen har medført. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Loven anvendes på: </P>  \r\n\r\n</DIV>  \r\n\r\n<P CLASS=PUNKT> <B>1.</B> Bygninger, hvis opførelse er påbegyndt efter 1.  \r\n\r\n juli 1966. </P>  \r\n\r\n<P CLASS=PUNKT> <B>2.</B> Bygninger, der ikke indeholder andre lejligheder  \r\n\r\n eller rum end 2 beboelseslejligheder med tilhørende sædvanlige udenomsrum,  \r\n\r\n når en landinspektør med beskikkelse attesterer, at hver enkelt ejerlejlighed  \r\n\r\n til beboelse opfylder kravene i litra a-e og bygningen ifølge erklæring fra  \r\n\r\n bygningsmyndigheden opfylder kravene i litra f-i. </P>  \r\n\r\n<P>a. Hver enkelt beboelseslejligheds etageareal som ejerlejlighed udgør  \r\n\r\n mindst 26 m2. </P>  \r\n\r\n<P>b. Lejligheden omfatter et køkken på mindst 7 m2 nettoetageareal eller et  \r\n\r\n køkken, der er indrettet i henhold til byggetilladelse meddelt inden 25.  \r\n\r\n marts 1977. Arealkravet anses dog for opfyldt, hvis mere end 4/5 af  \r\n\r\n bygningens beboelseslejligheder hver for sig opfylder kravet og det tillige  \r\n\r\n er opfyldt i gennemsnit for samtlige beboelseslejligheder. Har beboerne  \r\n\r\n adgang til kollektiv bespisning i beboerrestaurant i bebyggelsen, kan en  \r\n\r\n kogeniche i et lokale på mindst 3 m2 nettoetageareal erstatte kravet om et  \r\n\r\n køkken. </P>  \r\n\r\n<P>c. Lejligheden omfatter et badeværelse på mindst 2,5 m2 nettoetageareal  \r\n\r\n eller et badeværelse på mindst 1,8 m2 nettoetageareal, der er indrettet i  \r\n\r\n henhold til byggetilladelse meddelt inden 25. marts 1977. </P>  \r\n\r\n<P>d. Lejligheden er forsynet med el og dens køkken og badeværelse med  \r\n\r\n indlagt koldt og varmt vand og afløb for spildevand. Lejligheden skal  \r\n\r\n indeholde mindst 1 wc-rum, og dette skal være forsynet med håndvask. </P>  \r\n\r\n<P>e. Lejlighedens opvarmning sker fra et fælles varmeanlæg i eller uden for  \r\n\r\n bygningen eller ved gas eller el i samtlige beboelsesrum. </P>  \r\n\r\n<P>f. Det totale varmetab for beboelseslejligheder skal være nedbragt til et  \r\n\r\n niveau, der svarer til kravene i Bygningsreglementet af 1972. Boligministeren  \r\n\r\n fastsætter nærmere regler herom. </P>  \r\n\r\n<P>g. Efter gennemførelse af fornødne arbejder til opfyldelse af kravene i  \r\n\r\n litra f er der foretaget tilpasning hertil ved indregulering og justering af  \r\n\r\n bygningens varme- og fyringsanlæg. </P>  \r\n\r\n<P>h. Bygningen opfylder uanset alder de krav, der er stillet i medfør af lov  \r\n\r\n om brandsikring af ældre beboelsesbygninger m.v. </P>  \r\n\r\n<P>i. Ingen af bygningens beboelsesrum er ved ombygning gjort  \r\n\r\n uhensigtsmæssige med hensyn til størrelse og udformning i forhold til de  \r\n\r\n pågældende beboelsesrums hidtidige naturlige anvendelse. </P>  \r\n\r\n<P CLASS=PUNKT> <B>3.</B> Bygninger, der er fredet i henhold til lov om  \r\n\r\n bygningsfredning, jf. dog § 27 i lov om bygningsfredning. </P>  \r\n\r\n<P CLASS=PUNKT> <B>4.</B> Bygninger, der udelukkende anvendes til andet end  \r\n\r\n beboelse. </P>  \r\n\r\n<P CLASS=PUNKT> <B>5.</B> Bygninger, der lovligt er opdelt i ejerlejligheder  \r\n\r\n i henhold til tidligere lovgivning. </P>  \r\n\r\n<P CLASS=PUNKT> <B>6.</B> Bygninger, hvor en del af bygningen skal indrettes  \r\n\r\n til ældreboliger, når kommunalbestyrelsen attesterer, at en del af bygningen  \r\n\r\n indrettes til boliger, der får eller har fået tilsagn om støtte efter lov om  \r\n\r\n boliger for ældre og personer med handicap. Ældreboligerne og resten af  \r\n\r\n bygningen skal efter opdeling hver for sig udgøre en samlet ejerlejlighed.  \r\n\r\n</P>  \r\n\r\n<P CLASS=PUNKT> <B>7.</B> Bygninger, der er kondemnerede i henhold til lov om  \r\n\r\n byfornyelse og boligforbedring eller den tidligere gældende lov om  \r\n\r\n boligtilsyn, når kommunalbestyrelsen attesterer, at mindst halvdelen af  \r\n\r\n bygningernes bruttoetageareal efter bygnings- og boligregistret indrettes til  \r\n\r\n ungdomsboliger, der får eller har fået tilsagn om statsstøtte til indretning  \r\n\r\n eller opførelse efter byggesstøtte-, kollegiestøtte- eller  \r\n\r\n boligbyggerilovgivningen eller efter § 15, stk. 3, i lov om byfornyelse og  \r\n\r\n boligforbedring, og den resterende del af bruttoetagearealet indrettes til  \r\n\r\n andet end beboelse. Ungdomsboligerne skal efter opdeling udgøre en samlet  \r\n\r\n ejerlejlighed. </P>  \r\n\r\n<P CLASS=STK> <I>Stk. 2. </I> Loven anvendes ikke på: </P>  \r\n\r\n<P CLASS=PUNKT> <B>1.</B> Landbrugsejendomme, jf. lov om landbrugsejendomme.  \r\n\r\n</P>  \r\n\r\n<P CLASS=PUNKT> <B>2.</B> Ejendomme, som tilhører almennyttige  \r\n\r\n boligselskaber, jf. kapitel 2 i lov om boligbyggeri, og indeholder boliger og  \r\n\r\n sædvanlige fællesfaciliteter til brug for boligtagerne. Opdeling kan dog ske,  \r\n\r\n hvis hele beboelsesarealet og alle sædvanlige fællesfaciliteter til brug for  \r\n\r\n boligtagerne efter opdelingen udgør en ejerlejlighed. Denne ejerlejlighed kan  \r\n\r\n ikke videreopdeles. </P>  \r\n\r\n<P CLASS=PUNKT> <B>3.</B> Ejendomme, der tilhører private  \r\n\r\n andelsboligforeninger. </P>  \r\n\r\n<P CLASS=STK> <I>Stk. 3. </I> Videreopdeling af ejerlejligheder i bygninger,  \r\n\r\n der helt eller delvis anvendes til beboelse, og som lovligt er opdelt i  \r\n\r\n ejerlejligheder i henhold til tidligere lovgivning, kan ske, når en  \r\n\r\n landinspektør med beskikkelse attesterer, at hver enkelt lejlighed til  \r\n\r\n beboelse efter videreopdelingen opfylder de i stk. 1, nr. 2, litra a-f,  \r\n\r\n nævnte krav. En sådan attestation er dog ikke en betingelse for  \r\n\r\n videreopdeling af bygninger, som nævnt i stk. 1, nr. 1 og 3. Videreopdeling  \r\n\r\n kan kun ske af ejerlejligheder med højst 2 beboelseslejligheder. </P>  \r\n\r\n<P> <B>§ § 11-15.</B> (Ophævet) </P>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Med bøde straffes den, der tilbyder en lejer af  \r\n\r\n hus eller husrum, som efter lejemålets indgåelse er omdannet til en  \r\n\r\n ejerlejlighed, at erhverve det lejede som ejerlejlighed uden samtidig hermed  \r\n\r\n skriftligt at oplyse lejeren om, at han har beskyttelse mod opsigelse i  \r\n\r\n medfør af § 84, litra d, i lov om leje. </P>  \r\n\r\n</DIV>  \r\n\r\n<A NAME=\"\"P16A\"\"></A>\r\n\r\n<DIV CLASS=PARAGRAPH ID=\"P16A\">  \r\n\r\n<P CLASS=PARAB> <B>§ 16 a. </B> Betinger sælgeren af en ejerlejlighed til  \r\n\r\n beboelse sig en pris, der er væsentligt højere end lejlighedens værdi, kan  \r\n\r\n køberen forlange prisen nedsat til et sådant beløb, som af boligretten  \r\n\r\n skønnes rimeligt. Ved afgørelsen heraf vil der navnlig være at tage hensyn  \r\n\r\n til ejerlejlighedens beliggenhed, størrelse, udstyr, kvalitet, tilstand,  \r\n\r\n prioritetsforhold, ansættelse til ejendomsværdi efter lov om vurdering af  \r\n\r\n landets faste ejendomme, og øvrige forhold, sammenholdt med et sådant  \r\n\r\n prisniveau, som må antages at ville være almindeligt gældende i kommunen for  \r\n\r\n tilsvarende lejligheder, såfremt der fandtes en passende boligreserve, og der  \r\n\r\n således var rimelig balance mellem udbud og efterspørgsel efter de enkelte  \r\n\r\n kategorier af ældre og nye lejligheder. </P>  \r\n\r\n<P CLASS=STK> <I>Stk. 2. </I> Køberen kan ikke gyldigt give afkald på sin ret  \r\n\r\n efter stk. 1. Forbehold fra sælgerens side om handelens tilbagegang, hvis  \r\n\r\n prisen nedsættes efter stk. 1, er uden virkning, medmindre retten på grund af  \r\n\r\n særlige omstændigheder skønner det ubilligt, om køberen skulle kunne  \r\n\r\n fastholde handelen. </P>  \r\n\r\n<P CLASS=STK> <I>Stk. 3. </I> Køberens adgang til at forlange prisen nedsat  \r\n\r\n forældes i løbet af et halvt år fra tinglysning af endeligt skøde. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Denne lov træder i kraft den 1. juli 1966. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Loven gælder ikke for Færøerne og for Grønland.  \r\n\r\n §§ 2-4 i lov nr. 195 af 18. maj 1977 er sålydende: </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2 </B> </P>  \r\n\r\n<P>Loven træder i kraft ved bekendtgørelsen i Lovtidende. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3 </B> </P>  \r\n\r\n<P CLASS=STK> <I>Stk. 1. </I> Uanset reglerne i ejerlejlighedslovens § 10,  \r\n\r\n stk. 1, nr. 2, og stk. 2, som affattet ved § 1, nr. 1-7, i denne lov, kan  \r\n\r\n opdelingen i ejerlejligheder anmeldes til tinglysningsdommeren inden udgangen  \r\n\r\n af marts måned 1978, såfremt ejeren inden 25. marts 1977 havde opnået  \r\n\r\n byggetilladelse til herpå sigtende bygningsændringer, eller såfremt ejeren  \r\n\r\n inden 25. marts 1977 havde anmodet en landinspektør om den til opdeling i  \r\n\r\n ejerlejligheder fornødne attestation. </P>  \r\n\r\n<P CLASS=STK> <I>Stk. 2. </I> Reglerne i § 11, stk. 2-5, i  \r\n\r\n ejerlejlighedsloven, som affattet ved denne lov, finder ikke anvendelse for  \r\n\r\n ejere, når opdeling sker efter stk. 1, eller for ejere, der inden 25. marts  \r\n\r\n 1977 har søgt byggetilladelse med henblik på iværksættelse af  \r\n\r\n bygningsændringer til opfyldelse af kravene i den hidtil gældende  \r\n\r\n ejerlejlighedslovs § 10, stk. 1, nr. 2. </P>  \r\n\r\n<P CLASS=STK> <I>Stk. 3. </I> Ejerlejlighedslovens § 12, stk. 2, som affattet  \r\n\r\n ved denne lov, finder ikke anvendelse på arbejder, til hvis udførelse der er  \r\n\r\n opnået byggetilladelse inden 25. marts 1977. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4 </B> </P>  \r\n\r\n<P CLASS=STK> <I>Stk. 1. </I> I ejendomme med flere end 8  \r\n\r\n beboelseslejligheder kan opdeling i ejerlejligheder anmeldes til  \r\n\r\n tinglysningsdommeren, uden at ejeren på ny skal tilbyde lejerne at overtage  \r\n\r\n ejendommen på andelsbasis, såfremt ejendommen efter de hidtil gældende regler  \r\n\r\n i ejerlejlighedslovens § 12, stk. 2, § 14, stk. 3 eller 5, eller § 15, stk.  \r\n\r\n 1, 2 eller 3, kunne opdeles i ejerlejligheder den 25. marts 1977. I øvrigt  \r\n\r\n finder § 3 anvendelse. </P>  \r\n\r\n<P CLASS=STK> <I>Stk. 2. </I> Udløber lejerfrister efter 25. marts 1977, kan  \r\n\r\n ejeren ikke gøre gældende, at han har erhvervet ret til at opdele ejendommen  \r\n\r\n i ejerlejligheder. I disse tilfælde og i tilfælde, hvor ejerfrister udløber  \r\n\r\n efter 25. marts 1977, kan ejeren, uanset den hidtidige regel i  \r\n\r\n ejerlejlighedslovens § 11, stk. 3, på ny tilbyde lejerne at overtage  \r\n\r\n ejendommen på andelsbasis. </P>  \r\n\r\n<P CLASS=STK> <I>Stk. 3. </I> Reglerne i § 11, stk. 2-5, i  \r\n\r\n ejerlejlighedsloven, som affattet ved denne lov, finder ikke anvendelse for  \r\n\r\n ejere, der er omfattet af stk. 1 eller stk. 2. </P>  \r\n\r\n<P CLASS=STK> <I>Stk. 4. </I> Ejendomme med 6-8 lejligheder skal ikke  \r\n\r\n tilbydes lejere til overtagelse på andelsbasis, når opdeling anmeldes efter §  \r\n\r\n 3. § 2 i lov nr. 240 af 8. juni 1979 er sålydende: </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2 </B> </P>  \r\n\r\n<P>Loven(* 1) træder i kraft 1. januar 1980. §§ 2 og 3 i lov nr. 461 af 19.  \r\n\r\n november 1979 er sålydende: </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2 </B> </P>  \r\n\r\n<P>Loven(* 2) træder i kraft ved bekendtgørelsen i Lovtidende. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3 </B> </P>  \r\n\r\n<P CLASS=STK> <I>Stk. 1. </I> Opdeling efter de før lovens ikrafttræden  \r\n\r\n gældende regler vil dog kunne ske, når en landinspektør over for  \r\n\r\n tinglysningsdommeren attesterer, at ejeren inden 5. november 1979 havde  \r\n\r\n anmodet en landinspektør om den til opdeling i ejerlejligheder fornødne  \r\n\r\n attestation. Det er yderligere en betingelse, at ejeren inden 5. november  \r\n\r\n 1979 fysisk på ejendommen har iværksat arbejder, der eventuelt er fornødne  \r\n\r\n til opfyldelse af de hidtil gældende krav i lovens § 10, stk. 1, nr. 2, litra  \r\n\r\n a-f. </P>  \r\n\r\n<P CLASS=STK> <I>Stk. 2. </I> Landinspektøren skal inden udgangen af november  \r\n\r\n måned 1979 til kommunalbestyrelsen indlevere en fortegnelse over de  \r\n\r\n anmodninger over opdelinger efter § 10, stk. 1, nr. 2, som over for ham er  \r\n\r\n fremsat rettidigt efter stk. 1. Anmeldelsen om opdeling i ejerlejligheder  \r\n\r\n skal indeholde en attestation fra kommunalbestyrelsen om, at ejendommen er  \r\n\r\n optaget på landinspektørens fortegnelse efter 1. punktum. </P>  \r\n\r\n<P CLASS=STK> <I>Stk. 3. </I> Ejeren skal inden udgangen af november måned  \r\n\r\n 1979 over for kommunalbestyrelsen erklære, at iværksættelse af arbejder er  \r\n\r\n sket som nævnt i stk. 1. Anmeldelsen om opdeling i ejerlejligheder skal  \r\n\r\n indeholde en attestation fra kommunalbestyrelsen af, at ejeren har afgivet  \r\n\r\n erklæring som nævnt i 1. punktum. </P>  \r\n\r\n<P CLASS=STK> <I>Stk. 4. </I> For ejendomme med flere end 5  \r\n\r\n beboelseslejligheder er det yderligere en betingelse, at lejernes acceptfrist  \r\n\r\n som nævnt i den hidtil gældende § 14, stk. 3, er udløbet inden den 5.  \r\n\r\n november 1979, eller flere end 2/3 af lejerne inden dette tidspunkt har  \r\n\r\n tilkendegivet, at de ikke ønsker at overtage ejendommen på andelsbasis. </P>  \r\n\r\n<P CLASS=STK> <I>Stk. 5. </I> Tilbud, som er fremsat til lejerne i  \r\n\r\n overensstemmelse med de hidtil gældende regler i §§ 11- 14, falder bort,  \r\n\r\n såfremt den i § 14, stk. 3, nævnte frist udløber den 5. november 1979 eller  \r\n\r\n senere. § 2 i lov nr. 236 af 26. maj 1982 er sålydende: </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2 </B> </P>  \r\n\r\n<P>Loven(* 3) træder i kraft ved bekendtgørelsen i Lovtidende. §§ 2 og 3 i  \r\n\r\n lov nr. 298 af 4. juni 1986 er sålydende: </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2 </B> </P>  \r\n\r\n<P>Loven(* 4) træder i kraft ved bekendtgørelsen i Lovtidende. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3 </B> </P>  \r\n\r\n<P>Opdeling efter de før lovens ikrafttræden gældende regler vil dog kunne  \r\n\r\n ske, når en landinspektør over for tinglysningsdommeren attesterer, at ejeren  \r\n\r\n inden 15. maj 1986 havde anmodet en landinspektør om den til opdeling i  \r\n\r\n ejerlejligheder fornødne attestation. Det er yderligere en betingelse, at  \r\n\r\n ejeren inden 15. maj 1986 fysisk på ejendommen har iværksat arbejder, der  \r\n\r\n eventuelt er fornødne til opfyldelse af kravene i lovens § 10, stk. 1, nr. 2,  \r\n\r\n litra a-f. § 7 i lov nr. 379 af 10. juni 1987 er sålydende: </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7 </B> </P>  \r\n\r\n<P> <I>Ikrafttrædelses- og overgangsbestemmelser m.v.</I>  </P>  \r\n\r\n<P CLASS=STK> <I>Stk. 1. </I> Loven(* 5) træder i kraft den 1. juli 1987, dog  \r\n\r\n træder § 1, nr. 6 og 9, først i kraft den 1. januar 1988. </P>  \r\n\r\n<P CLASS=STK> <I>Stk. 2. </I> Bestemmelserne i §§ 81-83 a i lov om  \r\n\r\n boligbyggeri bevarer deres gyldighed for så vidt angår byggeri, hvortil der  \r\n\r\n er givet tilsagn om støtte inden udgangen af 1987. </P>  \r\n\r\n<P CLASS=STK> <I>Stk. 3. </I> Bestemmelsen i § 1, stk. 4, i lov om  \r\n\r\n indeksregulerede realkreditlån bevarer sin gyldighed for så vidt angår  \r\n\r\n byggeri, hvortil der i henhold til § 81 i lov om boligbyggeri er givet  \r\n\r\n tilsagn om rentebidrag inden udgangen af 1987. § 20 i lov nr. 138 af 7. marts  \r\n\r\n 1990 er sålydende: </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20 </B> </P>  \r\n\r\n<P CLASS=STK> <I>Stk. 1. </I> Loven(* 6) træder i kraft den 1. april 1991.  \r\n\r\n Dog træder § 18 i kraft den 1. juli 1990. </P>  \r\n\r\n<P CLASS=STK> <I>Stk. 2. </I> Lov nr. 43 af 20. februar 1969 om bortfald af  \r\n\r\n hartkorn og matrikelskyld ophæves. § 4, stk. 2, i lov nr. 229 af 13. april  \r\n\r\n 1991 er sålydende: </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4 </B> </P>  \r\n\r\n<P CLASS=STK> <I>Stk. 2. </I> Lovens § 3(* 7) træder i kraft den 15. april  \r\n\r\n 1991. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Boligministeriet, den 25. juli 1995 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Ole Løvig Simonsen </P>  \r\n\r\n<P CLASS=MINISTER ALIGN=RIGHT>/ Hanne Victor Hansen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Lovændringen vedrører § 2, stk. 4, § 10, stk.1, nr. 2, litra f, §  \r\n\r\n 10, stk. 1, nr. 3, § 10, stk. 2, nr. 1, § 10, stk. 3, § 15, stk. 1 og §§ 16  \r\n\r\n og 16 a. </P>  \r\n\r\n<P>(* 2) Lovændringen vedrører § 10, stk. 1, nr. 2, § 10, stk. 1, nr. 5 og §§  \r\n\r\n 11-15 og trådte i kraft den 20. november 1979. </P>  \r\n\r\n<P>(* 3) Lovændringen vedrører § 10, stk. 3, og trådte i kraft den 3. juni  \r\n\r\n 1982. </P>  \r\n\r\n<P>(* 4) Lovændringen vedrører § 10, stk. 1, nr. 2, 1. pkt., og trådte i  \r\n\r\n kraft den 14. juni 1986. </P>  \r\n\r\n<P>(* 5) Lovændringen vedrører § 10, stk. 1, nr. 6, og trådte i kraft den 1.  \r\n\r\n juli 1987. </P>  \r\n\r\n<P>(* 6) Lovændringen vedrører § 3, § 10, stk. 1, nr. 7, og § 10, stk. 2, nr.  \r\n\r\n 2, og træder i kraft den 1. april 1991. </P>  \r\n\r\n<P>(* 7) Vedrører § 10, stk. 1, nr. 7. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "popularTitle": "Ejerlejlighedsloven",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/08/1995"
        },
        {
            "displayName": "Accession",
            "displayValue": "A19950064729"
        },
        {
            "displayName": "Entydig dokumentidentifikation",
            "displayValue": "CM014123"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/08/2007"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "647"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "25/07/1995"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Boligmin. j.nr. D1-5753-1 Bygge- og Boligstyrelsens 5. kt.j.nr. B5-5753-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}