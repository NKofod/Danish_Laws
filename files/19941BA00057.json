{
    "id": 106899,
    "title": "1994 BSF 57   FORSLAG TIL FOLKETINGSBESLUTNING OM AFPRIVATISERING AF GIROBANK A/S ",
    "documentTypeId": "480",
    "isSagsforlobPeriodValid": false,
    "shortName": "1994/1 BSF 57",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 57 </P>  \r\n\r\n<P></P>  \r\n\r\n<P>Forslag til folketingsbeslutning om afprivatisering af GiroBank A/S </P>  \r\n\r\n<P></P>  \r\n\r\n<P>Fremsat af Frank Aaen (EL) Jette Gottlieb (EL) </P>  \r\n\r\n<P></P>  \r\n\r\n<P>den 7. februar 1995 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte lovforslag, der  \r\n\r\n indebærer følgende: </P>  \r\n\r\n<P>1. Den eksisterende GiroBank A/S afprivatiseres. Staten indtræder som  \r\n\r\n eneaktionær. </P>  \r\n\r\n<P>2. Det nye pengeinstitut benævnes PostBanken. </P>  \r\n\r\n<P>3. PostBanken styres ud fra hensynet til kunderne og ikke ud fra hensyn  \r\n\r\n til højeste afkast. PostBanken skal derfor drive virksomhed udelukkende med  \r\n\r\n henblik på at opnå et afkast, der sikrer balance mellem indtægter og  \r\n\r\n udgifter, herunder inflationssikring af egenkapitalen. </P>  \r\n\r\n<P>4. PostBanken organiseres som en selvejende institution, der varetager  \r\n\r\n betalings- og kapitalformidlingsopgaver til almindeligt husholdningsforbrug.  \r\n\r\n</P>  \r\n\r\n<P>Vedtægterne for PostBanken skal indeholde følgende bestemmelser: </P>  \r\n\r\n<P>- Banken har til opgave at varetage den almindelige borgers  \r\n\r\n bankforretninger i form af lønkonto, opsparing, begrænset boliglån og billån  \r\n\r\n svarende til en gennemsnitlig lønmodtagers forbrug. Mindre hobbybetonede  \r\n\r\n foreninger kan ligeledes optræde som kunder, hvis der er tale om en personlig  \r\n\r\n hæftelse. PostBanken kan <I>ikke</I> betjene erhvervskunder med andet end  \r\n\r\n almindelig pengeformidling. </P>  \r\n\r\n<P>- Banken foretager almindelige gireringsopgaver. </P>  \r\n\r\n<P>- Banken yder kunderne vederlagsfri orientering om lønkonto- og  \r\n\r\n betalingsserviceforhold m.m. </P>  \r\n\r\n<P>- Banken har inden for disse rammer en lokal udlånsprofil, der sikrer alle  \r\n\r\n områdets borgere ret til at blive betjent. </P>  \r\n\r\n<P>- Banken styres af et repræsentantskab valgt af bankens kunder.  \r\n\r\n Repræsentantskabet har til opgave dels at fastlægge de bankpolitiske  \r\n\r\n retningslinjer inden for vedtægternes bestemmelser, dels at sikre  \r\n\r\n overholdelse af vedtægterne. Inden for disse rammer styres de enkelte  \r\n\r\n afdelinger af et regionalt (amtsligt) repræsentantskab. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Privatiseringen af GiroBanken har ikke været nogen succes. Danmark har  \r\n\r\n blot fået endnu en bank, der har høj indtjening som eneste formål. Kunderne  \r\n\r\n har fået en dårligere og dyrere service, og de ansatte har mærket samme  \r\n\r\n forringelser og indskrænkninger som de ansatte i de store banker. GiroBanken  \r\n\r\n er dermed blevet en bank som alle de andre. </P>  \r\n\r\n<P>Den gamle GiroBank havde en række klare fordele for den almindelige  \r\n\r\n dansker: giroen var gebyrfri, den havde en høj - måske endda for høj -  \r\n\r\n brugerservice, den afholdt sig fra spekulative erhvervsforretninger, og den  \r\n\r\n afholdt sig fra store annoncekampagner og gav overskud. Disse fordele er nu  \r\n\r\n gået tabt. </P>  \r\n\r\n<P>Forslagsstillerne mener, at der er brug for et alternativ til de  \r\n\r\n eksisterende pengeinstitutter, herunder GiroBanken. I dag betaler almindelige  \r\n\r\n lønmodtagere store gebyrer og en høj realrente, ikke mindst fordi bankerne  \r\n\r\n skal have inddækket tabsgivende lån ydet til erhvervsliv og spekulanter. For  \r\n\r\n at give lønmodtagere mulighed for at vælge et pengeinstitut, der ikke skal  \r\n\r\n tjene flere penge, end der skal til for at sikre balance mellem indtægter og  \r\n\r\n udgifter, og som holder sig fra risikofyldte forretninger, foreslår  \r\n\r\n forslagsstillerne, at GiroBanken afprivatiseres og omdøbes til PostBanken.  \r\n\r\n PostBanken skal være en spekulationsfri bank, der udelukkende skal tilbyde  \r\n\r\n lønmodtagerne at varetage almindelige bankforretninger i form af lønkonto,  \r\n\r\n opsparing, lån til boligformål m.m. samt sikre en billig pengeformidling i  \r\n\r\n form af giro. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/02/1995"
        },
        {
            "displayName": "Accession",
            "displayValue": "19941BA00057"
        },
        {
            "displayName": "Entydig dokumentidentifikation",
            "displayValue": "CL000489"
        },
        {
            "displayName": "Dato for førstegangsindlæggelse",
            "displayValue": "07/02/1995"
        },
        {
            "displayName": "Dato for indlæggelse",
            "displayValue": "07/02/1995"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "57"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}