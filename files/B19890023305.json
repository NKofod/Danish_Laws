{
    "id": 77239,
    "title": "Bekendtgørelse om tilskud til vikarordninger inden for jordbruget ",
    "documentTypeId": "60",
    "isSagsforlobPeriodValid": false,
    "shortName": "BEK nr 233 af 10/04/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om tilskud til vikarordninger  \r\n\r\n inden for jordbruget </H1>  \r\n\r\n<P></P>  \r\n\r\n<BR>  \r\n\r\n<P>I medfør af lov om tilskud til vikarordninger inden for jordbruget, jf.  \r\n\r\n lovbekendtgørelse nr. 674 af 26. oktober 1988, fastsættes: </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Ved jordbrug forstås i loven og i denne  \r\n\r\n bekendtgørelse bedrifter, der anvendes til landbrug, gartneri, frugtavl,  \r\n\r\n planteskoler eller lignende jordbrugsvirksomhed, herunder pelsdyravl. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ansøgning om tilskud udfærdiges på særligt skema  \r\n\r\n og indsendes gennem landsarbejdsfordeleren til Jordbrugsdirektoratet. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Tilskud til den enkelte forening til  \r\n\r\n vikarbistand udmåles i forhold til medlemmernes skønnede behov for  \r\n\r\n vikarbistand, jf. § 9, stk. 1, 2 og 4, og antallet af vikarer, der er  \r\n\r\n fastansat af foreningen for et tidsrum af ikke under 3 måneder med en løn,  \r\n\r\n mindst svarende til den gældende overenskomstmæssige løn for arbejdere i  \r\n\r\n landbruget. </P>  \r\n\r\n<P CLASS=STK> <I>Stk. 2. </I> Der ydes kun tilskud på grundlag af vikarer,  \r\n\r\n hvis antal står i et efter Jordbrugsdirektoratets skøn passende forhold til  \r\n\r\n antallet af medlemmer. </P>  \r\n\r\n<P CLASS=STK> <I>Stk. 3. </I> Tilskuddet til vikarbistand ved kortvarig  \r\n\r\n sygdom fastsættes årligt af Jordbrugsdirektoratet og udgør forskellen mellem  \r\n\r\n udgiften til vikarbistand og det højeste beløb, der kan modtages i henhold  \r\n\r\n til lov om dagpenge ved sygdom eller fødsel, jf. lovbekendtgørelse nr. 949 af  \r\n\r\n 23. december 1986, senest ændret ved lov nr. 165 af 23. marts 1988. </P>  \r\n\r\n<P CLASS=STK> <I>Stk. 4. </I> Tilskud til vikarbistand ved medlemmers  \r\n\r\n deltagelse i jordbrugsfaglige kurser, der kræver fravær fra bedriften, ydes  \r\n\r\n efter en af Jordbrugsdirektoratet fastsat procent af udgiften til  \r\n\r\n vikarbistand. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Tilskud til foreningernes  \r\n\r\n administrationsudgifter, herunder udgifter til fastansatte arbejdsfordeleres  \r\n\r\n løn, kørselsgodtgørelse m.v., ydes med 90 pct. af de samlede udgifter det  \r\n\r\n første år, efter at foreningen er anerkendt som tilskudsberettiget, 80 pct.  \r\n\r\n det andet år og 70 pct. det tredje år. </P>  \r\n\r\n<P CLASS=STK> <I>Stk. 2. </I> Landbrugsministeriet fastsætter  \r\n\r\n tilskudsprocenterne i den resterende del af tilskudsperioden. </P>  \r\n\r\n<P CLASS=STK> <I>Stk. 3. </I> Jordbrugsdirektoratet fastsætter årligt et  \r\n\r\n maksimumbeløb for refusion af administrationsudgifter. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Til samordning af foreningernes virksomhed  \r\n\r\n ansættes en landsarbejdsfordeler. Der kan ydes tilskud til  \r\n\r\n administrationsudgifter, herunder etableringsudgifter, og udgifter til løn,  \r\n\r\n kørselsgodtgørelse m.v. Tilskuddet udmåles efter reglerne i § 4. </P>  \r\n\r\n<P CLASS=STK> <I>Stk. 2. </I> Landsarbejdsfordeleren videresender  \r\n\r\n foreningernes ansøgningsskemaer, regnskabsmateriale m.v. til  \r\n\r\n Jordbrugsdirektoratet og indsender efter hvert regnskabsårs udløb en samlet  \r\n\r\n beretning over foreningernes virksomhed til Landbrugsministeriet og  \r\n\r\n Jordbrugsdirektoratet. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Til uddannelse og efteruddannelse af vikarer og  \r\n\r\n arbejdsfordelere, jf. § 8, ydes tilskud til dækning af kursusudgifter,  \r\n\r\n herunder udgifter til afholdelse af kurser, der ikke kan etableres inden for  \r\n\r\n det eksisterende uddannelsessystem. </P>  \r\n\r\n<P CLASS=STK> <I>Stk. 2. </I> Jordbrugsdirektoratet fastsætter på grundlag af  \r\n\r\n den årlige bevillingsramme hvor mange kursusdage, der kan ydes tilskud til.  \r\n\r\n</P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> For at være tilskudsberettiget skal en  \r\n\r\n vikarforening normalt have mindst 100 medlemmer, vikarer svarende til 3  \r\n\r\n fuldtidsbeskæftigede og en fastansat, deltidsbeskæftiget arbejdsfordeler.  \r\n\r\n</P>  \r\n\r\n<P CLASS=STK> <I>Stk. 2. </I> Foreningen skal have et geografisk fast  \r\n\r\n afgrænset virkeområde. Der kan normalt ikke ydes tilskud til to eller flere  \r\n\r\n foreninger, der dækker samme geografiske område, og som har til formål at yde  \r\n\r\n bistand til samme medlemskreds. </P>  \r\n\r\n<P CLASS=STK> <I>Stk. 3. </I> Foreningens vedtægter skal godkendes af  \r\n\r\n Jordbrugsdirektoratet. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Foreninger, der modtager tilskud, skal sørge  \r\n\r\n for, at vikarer og arbejdsfordelere gennemgår uddannelser, der kan sikre, at  \r\n\r\n de har de kvalifikationer, der er nødvendige for arbejdets udførelse. </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Vikarbistand ydes inden for foreningens  \r\n\r\n vikarkapacitet med fortrinsret for medlemmer, </P>  \r\n\r\n<UL CLASS=PLAIN-LIST>  \r\n\r\n<LI>1) der har behov for vikarbistand som følge af sygdom af ikke over 13  \r\n\r\n ugers varighed, </LI>  \r\n\r\n<LI>2) som ikke har over 1 fuldtidsbeskæftiget fremmed medhjælper, og </LI>  \r\n\r\n<LI>3) hvis produktion kræver regelmæssig pasning. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> I særlige tilfælde kan der ydes vikarbistand  \r\n\r\n ved sygdom af ikke over 26 ugers varighed, når det af lægeerklæring fremgår,  \r\n\r\n at den pågældende ikke er raskmeldt, men arbejdsevnen skønnes at ville blive  \r\n\r\n genvundet i et sådant omfang, at pasningen af bedriften kan genoptages. </P>  \r\n\r\n<P CLASS=STK> <I>Stk. 3. </I> Vikarbistand efter stk. 1 og 2 ydes mod  \r\n\r\n betaling af et beløb, der maksimalt svarer til det højeste beløb, der kan  \r\n\r\n modtages i sygedagpenge i henhold til lov om dagpenge ved sygdom eller  \r\n\r\n fødsel, jf. lovbekendtgørelse nr. 949 af 23. december 1986, senest ændret ved  \r\n\r\n lov nr. 165 af 23. marts 1988. </P>  \r\n\r\n<P CLASS=STK> <I>Stk. 4. </I> Herefter dækkes vikarbehov som følge af  \r\n\r\n medlemmers deltagelse i jordbrugsfaglige kurser, der kræver fravær fra  \r\n\r\n bedriften. </P>  \r\n\r\n<P CLASS=STK> <I>Stk. 5. </I> Hvis vikarbehovet efter stk. 1, 2 og 4 er  \r\n\r\n dækket, og der fortsat er ledig vikarkapacitet, skal foreningen mod betaling  \r\n\r\n yde vikarbistand i forbindelse med medlemmers ferie og fridage eller til  \r\n\r\n udførelse af forefaldende arbejdsopgaver. </P>  \r\n\r\n<P CLASS=STK> <I>Stk. 6. </I> Medlemmer med mere end 1 fuldtidsbeskæftiget  \r\n\r\n fremmed medhjælper, der opfylder betingelserne i stk. 1, nr. 1 og 3, stk. 2  \r\n\r\n eller stk.4, er berettiget til vikarbistand mod en af foreningen fastsat  \r\n\r\n betaling. Sådan vikarbistand ydes først, når vikarbehovet efter stk. 1, 2 og  \r\n\r\n 4 er dækket. </P>  \r\n\r\n<P CLASS=STK> <I>Stk. 7. </I> Medlemmer, med mere end 1 fuldtidsbeskæftiget  \r\n\r\n fremmed medhjælper, er berettiget til vikarbistand efter stk. 5 jævnsides med  \r\n\r\n andre medlemmer. </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Foreningerne kan forpligte medlemmerne til at  \r\n\r\n anvende vikarbistand efter § 9, stk. 5, i et nærmere angivet omfang. </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Ansøgning om tilskud skal vedlægges en  \r\n\r\n udbygningsplan, hvori det på grundlag af foreningens geografiske  \r\n\r\n dækningsområde og produktionen inden for dette område, herunder antallet og  \r\n\r\n arten af jordbrug med arbejdsintensive produktioner, sandsynliggøres, at  \r\n\r\n foreningen inden for en 10-årig periode kan udbygges til en passende  \r\n\r\n størrelse. </P>  \r\n\r\n<P CLASS=STK> <I>Stk. 2. </I> Hvert år inden 1. februar indsendes til  \r\n\r\n Jordbrugsdirektoratet </P>  \r\n\r\n<UL CLASS=PLAIN-LIST>  \r\n\r\n<LI>1) en udbygningsplan, revideret under hensyntagen til den faktiske  \r\n\r\n udbygning, </LI>  \r\n\r\n<LI>2) regnskab indeholdende bl.a. oversigt over antallet af vikartimer i det  \r\n\r\n forløbne år, herunder antallet af tilskudsberettigede vikartimer, og </LI>  \r\n\r\n<LI>3) budget indeholdende bl.a. oversigt over det forventede antal  \r\n\r\n vikartimer, herunder tilskudsberettigede vikartimer. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Regnskab for afholdte udgifter til  \r\n\r\n arbejdsfordelernes og vikarernes uddannelse indsendes til  \r\n\r\n Jordbrugsdirektoratet kvartalsvis inden 1 måned efter kvartalets udløb. </P>  \r\n\r\n<P CLASS=STK> <I>Stk. 4. </I> Jordbrugsdirektoratet fastsætter nærmere regler  \r\n\r\n for udarbejdelse af ansøgninger, udbygningsplaner, reviderede  \r\n\r\n udbygningsplaner, budget og regnskab. </P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Foreninger, der modtager tilskud, er forpligtet  \r\n\r\n til efter anmodning at tilstille Jordbrugsdirektoratet alle oplysninger,  \r\n\r\n dokumenter m.v., der er nødvendige for at godtgøre, at betingelserne for  \r\n\r\n tilskud er opfyldt. </P>  \r\n\r\n<P CLASS=STK> <I>Stk. 2. </I> Tilskuddet til en forening kan nedsættes, hvis  \r\n\r\n antallet af ydede tilskudsberettigede afløsningstimer ikke står i et efter  \r\n\r\n Jordbrugsdirektoratets skøn passende forhold til antallet af medlemmer. </P>  \r\n\r\n</DIV>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Foreninger, der var etableret før lovens  \r\n\r\n ikrafttræden, kan opnå tilskud på betingelse af, at foreningens vedtægter  \r\n\r\n inden den 30. juni 1982 opfylder de krav, der stilles af  \r\n\r\n Jordbrugsdirektoratet i medfør af § 7, stk. 3. </P>  \r\n\r\n<P CLASS=STK> <I>Stk. 2. </I> Jordbrugsdirektoratet kan i særlige tilfælde  \r\n\r\n yde tilskud til foreninger, hvis vedtægter opfylder kravene inden den 31.  \r\n\r\n december 1982. </P>  \r\n\r\n</DIV>  \r\n\r\n<A NAME=\"P14\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Til at rådgive med hensyn til den løbende  \r\n\r\n administration, herunder behandling af ansøgninger om tilskud, nedsætter  \r\n\r\n landbrugsministeren et udvalg på 6 medlemmer bestående af repræsentanter for  \r\n\r\n Landbrugsministeriet, Jordbrugsdirektoratet, De danske Landboforeninger,  \r\n\r\n Danske Husmandsforeninger, Dansk Erhvervsgartnerforening og  \r\n\r\n Arbejderbevægelsens Erhvervsråd. </P>  \r\n\r\n</DIV>  \r\n\r\n<A NAME=\"P15\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Jordbrugsdirektoratet træffer afgørelse om  \r\n\r\n bortfald og tilbagebetaling efter lovens § 6 og afgørelser efter denne  \r\n\r\n bekendtgørelse, bortset fra § 4, stk. 2. </P>  \r\n\r\n<P CLASS=STK> <I>Stk. 2. </I> Afgørelser, der træffes af  \r\n\r\n Jordbrugsdirektoratet efter loven og denne bekendtgørelse, kan påklages til  \r\n\r\n landbrugsministeren. </P>  \r\n\r\n<P CLASS=STK> <I>Stk. 3. </I> Klagefristen er 4 uger fra denne dag, den  \r\n\r\n pågældende har modtaget afgørelsen. </P>  \r\n\r\n</DIV>  \r\n\r\n<A NAME=\"P16\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Bekendtgørelsen træder i kraft den 23. april  \r\n\r\n 1989. </P>  \r\n\r\n<P CLASS=STK> <I>Stk. 2. </I> Bekendtgørelse nr. 334 af 23. juni 1981, som  \r\n\r\n senest ændret ved bekendtgørelse nr. 76 af 23. februar 1983, ophæves. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugsministeriet, den 10. april 1989  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>LAURITS TØRNÆS </P>  \r\n\r\n<P CLASS=MINISTER ALIGN=RIGHT>/Mogens Nagel Larsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/04/1989"
        },
        {
            "displayName": "Accession",
            "displayValue": "B19890023305"
        },
        {
            "displayName": "Entydig dokumentidentifikation",
            "displayValue": "CM036448"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "233"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "10/04/1989"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Jordbrugsdirektoratet"
        },
        {
            "displayName": "Ressortministeriets journalnummer",
            "displayValue": "Landbrugsmin. 1. afd., 3. kt. j. nr.83-460/s62-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}