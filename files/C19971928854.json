{
    "id": 85933,
    "title": "Om statsrefusion af sociale udgifter i regnskabsåret 1998 (1. halvår) (Til samtlige (amts)kommuner) ",
    "documentTypeId": "200",
    "isSagsforlobPeriodValid": false,
    "shortName": "SKR nr 19288 af 30/10/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Om statsrefusion af sociale udgifter i  \r\n\r\n regnskabsåret 1998 (1. halvår) (Til samtlige (amts)kommuner) </H1>  \r\n\r\n<P></P>  \r\n\r\n<BR>  \r\n\r\n<P>Til brug ved (amts)kommunens anmodning om refusion af sociale ydelser for  \r\n\r\n 1. halvår 1998 sendes vedlagt 6 skemaer (3 pr. kvartal), udarbejdet efter de  \r\n\r\n nugældende regler. </P>  \r\n\r\n<P>Skemaerne for 2. halvår 1998 vil blive udsendt senere og indeholde de  \r\n\r\n lovændringer, der træder i kraft pr. 1. juli 1998. </P>  \r\n\r\n<P>Skemaet for de kommende 2 kvartaler skal indsendes i et eksemplar inden  \r\n\r\n henholdsvis den 20. november 1997 og den 1. marts 1998. </P>  \r\n\r\n<P>(Amts)kommuner, der indberetter over internettet, skal indsende en kopi af  \r\n\r\n netskemaet i underskrevet stand, fordi vi endnu mangler den elektroniske  \r\n\r\n underskrift.(* 1) </P>  \r\n\r\n<P>Refusionssystemet forudsætter en nær overensstemmelse mellem de faktiske  \r\n\r\n udgifter og de beløb, kommunen løbende anmelder til refusion. De løbende  \r\n\r\n anmeldelser skal derfor tilpasses efter de faktiske konstaterede udgifter,  \r\n\r\n således at udgifterne ikke gennem hele året refusionsanmeldes alene på  \r\n\r\n grundlag af årsbudgettet. </P>  \r\n\r\n<P>Ministeriet foretager beregninger af kommunens refusion på grundlag af  \r\n\r\n tallene i skemaets kolonne B og C (Anslået udgift indtil kvartalet og  \r\n\r\n forventet udgift i kvartalet). Til orientering får kommunen hvert kvartal  \r\n\r\n tilsendt et EDB-print af de indtastede data og beregninger samt oplysning om  \r\n\r\n fordeling af refusionsbeløbene, således som de anvises i hvert af kvartalets  \r\n\r\n 3 måneder. </P>  \r\n\r\n<P>Ministeriet indtaster kun kolonne A (Årlige udgifter efter budget) i  \r\n\r\n beregningssystemet for 1. kvartal. Eventuelle reviderede tal i de  \r\n\r\n efterfølgende kvartaler registreres ikke og er til (amts)kommunens interne  \r\n\r\n brug. </P>  \r\n\r\n<P>Socialministeriet følger løbende udviklingen i de anmeldte refusioner.  \r\n\r\n Hvis der er en væsentlig stigning i de anmeldte kvartalsbeløb indenfor et  \r\n\r\n eller flere refusionsområder i forhold til udgifterne fra forrige år, vil  \r\n\r\n (amts)kommunen blive bedt om, at der på ny foretages en vurdering af  \r\n\r\n udgifterne. </P>  \r\n\r\n<P>Til brug for indberetning til internettet vedlægger ministeriet en  \r\n\r\n tilmeldingsblanket, som kan benyttes af de (amts)kommuner der endnu ikke  \r\n\r\n indberetter de sociale refusioner over nettet. Efter tilmelding vil man  \r\n\r\n snarest få tilsendt et brugernavn og et kodeord samt en grundig vejledning.  \r\n\r\n</P>  \r\n\r\n<P>Der henvises i øvrigt til reglerne i Socialministeriets bekendtgørelse om  \r\n\r\n regnskabsaflæggelse og refusion m.m. </P>  \r\n\r\n<P>Bemærkninger til de forskellige lovændringer m.m.: </P>  \r\n\r\n<P CLASS=PUNKT> <B>1.</B> Folketinget har den 30. maj 1997 vedtaget L 270  \r\n\r\n Forslag til lov om ændring af lov om social bistand og lov om dagpenge ved  \r\n\r\n sygdom eller fødsel (Regler om fleksjob mv.). Lovændringen træder i kraft 1.  \r\n\r\n januar 1998. </P>  \r\n\r\n<P>Lovændringen indebærer for det første, at reglerne om beskyttede  \r\n\r\n enkeltpladser efter 50/50-ordningen til personer, der ikke modtager social  \r\n\r\n pension, erstattes af nye regler om fleksjob. Løntilskuddet til fleksjob er  \r\n\r\n mere fleksibelt og udgør 1/3, 1/2 eller 2/3 af lønnen afhængig af graden af  \r\n\r\n den nedsatte arbejdsevne. Desuden ændres finansieringen af løntilskuddet til  \r\n\r\n arbejdsgiveren. Kommunen får med lovændringen 100 pct. statsrefusion af  \r\n\r\n udgifterne til løntilskud. Kommunerne skal udelukkende afholde udgifterne til  \r\n\r\n den del af lønnen i et fleksjob, som påhviler kommunen som arbejdsgiver. Det  \r\n\r\n er således fortsat alene udgiften til løntilskuddet, der skal anmeldes til  \r\n\r\n statsrefusion. </P>  \r\n\r\n<P>På skemaet for anmodning om statsrefusion af sociale udgifter er der på  \r\n\r\n denne baggrund oprettet 3 nye konti vedrørende udgifter til løntilskud til  \r\n\r\n fleksjob med 100 pct. statsrefusion: </P>  \r\n\r\n<P>5.41.04 Løntilskud på 1/3 af lønnen til personer i fleksjob (§ 49 b). </P>  \r\n\r\n<P>5.41.05 Løntilskud på 1/2 af lønnen til personer i fleksjob (§ 49 b) </P>  \r\n\r\n<P>5.41.06 Løntilskud på 2/3 af lønnen til personer i fleksjob (§ 49 b) </P>  \r\n\r\n<P>Da staten refunderer kommunernes udgifter til løntilskud til personer i  \r\n\r\n fleksjob med 100 pct. skal der ikke ske en særskilt kontering af udgifterne  \r\n\r\n til løntilskud til flygtninge i fleksjob. </P>  \r\n\r\n<P>Personer, som ikke modtager social pension, og som ved lovændringens  \r\n\r\n ikrafttræden den 1. januar 1998 er ansat i individuelt beskyttede  \r\n\r\n enkeltpladser efter 50/50-ordningen, bevarer indtil ansættelsens ophør mindst  \r\n\r\n det hidtidige indtægtsniveau ligesom arbejdsgiveren bevarer mindst det  \r\n\r\n procentvise løntilskud, der hidtil er givet i stillingen. Udgifter til  \r\n\r\n løntilskud til disse personer anføres på 5.41.05 Løntilskud på 1/2 af lønnen  \r\n\r\n til personer i fleksjob. </P>  \r\n\r\n<P>Lovændringen indebærer for det andet, at der indføres en ledighedsydelse  \r\n\r\n til personer, som har været ansat 12 måneder i et fleksjob, og som uforskyldt  \r\n\r\n er blevet ledige. Kommunernes udgifter til ledighedsydelse refunderes med 50  \r\n\r\n pct. af staten. Udgifterne til ledighedsydelsen er omfattet af de særlige  \r\n\r\n regler om refusion af udgifter vedrørende flygtninge. </P>  \r\n\r\n<P>På skemaet for anmodning om statsrefusion af sociale udgifter er der 3  \r\n\r\n konti vedrørende udgifter til ledighedsydelse: </P>  \r\n\r\n<P>5.41.02 Ledighedsydelse til flygtninge med 100 pct. refusion (§ 49 d).  \r\n\r\n</P>  \r\n\r\n<P>5.41.03 Ledighedsydelse til flygtninge med 75 pct. refusion (§ 49 d). </P>  \r\n\r\n<P>5.41.07 Ledighedsydelse med 50 pct. refusion (§ 49 d). </P>  \r\n\r\n<P>Lovændringen indebærer for det tredje bedre muligheder for at give hjælp  \r\n\r\n til værktøj og arbejdsredskaber. Hjælpen gives uafhængigt af, om personen  \r\n\r\n opfylder betingelserne for at blive revalideret og uafhængigt af den  \r\n\r\n pågældendes økonomiske forhold. Staten refunderer kommunernes udgifter til  \r\n\r\n hjælp til værktøj og arbejdsredskaber med 50 pct. Udgifterne er omfattet af  \r\n\r\n de særlige regler om refusion af udgifter vedrørende flygtninge. </P>  \r\n\r\n<P>På skemaet for anmodning om statsrefusion af sociale udgifter er der  \r\n\r\n oprettet en ny konto vedrørende udgifter til værktøj og arbejdsredskaber:  \r\n\r\n</P>  \r\n\r\n<P>5.01.12 Hjælp til værktøj og arbejdsredskaber (§ 49 e). </P>  \r\n\r\n<P>Som konsekvens heraf ændres desuden den nuværende konto 5.01.01: </P>  \r\n\r\n<P>5.01.01. Lønvederlag og hjælp til iværksættelse af selvstændig virksomhed  \r\n\r\n (§ 43, stk. 8 og 9). </P>  \r\n\r\n<P>Som konsekvens af lovændringen omfatter kontiene 5.04.02, 5.04.05 og  \r\n\r\n 5.04.08 udgifter til flygtninge såvel efter § 43 som efter den nye § 49 e.  \r\n\r\n</P>  \r\n\r\n<P>Lovændringen indebærer for det fjerde en omlægning af finansieringen af  \r\n\r\n udgifterne til sygedagpenge til personer i fleksjob. </P>  \r\n\r\n<P>Efter de gældende bestemmelser afholder private arbejdsgivere udgiften til  \r\n\r\n dagpenge i de første 2 uger. De følgende 6 uger afholder staten udgifterne.  \r\n\r\n Herefter deler stat og kommune udgifterne med 50 pct. til hver. De offentlige  \r\n\r\n arbejdsgivere afholder uden refusion udgiften til dagpenge i hele  \r\n\r\n sygeperioden, forudsat at pågældende fortsat er ansat. </P>  \r\n\r\n<P>Lovændringen betyder, at kommunen til personer i fleksjob hos en privat  \r\n\r\n arbejdsgiver yder dagpenge i de første 2 uger fra 1. hele fraværsdag.  \r\n\r\n Endvidere yder kommunen til personer i fleksjob hos en offentlig arbejdsgiver  \r\n\r\n dagpenge i 8 uger fra 1. hele fraværsdag. Staten refunderer kommunens  \r\n\r\n udgifter til sygedagpenge til personer i fleksjob i de første 8 uger med 100  \r\n\r\n pct. </P>  \r\n\r\n<P>Lovændringen indebærer således, at staten finansierer kommunens udgifter  \r\n\r\n til sygedagpenge til personer i fleksjob hos såvel en privat arbejdsgiver som  \r\n\r\n en offentlig arbejdsgiver i de første 8 uger efter 1. fraværsdag. Udgifter  \r\n\r\n til sygedagpenge til personer i fleksjob hos en privat arbejdsgiver udover de  \r\n\r\n første 8 uger finansieres med 50 pct. af kommunen og 50 pct. af staten.  \r\n\r\n Udgifter til sygedagpenge til personer i fleksjob hos en offentlig  \r\n\r\n arbejdsgiver udover de første 8 uger afholdes af den offentlige arbejdsgiver.  \r\n\r\n Dvs. at efter de første 8 uger gælder de almindelige finansieringsregler for  \r\n\r\n udgifter til sygedagpenge. </P>  \r\n\r\n<P>Skemaet for anmodning om statsrefusion af sociale udgifter er ikke ændret  \r\n\r\n som følge af denne lovændring. Kommunens udgifter til sygedagpenge til  \r\n\r\n personer i fleksjob i de første 8 uger efter 1. fraværsdag, som refunderes af  \r\n\r\n staten med 100 pct., anføres på den eksisterende konto 8.52.13 Sygedagpenge  \r\n\r\n (de første 8 uger). Kommunens udgifter til sygedagpenge til personer i  \r\n\r\n fleksjob hos en privat arbejdsgiver udover 8 uger anføres på den eksisterende  \r\n\r\n konto 5.71.03 Sygedagpenge (ud over 8 uger). </P>  \r\n\r\n<P CLASS=PUNKT> <B>2.</B> Folketinget har den 30. maj 1997 vedtaget L 231  \r\n\r\n Forslag til lov om ændring af lov om social pension og lov om delpension  \r\n\r\n (Tilkendelseskompetence, administration m.v.). </P>  \r\n\r\n<P>Lovændringen betyder for det første en ændring af finansieringen af  \r\n\r\n kommunernes udgifter til førtidspension efter §§ 14, 16 og 18 til personer  \r\n\r\n mellem 60 og 67 år. Den statslige refusion af kommunernes udgifter til  \r\n\r\n førtidspension til personer under 67 år fastsættes til 50 pct., mens staten  \r\n\r\n hidtil har refunderet 100 pct. af kommunens udgifter til pension til personer  \r\n\r\n fyldt 60 år. Ændringen trådte i kraft den 12. juni 1997 med virkning for alle  \r\n\r\n pensioner, der tilkendes efter denne dato. </P>  \r\n\r\n<P>Denne lovændring giver ikke anledning til ændringer i skemaet for  \r\n\r\n anmodning om statsrefusion af sociale udgifter. De eksisterende konti 5.68.01  \r\n\r\n og 03 for højeste og mellemste førtidspension med 50 pct. refusion og 5.68.02  \r\n\r\n og 04 for forhøjet almindelig førtidspension med 50 pct. skal anvendes til  \r\n\r\n kontering af udgifterne til nye førtidspensionister mellem 60 og 67 år. </P>  \r\n\r\n<P>De ændrede finansieringsregler gælder også udgifter til forhøjelse af en  \r\n\r\n allerede tilkendt pension. Såfremt der tilkendes en forhøjelse af en allerede  \r\n\r\n tilkendt pension, afholder staten 50 pct. af udgiften til forhøjelsen. </P>  \r\n\r\n<P>De udgifter der skal konteres på henholdsvis konto 5.68.01 og konto  \r\n\r\n 5.68.02 er således følgende: </P>  \r\n\r\n<P>5.68.01 Højeste og mellemste førtidspension med 50 pct. refusion. </P>  \r\n\r\n<P>Her registreres udgifter til de af revaliderings- og pensionsnævnene eller  \r\n\r\n af kommunalbestyrelsen tilkendte højeste og mellemste førtidspensioner inden  \r\n\r\n den 12. juni 1997 til personer under 60 år med 50 pct. refusion. På samme  \r\n\r\n måde registreres også her udgifter til invaliditetsydelse og bistands- og  \r\n\r\n plejetillæg med 50 pct. refusion. </P>  \r\n\r\n<P>Endvidere registreres her udgifter til højeste og mellemste  \r\n\r\n førtidspensioner til personer under 67 tilkendt fra og med den 12. juni 1997  \r\n\r\n med 50 pct. refusion. På samme måde registreres også her udgifter til  \r\n\r\n invaliditetsydelse og bistands- og plejetillæg med 50 pct. refusion. </P>  \r\n\r\n<P>Såfremt der til personer under 60 år er tilkendt en forhøjelse af en  \r\n\r\n pension, som var tilkendt eller indstillet før 1. januar 1992, registreres  \r\n\r\n udgifterne til forhøjelsen ligeledes her. Såfremt der til personer mellem 60  \r\n\r\n og 67 år er tilkendt en forhøjelse af en pension, som var tilkendt inden 12.  \r\n\r\n juni 1997, registreres udgifterne til forhøjelsen også her. </P>  \r\n\r\n<P>5.68.02 Almindelig og forhøjet almindelig førtidspension med 50 pct.  \r\n\r\n refusion. </P>  \r\n\r\n<P>Her registreres udgifter til de af kommunalbestyrelsen tilkendte forhøjet  \r\n\r\n almindelig førtidspension inden den 12. juni 1997 til personer under 60 år  \r\n\r\n med 50 pct. refusion. Endvidere registreres udgifter til almindelig og  \r\n\r\n forhøjet almindelig førtidspension til personer under 67 tilkendt fra og med  \r\n\r\n den 12. juni 1997 med 50 pct. refusion. </P>  \r\n\r\n<P>Tilbagebetaling af førtidspension med 50 pct. refusion skal modregnes på  \r\n\r\n de respektive konti. </P>  \r\n\r\n<P>Lovændringen betyder for det andet en ændring af finansieringen af  \r\n\r\n udgifterne til personlige tillæg. Den statslige refusion af udgifter til  \r\n\r\n personligt tillæg efter § 17, stk. 1 og 3, dvs. til personlige tillæg til  \r\n\r\n pensionister, hvis økonomiske forhold er særlig vanskelige eller ganske  \r\n\r\n særlig vanskelige, ændres fra 75 pct. til 50 pct. med virkning fra 1. januar  \r\n\r\n 1998. Samtidig ophæves bestemmelsen om et rådighedsbeløb, således at der ikke  \r\n\r\n længere vil være en maksimumsgrænse for statens refusion af kommunernes  \r\n\r\n udgifter til personlige tillæg efter § 17, stk. 1 og 3. </P>  \r\n\r\n<P>Statens refusion af kommunernes udgifter til personlige tillæg til  \r\n\r\n varmeudgifter efter § 17, stk. 2 og til udgifter til petroleum efter § 17,  \r\n\r\n stk. 4 forbliver uændret 75 pct. </P>  \r\n\r\n<P>Ændringen af finansieringen af udgifterne til personlige tillæg giver ikke  \r\n\r\n anledning til oprettelse af nye konti på skemaet for anmodning om  \r\n\r\n statsrefusion af sociale udgifter. De eksisterende konti 5.67.01 Personlige  \r\n\r\n tillæg, 5.67.02 Medicintilskud og 5.67.03 Varmetillæg opretholdes med den  \r\n\r\n ændring, at der for de to første konti er tale om 50 pct. statsrefusion, mens  \r\n\r\n der for den sidste konto fortsat er tale om 75 pct. statsrefusion. </P>  \r\n\r\n<P>Indenrigsministeriet vil snarest udsende en informationsskrivelse om de  \r\n\r\n nævnte ændringer af Budget- og regnskabssystemet for kommuner og  \r\n\r\n amtskommuner. </P>  \r\n\r\n<P>Eventuelle spørgsmål til lovændringerne kan rettes til Per Kampmann på  \r\n\r\n tlf. 3392 4743. </P>  \r\n\r\n<P>Med venlig hilsen </P>  \r\n\r\n<P>Per Kampmann / Grethe Håkansson </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "(* 1) De 6 skemaer til indberetning af sociale refusioner samt tilmeldingsblanket til indberetning over internettet udelades."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/03/1998"
        },
        {
            "displayName": "Accession",
            "displayValue": "C19971928854"
        },
        {
            "displayName": "Entydig dokumentidentifikation",
            "displayValue": "CM045652"
        },
        {
            "displayName": "Dato for førstegangsindlæggelse",
            "displayValue": "15/03/1998"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19288"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "30/10/1997"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Socialministeriet, J.nr. 1026-5"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}