{
    "id": 109983,
    "title": "1989 BTL 214   BETÆNKNING OVER FORSLAG TIL LOV OM ÆNDRING AF LOV OM BESKATNING AF   FORTJENESTE VED AFSTÅELSE AF AKTIER M.V. (BESKATNING AF FORTJENESTE VED   LIKVIDATIONSUDLODNING OG VED AFSTÅELSE AF ANDELSBEVISER M.V. I VISSE   ANDELSSELSKABER OG FORENINGER)    NR L 214 1989-90, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1989/1 BTL 214",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 214 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om beskatning af  \r\n\r\n fortjeneste ved afståelse af aktier m.v. (Beskatning af fortjeneste ved  \r\n\r\n likvidationsudlodning og ved afståelse af andelsbeviser m.v. i visse  \r\n\r\n andelsselskaber og foreninger) <BR>  \r\n\r\n Nr L 214 1989-90, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19900528 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til skatteministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlig henvendelse fra Intax A/S og  \r\n\r\n advokatfirmaet La Cour &amp; Koch-Nielsen. </P>  \r\n\r\n<P>Der er af skatteministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>mindretal</I> (Socialdemokratiets og  \r\n\r\n Socialistisk Folkepartis medlemmer af udvalget) lovforslaget til  \r\n\r\n<I>vedtagelse uændret.</I> Mindretallet vil undlade at stemme i forbindelse  \r\n\r\n med afstemningen om de stillede ændringsforslag. </P>  \r\n\r\n<P>Et <I>andet mindretal</I> (Det Konservative Folkepartis, Venstres, Det  \r\n\r\n Radikale Venstres og Kristeligt Folkepartis medlemmer af udvalget) indstiller  \r\n\r\n lovforslaget til <I>vedtagelse</I> med de stillede ændringsforslag. </P>  \r\n\r\n<P>Et <I>tredje mindretal</I> (Fremskridtspartiets og Centrum-Demokraternes  \r\n\r\n medlemmer af udvalget) indstiller lovforslaget til <I>forkastelse</I> ved 3.  \r\n\r\n behandling. Mindretallet kan dog stemme for de stillede ændringsforslag. </P>  \r\n\r\n<P>Ændringsforslag </P>  \r\n\r\n<P>Af <I>skatteministeren,</I> tiltrådt af et <I>flertal</I> (udvalget med  \r\n\r\n undtagelse af S og SF): </P>  \r\n\r\n<P>Til titlen </P>  \r\n\r\n<P> <B>1)</B> Efter &#187;aktier m.v.&#171; indsættes ordene: &#187;og lov om  \r\n\r\n beskatning ved fusion af aktieselskaber m.v.&#171;. </P>  \r\n\r\n<P>Til § 1 </P>  \r\n\r\n<P> <B>2)</B> I den under <I>nr. 1</I> foreslåede affattelse af <I>§ 2 b,  \r\n\r\n stk. 1,</I> ændres to steder &#187;der er eller har været&#171; til:  \r\n\r\n &#187;der er eller inden for de seneste 10 år har været&#171;. </P>  \r\n\r\n<P>Ny paragraf </P>  \r\n\r\n<P> <B>3)</B> Efter § 1 indsættes som ny paragraf: </P>  \r\n\r\n<P> <B>&#187;§ 01 </B></P>  \r\n\r\n<P> I lov om beskatning ved fusion af aktieselskaber m.v., jf.  \r\n\r\n lovbekendtgørelse nr. 527 af 2. august 1989, som ændret senest ved § 2 i lov  \r\n\r\n nr. 255 af 25. april 1990, indsættes i <I>§ 11, stk. 1,</I> som <I>3. pkt.:  \r\n\r\n</I></P>  \r\n\r\n<P> &#187;Modtagne aktier i det fortsættende selskab anses for omfattet af  \r\n\r\n aktieavancebeskatningslovens § 2 b, såfremt de ombyttede aktier ville være  \r\n\r\n omfattet af denne bestemmelse.&#171;&#187; </P>  \r\n\r\n<P>Til § 2 </P>  \r\n\r\n<P> <B>4)</B> Paragraffen affattes således: </P>  \r\n\r\n<P> <B>&#187;§ 2 </B></P>  \r\n\r\n<P>  <I>Stk. 1.</I> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <I>Stk. 2.</I> Loven finder kun anvendelse på andele i selskaber m.v.,  \r\n\r\n der efter lovens ikrafttræden har været omfattet af selskabsskattelovens § 1,  \r\n\r\n stk. 1, nr. 3 a eller 4, og i foreninger, der efter lovens ikrafttræden har  \r\n\r\n været omfattet af selskabsskattelovens § 1, stk. 1, nr. 6, og hvis formål  \r\n\r\n efter lovens ikrafttræden har været at fremme medlemmernes fælles  \r\n\r\n erhvervsmæssige interesser gennem deres deltagelse i foreningens virksomhed  \r\n\r\n som aftagere, leverandører eller på anden, lignende måde. </P>  \r\n\r\n<P> <I>Stk. 3.</I> Loven finder dog ikke anvendelse på andele i selskaber  \r\n\r\n m.v., der inden den 17. april 1990 har truffet endelig beslutning om  \r\n\r\n aktivitetsændring m.v., som medfører ophør af skattepligt som nævnt i stk. 2  \r\n\r\n ved udgangen af det indkomstår, der er påbegyndt inden lovens ikrafttræden,  \r\n\r\n men som først udløber efter lovens ikrafttræden.&#171;. </P>  \r\n\r\n<P>Bemærkninger </P>  \r\n\r\n<P>Til nr. 1-4 </P>  \r\n\r\n<P>Ændringsforslagene går ud på at sikre, at den foreslåede ændring af  \r\n\r\n aktieavancebeskatningslovens § 2 b ikke medfører dobbelt beskatning i de  \r\n\r\n tilfælde, hvor et tidligere kooperationsbeskattet selskab har været  \r\n\r\n almindeligt selskabsbeskattet i en årrække. Desuden skal ændringsforslagene  \r\n\r\n sikre, at loven ikke får tilbagevirkende kraft. </P>  \r\n\r\n<P>I forhold til gældende regler vil lovændringen medføre, at der undgås et  \r\n\r\n provenutab i forbindelse med muligheden for uden beskatning at realisere  \r\n\r\n andele i kooperationsbeskattede selskaber ved at ændre aktiviteten i disse  \r\n\r\n selskaber, således at de overgår til almindelig selskabsbeskatning.  \r\n\r\n Lovændringen vil antagelig medføre, at der ikke længere vil være væsentlige  \r\n\r\n skattemæssige fordele forbundet med en overgang til almindelig  \r\n\r\n selskabsbeskatning. Der foreligger ikke holdepunkter for at vurdere  \r\n\r\n størrelsen af det provenutab, som lovændringen forhindrer. </P>  \r\n\r\n<P>Ændringsforslaget under nr. 1 er af redaktionel karakter. </P>  \r\n\r\n<P>Efter gældende regler omfatter aktieavancebeskatningslovens § 2 b andele i  \r\n\r\n selskaber m.v., der beskattes efter de særlige regler for kooperative  \r\n\r\n foretagender. I det fremsatte lovforslag blev det foreslået, at også  \r\n\r\n selskaber m.v., der tidligere har været kooperationsbeskattede, skal omfattes  \r\n\r\n af § 2 b. Fastholdes denne beskatning imidlertid uden tidsbegrænsning for  \r\n\r\n selskaber, der har ændret skattepligtsstatus, vil det i praksis hindre, at  \r\n\r\n andelsselskaber ændrer aktiviteter og overgår til almindelig  \r\n\r\n selskabsbeskatning. Hvis selskabets indtægter underkastes almindelig  \r\n\r\n selskabsbeskastning og værdistigning på andelene samtidig beskattes fuldt ud  \r\n\r\n uden hensyn til ejertidens længde, vil den samlede beskatning af sådanne  \r\n\r\n selskaber være hårdere end beskatningen af både kooperationsbeskattede og  \r\n\r\n almindeligt selskabsbeskattede selskaber. </P>  \r\n\r\n<P>Det foreslås derfor i ændringsforslag nr. 2, at § 2 b-beskatningen  \r\n\r\n fastholdes i en periode på 10 år efter ændringen i selskabets  \r\n\r\n skattepligtsstatus. Herved sikres, at skattereglerne ikke hindrer  \r\n\r\n strukturændringer inden for andelssektoren. 10-års-perioden regnes fra det  \r\n\r\n tidspunkt, hvor selskabet ændrer skattepligtsstatus. </P>  \r\n\r\n<P>I ændringsforslag nr. 3 foreslås en konsekvensændring af  \r\n\r\n fusionsbeskatningsloven. Efter overgang til selskabsbeskatning omfattes  \r\n\r\n andelsselskabet af fusionsbeskatningslovens almindelige regler. Hvis  \r\n\r\n andelsselskabet indgår i en fusion i en periode inden for den 10-års-periode,  \r\n\r\n hvor andelene er omfattede af aktieavancebeskatningslovens § 2 b, foreslås  \r\n\r\n det, at de modtagne aktier i det fortsættende selskab skal omfattes af § 2 b  \r\n\r\n i den resterende del af 10-års-perioden. </P>  \r\n\r\n<P>Det foreslås i ændringsforslag nr. 4, at loven skal træde i kraft dagen  \r\n\r\n efter bekendtgørelsen i Lovtidende, og at den skal have virkning for  \r\n\r\n selskaber, der på eller efter denne dato ændrer skattepligtsstatus fra at  \r\n\r\n være kooperationsbeskattet til at være almindeligt selskabsbeskattede. </P>  \r\n\r\n<P>Der kan være selskaber, som i tillid til gældende regler har besluttet en  \r\n\r\n aktivitetsændring, således at de på tidspunktet for lovforslagets  \r\n\r\n fremsættelse kan være midt i en ændring af skattepligtsstatus uden mulighed  \r\n\r\n for ændring af allerede iværksatte beslutninger. Den ændrede  \r\n\r\n skattepligtsstatus indtræder først ved udløbet af det indkomstår, hvori der  \r\n\r\n sker den aktivitetsændring, vedtægtsændring eller lignende, som begrunder  \r\n\r\n statusskiftet. Det foreslås derfor, at loven ikke skal have virkning for  \r\n\r\n selskaber, der inden lovforslagets fremsættelse har truffet endelig  \r\n\r\n beslutning om aktivitetsændring m.v., selv om selskabet ikke har ændret  \r\n\r\n skattepligtsstatus ved lovforslagets ikrafttræden, fordi dets indkomstår  \r\n\r\n endnu ikke er udløbet. </P>  \r\n\r\n<P>Ved endelig beslutning forstås, at de forhold, som begrunder den  \r\n\r\n statusmæssige ændring, ikke kan omgøres af selskabet. Der kan for eksempel  \r\n\r\n være tale om, at selskabets aktivitet er afstået til tredjemand, eller at  \r\n\r\n selskabet har haft en omsætning med ikke-medlemmer, som bevirker, at der ikke  \r\n\r\n længere kan ske beskatning efter kooperationsreglerne. </P>  \r\n\r\n<P> <I>Aagaard (KF) Else Theill Sørensen (KF) Pernille Sams (KF) Svend  \r\n\r\n Heiselberg (V)</I> nfmd. <I>Skrumsager Skau (V) Glistrup (FP) Elisabeth  \r\n\r\n Arnold (RV) Bente Juncker (CD) Kofod-Svendsen (KRF) Helen Beim (S) Erling  \r\n\r\n Christensen (S) Pia Gjellerup (S) Klaus Hækkerup (S) Løvig Simonsen (S)  \r\n\r\n Stavad (S)</I> fmd. <I>Bjørn Poulsen (SF) Jens Thoft (SF)</I>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/08/1990"
        },
        {
            "displayName": "Accession",
            "displayValue": "198914K00214"
        },
        {
            "displayName": "Entydig dokumentidentifikation",
            "displayValue": "CL003541"
        },
        {
            "displayName": "Dato for førstegangsindlæggelse",
            "displayValue": "17/08/1990"
        },
        {
            "displayName": "Dato for indlæggelse",
            "displayValue": "17/08/1990"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "214"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}