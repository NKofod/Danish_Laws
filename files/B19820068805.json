{
    "id": 48654,
    "title": "Bekendtgørelse om mærkning af elektriske ovne til husholdningsbrug med oplysning om energiforbrug m.v. ",
    "documentTypeId": "60",
    "isSagsforlobPeriodValid": false,
    "shortName": "BEK nr 688 af 17/12/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om mærkning af elektriske ovne  \r\n\r\n til husholdningsbrug med oplysning om energiforbrug m.v. </H1>  \r\n\r\n<P></P>  \r\n\r\n<BR>  \r\n\r\n<P>I medfør af lov nr. 224 af 28. maj 1982 om mærkning og oplysningspligt  \r\n\r\n vedrørende forbrug af energi og til gennemførelse af rådsdirektiv af 14. maj  \r\n\r\n 1979 (79/531/EØF) fastsættes: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Denne bekendtgørelse omfatter mærkning med  \r\n\r\n oplysning om energiforbrug samt andre supplerende oplysninger. </P>  \r\n\r\n<P CLASS=STK> <I>Stk. 2. </I> Bekendtgørelsen gælder for elektriske ovne til  \r\n\r\n husholdningsbrug (el-bageovne) bortset fra mikrobølgeovne eller ovne, hvor  \r\n\r\n ventilator anvendes til andet end bortledning af spildvarme. </P>  \r\n\r\n<P CLASS=STK> <I>Stk. 3. </I> Bekendtgørelsen omfatter ikke salg af brugte  \r\n\r\n varer. </P>  \r\n\r\n<P CLASS=STK> <I>Stk. 4. </I> Bekendtgørelsen finder ikke anvendelse på  \r\n\r\n oplysninger, som af sikkerhedsgrunde er anbragt på de husholdningsapparater,  \r\n\r\n der er nævnt i stk. 2. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Elektriske ovne, jfr. § 1, må af  \r\n\r\n erhvervsdrivende kun sælges eller udbydes til salg til forbrugerne, hvis  \r\n\r\n ovnene eller disses emballering er forsynet med en etiket, som opfylder  \r\n\r\n forskrifterne i § 3. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Den etiket, der er omtalt i § 2, skal have et  \r\n\r\n udseende og indhold, der er i overensstemmelse med de normer og metoder, der  \r\n\r\n er fastsat i bilag I-IV. Etiketten skal være affattet på dansk og skal  \r\n\r\n placeres på et iøjnefaldende sted på ovnen eller dennes emballering. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> De ovne, der er omfattet af denne  \r\n\r\n bekendtgørelse, herunder ovnenes emballering, må ikke forsynes med mærker,  \r\n\r\n symboler eller påskrifter om energiforbrug m.v., der kan forveksles med den  \r\n\r\n etiket, der er omtalt i § 2, jfr. § 3. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Energistyrelsen fører tilsyn med, at de ved  \r\n\r\n denne bekendtgørelse fastsatte regler overholdes. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Energistyrelsen kan bestemme, at  \r\n\r\n erhvervsdrivende, der udbyder de af bekendtgørelsen omfattede elektriske ovne  \r\n\r\n til forbrugerne, skal indlevere prøver til undersøgelse på et af Statens  \r\n\r\n Tekniske Prøvenævn autoriseret prøvningssted efter de i § 7 anførte  \r\n\r\n kontrolmetoder. For eksemplarer indleveret af detailhandlere betaler  \r\n\r\n energistyrelsen forhandlerens indkøbspris. </P>  \r\n\r\n<P CLASS=STK> <I>Stk. 2. </I> Hvis resultatet af energimålingen af et  \r\n\r\n indleveret eksemplar afviger mere end +/- 10 pct. fra oplysningerne på  \r\n\r\n etiketten, skal den erhvervsdrivende afholde udgifterne ved energimålingen.  \r\n\r\n</P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Resultatet af målingen af en ovn, der er i  \r\n\r\n overensstemmelse med fabrikationsspecifikationerne, og som udvælges  \r\n\r\n tilfældigt blandt apparaterne af samme type, må ikke afvige mere end +/- 15  \r\n\r\n pct. fra oplysningerne på etiketten. I modsat fald skal der foretages en ny  \r\n\r\n kontrol af tre ovne, der er i overensstemmelse med  \r\n\r\n fabrikationsspecifikationerne, og som udvælges tilfældigt blandt ovne af  \r\n\r\n samme type. </P>  \r\n\r\n<P CLASS=STK> <I>Stk. 2. </I> Hvis gennemsnittet af kontrollen af den i stk.  \r\n\r\n 1 nævnte nye kontrol af tre ovne afviger mere end +/- 10 pct. i forhold til  \r\n\r\n oplysningerne på etiketten, skal den erhvervsdrivende anvende ændrede  \r\n\r\n etiketter, medmindre nye målinger, der er foranlediget på den  \r\n\r\n erhvervsdrivendes anmodning på et af Statens Tekniske Prøvenævn autoriseret  \r\n\r\n prøvningssted viser et gennemsnit, som ikke afviger mere end +/- 10 pct. fra  \r\n\r\n oplysningerne på etiketten. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Såfremt en erhvervsdrivende foranlediger  \r\n\r\n energimålinger iværksat, jfr. § 7, stk. 2, skal den erhvervsdrivende selv  \r\n\r\n afholde de dermed forbundne udgifter. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Hvor forholdene taler herfor, kan  \r\n\r\n energistyrelsen med vedkommende erhvervsdrivende eller dennes  \r\n\r\n brancheorganisation aftale anden tilrettelæggelse af tilsynet med  \r\n\r\n bekendtgørelsen. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Energistyrelsens afgørelser i henhold til  \r\n\r\n bekendtgørelsen kan inden 4 uger fra afgørelsens dato indbringes for  \r\n\r\n energiministeren, for så vidt angår spørgsmål om forståelsen af de  \r\n\r\n bestemmelser, som afgørelserne er begrundet med. Klagen har ikke opsættende  \r\n\r\n virkning. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Overtrædelse af § 2 og § 4 samt overtrædelse af  \r\n\r\n pålæg i medfør af § 6 straffes med bøde. </P>  \r\n\r\n<P CLASS=STK> <I>Stk. 2. </I> Er overtrædelsen begået af et aktieselskab,  \r\n\r\n anpartsselskab, andelsselskab eller lignende, kan der pålægges selskabet som  \r\n\r\n sådant bødeansvar. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Bekendtgørelsen træder i kraft den 1. januar  \r\n\r\n 1983. </P>  \r\n\r\n<P CLASS=STK> <I>Stk. 2. </I> Energiministeriets bekendtgørelse nr. 528 af  \r\n\r\n 26. oktober 1981 om mærkning af elektriske ovne til husholdningsbrug med  \r\n\r\n oplysning om energiforbrug m.v. ophæves den 1. januar 1983. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Energiministeriet, den 17. december 1982  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Knud Enggaard </P>  \r\n\r\n<P CLASS=MINISTER ALIGN=RIGHT>/N.A. Gadegaard </P>  \r\n\r\n</DIV>  \r\n\r\n<P>Bilag I </P>  \r\n\r\n<P>ETIKET </P>  \r\n\r\n<PRE>  \r\n\r\n    1.1     Etiketten med oplysningerne om energiforbruget m.v. skal  \r\n\r\n            have den tekst, form og de mål, som vises i bilag II, og i  \r\n\r\n            sit øverste venstre hjørne bære det i bilag III afbildede  \r\n\r\n            bogstavsymbol.  \r\n\r\n    1.2     Energimålingen skal ske i overrensstemmelse med de normer  \r\n\r\n            og metoder, der er fastsat i bilag IV.  \r\n\r\n    2.      Etikettens ydre mål skal være 90x100 mm.  \r\n\r\n    3.      Etiketten trykkes med sort på orangefarvet baggrund.  \r\n\r\n    4.      Øverste del skal være 20 mm høj og være påtrykt det i  \r\n\r\n            bilag III afbildede symbol på det i bilag II viste sted.  \r\n\r\n    5.      De specifikke oplysninger:  \r\n\r\n    5.1     De specifikke oplysninger anbringes inden for en ramme,  \r\n\r\n            der afgrænses med en streg og måler 78x74 mm.  \r\n\r\n    5.2     Oplysningerne omfatter apparatets typebetegnelse,  \r\n\r\n            nyttevolumen, energiforbrug ved opvarmning til 200 grader  \r\n\r\n            C, energiforbrug til opretholdelsen af 200 grader C i een  \r\n\r\n            time, totalforbruget og henvisning til norm om måling af  \r\n\r\n            disse data. Det i bilag II markerede felt i etiketten for  \r\n\r\n            energiforbrug til eventuel automatisk rensningsproces må  \r\n\r\n            ikke udfyldes, før der ved bekentgørelsesændring er givet  \r\n\r\n            nærmere regler herfor.  \r\n\r\n    5.3     Oplysningerne anføres med følgende betegnelser:  \r\n\r\n    5.3.1   Apparatets type:  \r\n\r\n            &#187;Elbageovn&#171;  \r\n\r\n            Efter dette ord anføres mærke og model.  \r\n\r\n            En vandret ubrudt streg adskiller disse data fra de  \r\n\r\n            efterfølgende.  \r\n\r\n    5.3.2   Volumen:  \r\n\r\n            &#187;Nyttevolumen&#171;  \r\n\r\n            Denne mængde angives i liter.  \r\n\r\n            En vandret ubrudt streg adskiller disse data fra de  \r\n\r\n            efterfølgende.  \r\n\r\n    5.3.3   Energiforbrug:  \r\n\r\n            &#187;Energiforbrug ved opvarmning til 200 grader C&#171;  \r\n\r\n            Denne mængde angives i kWh.  \r\n\r\n            &#187;Energiforbrug til opretholdelse af 200 grader C i een  \r\n\r\n            time&#171;  \r\n\r\n            Denne mængde angives i kWh.  \r\n\r\n            Summen af disse to mængder anføres umiddelbart under disse  \r\n\r\n            oplysninger. En streg af samme bredde som tallene og  \r\n\r\n            forkortelsen for enheden skal adskille denne sum fra det  \r\n\r\n            ovenstående. Summen anføres efter ordet:  \r\n\r\n            &#187;I ALT&#171;  \r\n\r\n            En vandret ubrudt streg adskiller disse data fra de  \r\n\r\n            efterfølgende:  \r\n\r\n    5.3.4   Rensning:  \r\n\r\n            &#187;Energiforbrug til rensning&#171;  \r\n\r\n            En vandret ubrudt streg adskiller disse data fra de  \r\n\r\n            efterfølgende.  \r\n\r\n    5.3.5   Normer:  \r\n\r\n            Henvisningen til normerne for målingerne anføres  \r\n\r\n            i hele feltets bredde med angivelsen &#187;CENELEC HD 376&#171;.  \r\n\r\n            Betegnelsen på oplysningerne anføres i en spalte fra  \r\n\r\n            feltets venstre margin til 30 mm fra højre margin. Selve  \r\n\r\n            oplysningerne anføres i en spalte på 30 mm til venstre for  \r\n\r\n            højre margin i feltet indtil denne margin.  \r\n\r\n            Betegnelserne trykkes med Univers 65 typer.  \r\n\r\n            For ovennævnte dimensioner tillades en tolerance  \r\n\r\n            på 20 pct.  \r\n\r\n    6.      Etiketterne skal være let aftagelige fra bærearket og skal  \r\n\r\n            på bagsiden være forsynet med et klæbende produkt, der gør  \r\n\r\n            det muligt at fjerne dem, uden at de efterlader spor, som  \r\n\r\n            ikke kan fjernes med sædvanlige rengøringsmidler, eller  \r\n\r\n            etiketterne skal klæbe fast til apparatet ved  \r\n\r\n            elektrostatisk effekt.  \r\n\r\n</PRE>  \r\n\r\n Bilag II <IMG SRC=\"/image.aspx?id=48654&img=CR7457_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> Bilag III <IMG SRC=\"/image.aspx?id=48654&img=1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> Bilag IV  \r\n\r\n Måling af energiforbruget m.v.  \r\n\r\n<PRE>  \r\n\r\n    1.      Energimålingen gælder for elektriske ovne til  \r\n\r\n            husholdningsbrug (el-bageovne) bortset fra mikrobølgeovne  \r\n\r\n            eller ovne, hvor ventilator anvendes til andet end  \r\n\r\n            bortledning af spildvarme(* 1).  \r\n\r\n    2.      Almindelige målebetingelser:  \r\n\r\n    2.1     Den omgivende temperatur skal være 20 +/- 5 grader C.  \r\n\r\n    2.2     Effekten skal være den nominelle.  \r\n\r\n    2.3     Målelokalet skal være så vidt muligt uden træk.  \r\n\r\n    2.4     Ovne beregnet til indbygning skal installeres i  \r\n\r\n            overensstemmelse med fabrikantens anvisninger. Komfurer  \r\n\r\n            eller separate ovne anbringes med bagenden mod en matsort  \r\n\r\n            malet trævæg.  \r\n\r\n    3.      Energiforbruget ved opvarmning til 200 grader C måles  \r\n\r\n            således:  \r\n\r\n    3.1     Den ovn, der skal afprøves, henstilles i prøvelokalet i 2  \r\n\r\n            timer med åben ovndør. Et termoelement med tråddiameter  \r\n\r\n            ikke over 0,3 mm anbringes i centrum af det udnyttelige  \r\n\r\n            ovnrum. Termoelementets føler bør være en cirkulær mat  \r\n\r\n            sort kobberplade med en diameter på 15 mm og en tykkelse  \r\n\r\n            på 1 mm.  \r\n\r\n    3.2     En passende rist med mindst 80 pct.s åbning af overfladens  \r\n\r\n            areal anvendes som understøttelse for termoelementet.  \r\n\r\n            Termoelementet skal være fjernet mindst 20 mm fra nævnte  \r\n\r\n            rist. Bortset herfra må der ikke være indsat andet  \r\n\r\n            tilbehør i ovnen.  \r\n\r\n    3.3     Ovndøren lukkes, temperaturkontrollen indstilles til den  \r\n\r\n            højeste temperatur, og den tid, der medgår til at øge  \r\n\r\n            temperaturen i ovnen med 180 grader C, måles i minutter og  \r\n\r\n            sekunder. Temperaturmålingen skal være nøjagtig indenfor 2  \r\n\r\n            grader C. Samtidig måles energiforbruget inden for den  \r\n\r\n            målte tid.  \r\n\r\n    3.4     Den energimængde, der er målt i følge pkt. 3.3, anføres  \r\n\r\n            som energiforbrug ved opvarmning til 200 grader C og  \r\n\r\n            angives i kWh med een decimal.  \r\n\r\n    4.      Måling af energiforbrug pr. time foretages således:  \r\n\r\n    4.1     Temperaturkontrollen indstilles således, at  \r\n\r\n            gennemsnitstemperaturen i ovnen er 180 grader C over  \r\n\r\n            rumtemperaturen. Temperaturen måles som anført under pkt.  \r\n\r\n            3.1 og 3.2. Når der er indtrådt en stabil tilstand,  \r\n\r\n            bestemmes energiforbruget over en periode på mindst to  \r\n\r\n            timer. Målingen skal omfatte et helt antal perioder, hvori  \r\n\r\n            varmelegemet er tilsluttet og afbrudt. Energiforbruget til  \r\n\r\n            opretholdelse af 200 grader C i een time beregnes ved at  \r\n\r\n            dividere energiforbruget med det antal timer, hvori prøven  \r\n\r\n            er foretaget. Det angives i kWh med een decimal.  \r\n\r\n    4.2     Ovnen må kun indeholde det i punkt 3.1 og 3.2 nævnte  \r\n\r\n            tilbehør.  \r\n\r\n    5.      Ovnens nyttevolumen bestemmes således:  \r\n\r\n    5.1     Den udnyttelige højde, bredde og dybde af ovnen måles, og  \r\n\r\n            produktet af disse størrelser beregnes og angives i liter.  \r\n\r\n            Højde, bredde og dybde bestemmes således:  \r\n\r\n    5.1.1   Højde:  Udnyttelig dimension imellem øvre og nedre  \r\n\r\n            varmelegemer eller indre overflader. Har ovnen særskilte  \r\n\r\n            grillvarmelegemer, der kan udtages af brugeren,  \r\n\r\n            forudsættes de udtaget.  \r\n\r\n    5.1.2   Bredde: Udnyttelig dimension mellem støtter for bageplader  \r\n\r\n            og riste. Varmelegemer i siderne behandles som ovenfor.  \r\n\r\n    5.1.3   Dybde: Udnyttelig dimension mellem indre, bageste  \r\n\r\n            overflade og indre overflade af den lukkede ovndør.  \r\n\r\n    5.2     Som udnyttelige dimensioner betragtes sådanne, som er til  \r\n\r\n            rådighed for brug af ovnen efter sit formål.  \r\n\r\n    5.3     Det udnyttelige rumfang angives til højst den størrelse,  \r\n\r\n            der beregnes efter punkt 5.1.  \r\n\r\n</PRE>  \r\n\r\n</DIV>",
    "isHistorical": true,
    "editorialNotes": [
        "(* 1) Bilaget omhandler målemetoder for energiforbruget samt supplerende oplysninger i overensstemmelse med de målemetoder, der er omhandlet i harmoniseringsdokument HD 376 af oktober 1978 fra CENELEC, bortset fra pkt. 3.2, 4.2 og 7 heri."
    ],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/12/1982"
        },
        {
            "displayName": "Accession",
            "displayValue": "B19820068805"
        },
        {
            "displayName": "Entydig dokumentidentifikation",
            "displayValue": "CM007457"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "22/12/2002"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "688"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "17/12/1982"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Energimin. j. nr. 3642"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}