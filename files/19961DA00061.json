{
    "id": 107383,
    "title": "1996 BTB 61   BETÆNKNING OVER FORSLAG TIL FOLKETINGSBESLUTNING OM NEDLÆGGELSE AF   AMTSKOMMUNERNE    NR B 61 1996-97, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1996/1 BTB 61",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 61 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om nedlæggelse af  \r\n\r\n amtskommunerne <BR>  \r\n\r\n Nr B 61 1996-97, 1. samling </P>  \r\n\r\n<P></P>  \r\n\r\n<P>Afgivet af Kommunaludvalget </P>  \r\n\r\n<P></P>  \r\n\r\n<P>Afgivet: 19970415 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i nogle møder. </P>  \r\n\r\n<P>Herefter indstiller et <I>flertal</I> (udvalget med undtagelse af Dansk  \r\n\r\n Folkepartis medlem) beslutningsforslaget til <I>forkastelse.</I>  </P>  \r\n\r\n<P>Et mindretal inden for flertallet (Det Konservative Folkepartis medlemmer  \r\n\r\n af udvalget) udtaler: </P>  \r\n\r\n<P>Det Konservative Folkeparti mener ikke, at et land af Danmarks størrelse  \r\n\r\n med ca. 5 mio. indbyggere har behov for tre nationale forvaltningsled og  \r\n\r\n skatteudskrivende myndigheder, sådan som vi i dag kender det med staten,  \r\n\r\n amterne og kommunerne. </P>  \r\n\r\n<P>Det Konservative Folkeparti fremsatte derfor den 7. februar 1995  \r\n\r\n beslutningsforslag nr. B 61 om indskrænkning af de tre offentlige  \r\n\r\n forvaltningsled til to. Ifølge beslutningsforslaget skulle regeringen  \r\n\r\n pålægges at iværksætte et udvalgs- eller kommissionsarbejde med henblik på at  \r\n\r\n fremkomme med forslag til, hvordan de nuværende tre offentlige  \r\n\r\n forvaltningsled kan indskrænkes til to, og til, hvordan opgaverne kan løses.  \r\n\r\n</P>  \r\n\r\n<P>Det lykkedes at få flertal bag en udvalgsberetning over forslaget, hvori  \r\n\r\n regeringen blev opfordret til at nedsætte en kommission med henblik på  \r\n\r\n eventuelle ændringer i den hidtidige opgavefordeling mellem stat, amter og  \r\n\r\n kommuner. </P>  \r\n\r\n<P>Denne kommission er nu i fuld gang og skal afslutte arbejdet ved udgangen  \r\n\r\n af 1998. </P>  \r\n\r\n<P>Det Konservative Folkeparti mener, at en ændring af forvaltningsstrukturen  \r\n\r\n i Danmark skal forberedes grundigt, og at det derfor er formålstjenligt at  \r\n\r\n afvente kommissionens arbejde. Mindretallet kan derfor ikke give nærværende  \r\n\r\n forslag sin tilslutning. </P>  \r\n\r\n<P>Et <I>mindretal</I> (Dansk Folkepartis medlem af udvalget) indstiller  \r\n\r\n beslutningsforslaget til <I>vedtagelse uændret.</I>  </P>  \r\n\r\n<P>Mindretallet udtaler: </P>  \r\n\r\n<P>Fremskridtspartiet og Dansk Folkeparti vil have nedlagt amterne og  \r\n\r\n overdraget deres opgaver og kompetence til private, kommunale og statslige  \r\n\r\n initiativer. Danmark er et lille land, og den trestrengede struktur  \r\n\r\n forårsager overadministration, ineffektivitet, unødige udgifter og  \r\n\r\n sagsbehandling langt fra borgerne. </P>  \r\n\r\n<P>Amternes funktion og opgave er ikke tidssvarende i det nuværende samfund,  \r\n\r\n som er i hastig udvikling og stiller stadigt større krav til fleksibilitet og  \r\n\r\n effektivitet med så mange beslutninger og så meget styring så tæt på borgerne  \r\n\r\n som muligt. </P>  \r\n\r\n<P>Privatisering af en lang række områder vil være til gavn for borgerne,  \r\n\r\n fordi det tilsikrer god service og konkurrencedygtige priser. Der er ansat  \r\n\r\n langt flere mennesker i den offentlige sektor end i  \r\n\r\n fremstillingsvirksomheder. Hvis denne udvikling fortsættes, vil det betyde  \r\n\r\n fortsat mindre velfærd og social tryghed. </P>  \r\n\r\n<P>Klaus Hækkerup (S) fmd. <I>Erling Christensen (S) Poul Erik Dyrlund (S)  \r\n\r\n Holger Graversen (S) Ole Stavad (S) Kristen Touborg (SF) Dorit Myltoft (RV)  \r\n\r\n Dorte Bennedsen (S) Villy Søvndal (SF) Else Winther Andersen (V) Helge Sander  \r\n\r\n (V) Mariann Fischer Boel (V) Jens Vibjerg (V) Pia Christmas-Møller (KF)  \r\n\r\n Torben Rechendorff (KF) Jens Jørgensen (KF) Poul Nødgaard (DF)</I> nfmd. </P>  \r\n\r\n<P>Fremskridtspartiet, Enhedslisten og Centrum-Demokraterne havde ikke  \r\n\r\n medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "29/04/1997"
        },
        {
            "displayName": "Accession",
            "displayValue": "19961DA00061"
        },
        {
            "displayName": "Entydig dokumentidentifikation",
            "displayValue": "CL007712"
        },
        {
            "displayName": "Dato for førstegangsindlæggelse",
            "displayValue": "29/04/1997"
        },
        {
            "displayName": "Dato for indlæggelse",
            "displayValue": "29/04/1997"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "61"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}