{
    "id": 52382,
    "title": "Civilforsvarsstyrelsens cirkulære om bedriftværn ",
    "documentTypeId": "140",
    "isSagsforlobPeriodValid": false,
    "shortName": "CIR nr 31 af 22/02/1951",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Civilforsvarsstyrelsens cirkulære om bedriftværn  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>I tilslutning til den af indenrigsministeriet under 6. februar 1951  \r\n\r\n udsendte bekendtgørelse om bedriftværn, der er aftrykt som bilag 2 til  \r\n\r\n nærværende cirkulærskrivelse, skal civilforsvarsstyrelsen fremsætte følgende  \r\n\r\n bemærkninger: </P>  \r\n\r\n<P>I. HVILKE VIRKSOMHEDER OMFATTES AF BEKENDTGØRELSENS § 1? </P>  \r\n\r\n<P>Begrebet &#187;en offentlig eller privat virksomhed&#171; omfatter alle  \r\n\r\n industrielle virksomheder, alle håndværksmæssige og handelsmæssige  \r\n\r\n virksomheder, offentlige bygninger tilhørende stat eller kommune, som ikke  \r\n\r\n udelukkende eller hovedsagelig anvendes til beboelse, samt private bygninger,  \r\n\r\n som efter deres anvendelse må ligestilles med de forannævnte offentlige  \r\n\r\n bygninger. </P>  \r\n\r\n<P>Omfattet af bestemmelsen er således fabrikker, banker, kontor- og  \r\n\r\n lagerbygninger, varehuse, forlystelsesetablissementer, hoteller,  \r\n\r\n administrationsbygninger, sygehuse etc., hvorimod f.eks. aldersrenteboliger  \r\n\r\n eller velgørende stiftelser med friboliger ikke omfattes heraf. </P>  \r\n\r\n<P>Det er en betingelse for pligten til at etablere bedriftsværn, at der i  \r\n\r\n virksomheden indenfor et samlet område konstant eller i længere perioder  \r\n\r\n beskæftiges mindst 75 personer, hvilket skal forstås som mindst 75 samtidig  \r\n\r\n beskæftigede i et enkelt skift. </P>  \r\n\r\n<P>Ved skoler tages der kun hensyn til det ved skolen ansatte antal personer,  \r\n\r\n men ikke til skoleelever. Såfremt eleverne har bolig på skolen (f.eks.  \r\n\r\n kostskoler, højskoler etc.), må eleverne dog betragtes som beskæftigede i  \r\n\r\n bekendtgørelsens forstand. På samme måde betragtes patienter på sygehuse som  \r\n\r\n beskæftigede. Ved hoteller og restauranter regnes der ved opgørelsen over  \r\n\r\n antallet af beskæftigede kun med de i hotellet eller restauranten ansatte,  \r\n\r\n men ikke med gæsterne; ved varehuse kun med de ansatte, men ikke med  \r\n\r\n kunderne. </P>  \r\n\r\n<P>For en række virksomheder, som f.eks. mejerier, slagterier, skoler etc.  \r\n\r\n kan der formentlig i lighed med tidligere senere forventes udsendt specielle  \r\n\r\n regler, men indtil sådanne foreligger, gælder de almindelige regler om  \r\n\r\n bedriftværn. </P>  \r\n\r\n<P>Bekendtgørelsens § 2, stk. 1, bestemmer, at tilsynsmyndigheden kan kræve  \r\n\r\n gennemført bedriftværnsforanstaltninger i andre virksomheder end de i § 1  \r\n\r\n omhandlede. </P>  \r\n\r\n<P>Afgørelsen heraf kræver en omhyggelig overvejelse af, hvorvidt  \r\n\r\n virksomhedens beskaffenhed og/eller beliggenhed måtte gøre det påkrævet at  \r\n\r\n pålægge den at gennemføre bedriftværnsforanstaltninger. </P>  \r\n\r\n<P>Det kan eksempelvis anføres, at særlig brandfarlige virksomheder af en vis  \r\n\r\n størrelse - omend de ikke beskæftiger 75 personer - bør pålægges at oprette  \r\n\r\n et efter antallet af beskæftigede afpasset bedriftværn, når de f.eks. er  \r\n\r\n beliggende i eller ved beboelseskvarterer. Af virksomheder af denne art kan  \r\n\r\n nævnes tømmerpladser, træbearbejdningsvirksomheder af større omfang, kemiske  \r\n\r\n fabrikker o.lign. </P>  \r\n\r\n<P>På samme måde kan det være rimeligt at pålægge virksomheder af en vis  \r\n\r\n størrelse - men under 75 beskæftigede - pligt til at etablere bedriftværn,  \r\n\r\n når de er beliggende på særlig udsatte steder, f.eks. i nærheden af militære  \r\n\r\n etablissementer, af store industrianlæg, der må anses for vigtige mål for et  \r\n\r\n evt. angreb, eller i havneterræner, ved store jernbaneknudepunkter og  \r\n\r\n lignende steder af betydning. </P>  \r\n\r\n<P>For så vidt flere virksomheder, der er undergivet pligt til at etablere  \r\n\r\n bedriftværn, er beliggende i samme bygning eller i umiddelbar nærhed af  \r\n\r\n hinanden, vil det ofte være hensigtsmæssigt, at der ved frivillige aftaler  \r\n\r\n sker samarbejde mellem de etablerede bedriftværn, evt. ved oprettelse af et  \r\n\r\n fælles bedriftværn, hvortil dog kræver samtykke af tilsynsmyndigheden (i  \r\n\r\n civilforsvarsområderne: civilforsvarskommissionen, udenfor  \r\n\r\n civilforsvarsområderne: politimesteren). </P>  \r\n\r\n<P>II. BEDRIFTVÆRNENES ORGANISATION. </P>  \r\n\r\n<P>A. LEDELSEN. </P>  \r\n\r\n<P>Som anført i bekendtgørelsens § 3, stk. 1, nr. 1, skal der på hver enkelt  \r\n\r\n virksomhed udpeges en bedriftværnsleder og en stedfortræder for denne, som på  \r\n\r\n virksomhedens vegne forestår forberedelsen og gennemførelsen af de  \r\n\r\n foreskrevne civilforsvarsforanstaltninger og ved krigsskader leder  \r\n\r\n hjælpetjenestens mandskab. </P>  \r\n\r\n<P>Man forudsætter, at tilsynsmyndigheden har opmærksomheden henvendt på, at  \r\n\r\n der som bedriftsværnsledere og stedfortrædere kun udpeges velkvalificerede  \r\n\r\n personer og evt. i påkommende tilfælde, forinden uddannelsen påbegyndes,  \r\n\r\n søges anmeldte personer, der må betragtes som uegnede til hvervet, udskiftet  \r\n\r\n i samråd med vedkommende virksomheds indehaver. </P>  \r\n\r\n<P>Bedriftværnslederen og dennes stedfortræder skal på vedkommende  \r\n\r\n virksomheds bekostning gennemgå et af Civilforsvars-Forbundet foranstaltet  \r\n\r\n 36-timers kursus, der er godkendt af civilforsvarsstyrelsen, og efter endt  \r\n\r\n uddannelse modtager de et bevis, der af myndighederne til enhver tid kan  \r\n\r\n kræves forevist. Som kursusgebyr er godkendt et beløb 100 kr. pr. deltager,  \r\n\r\n som erlægges til Civilforsvars-Forbundet ved fremmødet på kursus. </P>  \r\n\r\n<P>Til bedriftværnsledere og stedfortrædere søges udpeget egnede personer,  \r\n\r\n der ikke er pligtige til ved mobilisering at give møde ved de militære værn  \r\n\r\n eller CF-korpset, og som ikke indgår i den lokale hjælpetjeneste under  \r\n\r\n civilforsvaret. </P>  \r\n\r\n<P>Af hensyn til Civilforsvars-Forbundets planlægning af kurser for  \r\n\r\n bedriftværnsledere og disses stedfortrædere skal man anmode  \r\n\r\n civilforsvarskommissionerne og politimestrene om, for så vidt dette ikke er  \r\n\r\n sket, snarest at indsende lister over anmeldte bedriftsværnsledere og  \r\n\r\n stedfortrædere til forbundets kontor, Holbergsgade 6, København K. </P>  \r\n\r\n<P>B. BEDRIFTVÆRNENES TILRETTELÆGGELSE. </P>  \r\n\r\n<P>I modsætning til tidligere kræves det ikke, at en egentlig plan over  \r\n\r\n bedriftværnet indsendes til godkendelse hos myndighederne. Derimod skal der i  \r\n\r\n overensstemmelse med reglen i § 10, stk. 3, ske indberetning til  \r\n\r\n myndighederne om, at bedriftværnet er etableret. Indberetninger skal ske på  \r\n\r\n et særligt kartotekkort, der udleveres af tilsynsmyndigheden, og hvori visse  \r\n\r\n almindelige oplysninger om bedriftværnets størrelse skal angives. </P>  \r\n\r\n<P>Kartotekkortet kan udformes som angivet på vedkagte udkast (bilag 1), men  \r\n\r\n man overlader det iøvrigt til tilsynsmyndighederne selv at udforme og lade  \r\n\r\n kartotekkort trykke. Der bør dog ikke forlanges væsentlig flere oplysninger  \r\n\r\n fra virksomhederne end angivet på udkastet. </P>  \r\n\r\n<P>Som anført i § 10, stk. 2, må der imidlertid af bedriftværnslederen  \r\n\r\n udarbejdes en oversigt over organisationen, personellet, den personlige  \r\n\r\n udrustning og materiellet samt instruks for alarmering af personalet i  \r\n\r\n tilfælde af fare. Dette er nødvendigt, for at bedriftværnslederen kan have et  \r\n\r\n klart grundlag for sine dispositioner, ligesom det er nødvendigt af hensyn  \r\n\r\n til afholdelse af øvelser, jfr. nedenfor. </P>  \r\n\r\n<P>Af Civilforsvarsstyrelsen vil der i en nærmere fremtid blive udsendt en  \r\n\r\n &#187;Vejledning vedrørende bedriftværn&#171;, indeholdende vejledende  \r\n\r\n bestemmelser for myndigheder og virksomheder, normaloversigter for  \r\n\r\n virksomheder af forskellig art m.v. </P>  \r\n\r\n<P>Bedriftværnet må iøvrigt være afpasset efter den enkelte virksomhed  \r\n\r\n (f.eks. må ved særlig brandfarlige virksomheder brandslukningstjenesten ofte  \r\n\r\n udbygges betydeligt). Det bør fremgå klart af oversigten, hvorledes  \r\n\r\n organisationen er opbygget, og hvor meget mandskab og materiel, der er til  \r\n\r\n rådighed for de enkelte tjenestegrene. Endvidere bør der være en beskrivelse  \r\n\r\n af de enkelte bygninger, en situationsplan og fornødne instrukser om,  \r\n\r\n hvorledes foranstaltningerne i hovedsagen fungerer. </P>  \r\n\r\n<P>I oversigten over redningstjenesten må angives, til hvilket sted i  \r\n\r\n virksomheden de hårdtsårede skal bringes (venteplads), indtil endelig  \r\n\r\n borttransport kan finde sted. Hertil må udpeges et lokale i stueetagen med  \r\n\r\n gode adgangsforhold. Såfremt virksomheden normalt har en skadestue, vil  \r\n\r\n denne, forsåvidt den er hensigtsmæssigt beliggende, kunne anvendes til rent  \r\n\r\n foreløbig behandling af letsårede. </P>  \r\n\r\n<P>Instruksen for varsling skal indeholde en samlet oversigt over, hvilke  \r\n\r\n foranstaltninger bedriftværnslederen skal foretage ved modtagelse af melding  \r\n\r\n om fare. Den interne varsling må være af en sådan art, at den ikke kan høres  \r\n\r\n uden for virksomheden på en sådan måde, at den kan forveksles med det  \r\n\r\n offentlige sirenevarslingsanlæg. </P>  \r\n\r\n<P>Da civilforsvarsloven ikke forudsætter en egentlig forhåndsgodkendelse af  \r\n\r\n bedriftværnene på grundlag af udarbejdede planer, og der følgelig ikke af  \r\n\r\n tilsynsmyndigheden kan tages stilling til det enkelte bedriftværns  \r\n\r\n effektivitet før efter afholdt øvelse eller eftersyn, således at omfanget af  \r\n\r\n bedriftværnenes beredskab er afhængigt af et foreløbigt skøn hos vedkommende  \r\n\r\n bedriftværnsleder, har Civilforsvars-Forbundet til bistand for virksomhederne  \r\n\r\n oprettet et KONSULENTKONTOR, der mod et passende vederlag, fastsat efter  \r\n\r\n retningslinier, der er godkendt af Dansk Arbejdsgiverforening og  \r\n\r\n Industrirådet, påtager sig at yde en sådan vejledning. Virksomheder, der over  \r\n\r\n for tilsynsmyndigheden fremsætter ønske om myndighedernes bistand ved  \r\n\r\n tilrettelæggelse af bedriftværnene, kan henvises til nævnte kontor. </P>  \r\n\r\n<P>C. PERSONELLET. </P>  \r\n\r\n<P>Som anført i bekendtgørelsens § 7 forudsættes det fornødne mandskab  \r\n\r\n tilvejebragt ad frivillig vej. Ligesom lederen og dennes stedfortræder bør  \r\n\r\n også det øvrige personel så vidt muligt være personer, der ikke ved  \r\n\r\n mobilisering er pligtige at give møde ved værnene eller CF-korpset, og som  \r\n\r\n ikke indgår i den kommunale hjælpetjeneste. De pågældende behøver ikke at  \r\n\r\n være ansat i virksomheden, og det vil være hensigtsmæssigt, at i hvert fald  \r\n\r\n en del er bosat i nærheden af denne. </P>  \r\n\r\n<P>I medfør af § 29 i lov nr. 152 af 1. april 1949 om civilforsvaret er  \r\n\r\n enhver her i landet bosat person - forudsat at tjeneste ved de militære værn  \r\n\r\n ikke er til hinder derfor - fra og med det kalenderår, i hvilket han fylder  \r\n\r\n 16 år, til og med det kalenderår, i hvilket han fylder 65 år, pligtig at  \r\n\r\n forrette tjeneste indenfor civilforsvaret. </P>  \r\n\r\n<P>Ifølge bedriftværnsbekendtgørelsens § 7, stk. 2, forudsættes der med  \r\n\r\n hjemmel i denne bestemmelse udtaget det nødvendige antal personer til  \r\n\r\n bedriftværnene, såfremt ledere, stedfortrædere og hjælpemandskab ikke kan  \r\n\r\n tilvejebringes ad frivillig vej. </P>  \r\n\r\n<P>Udtagelsen forudsætter dog udstedelse af kgl. anordning, og først i  \r\n\r\n forbindelse med denne vil de nærmere regler om udtagelsen blive givet. </P>  \r\n\r\n<P>Bedriftværnslederen og dennes stedfortræder foretager og har ansvaret for  \r\n\r\n uddannelsen af bedriftværnspersonellet. I det omfang, det måtte ønskes, vil  \r\n\r\n der kunne ydes assistance af specialinstruktører, og Civilforsvars-Forbundet  \r\n\r\n påtager sig gennem sine kredsforeninger at anvise sådan assistance.  \r\n\r\n Udgifterne hertil må afholdes af virksomheden. Det bør tilstræbes, at der  \r\n\r\n gives hele bedriftværnspersonellet en almindelig uddannelse i civilforsvar,  \r\n\r\n der nogenlunde svarer til den grunduddannelse, der gennem  \r\n\r\n Civilforsvars-Forbundet skal meddeles det frivillige personel i den kommunale  \r\n\r\n hjælpetjeneste. </P>  \r\n\r\n<P>Denne grunduddannelse omfatter følgende: </P>  \r\n\r\n<P>a. BEREDSKABSORIENTERING. (5 timer). 1. En orientering om civilforsvarets  \r\n\r\n opgaver og organisation. En gennemgang af det lokale civilforsvar i  \r\n\r\n civilforsvarsområdet, herunder opgavernes fordeling mellem kommunen og  \r\n\r\n politiet og en kort redegørelse for de enkelte tjenestegrenes opgaver samt  \r\n\r\n orientering om indlæggelsesmuligheder på nærliggende sygehuse. 2.  \r\n\r\n Civilforsvars-Forbundets, herunder D.K.B.'s opgaver og virksomhed,  \r\n\r\n orientering om egenbeskyttelsen i og udenfor hjemmet, herunder bedriftværn,  \r\n\r\n karreværn, villaværn og sogneværn. 3. Angrebs- og forsvarsmidler.  \r\n\r\n Foranstaltninger og forhold ved forsaget ammunition. 4. En almindelig  \r\n\r\n orientering om giftgas og gasbeskyttelse samt om kemisk, bakteriologisk og  \r\n\r\n radiologisk krigsførelse. 5. En almindelig oversigt over evakuering og de i  \r\n\r\n forbindelse hermed henhørende forhold. </P>  \r\n\r\n<P>b. ORIENTERING I BRANDSLUKNING. (2 timer). 1. Ilds opståen og slukning med  \r\n\r\n småredskaber. 2. Fremgangsmåde ved hjælp til personer, hvis klædedragt er  \r\n\r\n antændt. 3. Demonstration af slukning af brandbombe. </P>  \r\n\r\n<P>c. ORIENTERING I NØDHJÆLP. (3 timer). 1. Sårbehandling.  \r\n\r\n Militær-forbindspakken. Trykpunkter for standsning af blødning. 2. Indpakning  \r\n\r\n af patienter i tæpper. Oplægning og transport på bårer. Primitive  \r\n\r\n foranstaltninger til modvirkning af chok. 3. Kunstigt åndedræt, specielt med  \r\n\r\n henblik på, når dette skal, og når det ikke må gives. </P>  \r\n\r\n<P>d. GASMASKEKURSUS. (Gives ikke for tiden). </P>  \r\n\r\n<P>BEREDSKABSORIENTERINGEN, der hovedsagelig er teoretisk, kan meddeles af  \r\n\r\n bedriftværnslederen og dennes stedfortræder, når de har gennemgået den for  \r\n\r\n dem foreskrevne uddannelse. </P>  \r\n\r\n<P>Undervisning i BRANDSLUKNING og i NØDHJÆLP meddeles af specialinstruktører  \r\n\r\n (brandinstruktører og samariterinstruktører); undervisningen tilsigter at  \r\n\r\n meddele hovedlinierne for, hvorledes enhver bør forholde sig i tilfælde af  \r\n\r\n opstået brand eller ved ydelse af førstehjælp. </P>  \r\n\r\n<P>Der vil eventuelt senere blive stillet krav om et gasmaskekursus. </P>  \r\n\r\n<P>D. MATERIEL. </P>  \r\n\r\n<P>Efter bekendtgørelsens bestemmelser skal der oprettes en  \r\n\r\n brandslukningstjeneste og tilrettelægges brandværnsforanstaltninger, som gør  \r\n\r\n det muligt for virksomheden ved egen hjælp umiddelbart at optage bekæmpelsen  \r\n\r\n af opståede brande og i forbindelse hermed gribe ind overfor skader på  \r\n\r\n tekniske anlæg og ledninger. </P>  \r\n\r\n<P>Dette beredskab må i ganske særlig grad afpasses efter virksomhedens art  \r\n\r\n og størrelse, og der må anskaffes et sådant antal hånd- og/eller  \r\n\r\n motorsprøjter, slangemateriel, sand- og vandbeholdere m.v., at virksomheden  \r\n\r\n effektivt kan bekæmpe opståede brande. Såfremt en virksomhed har større lagre  \r\n\r\n af brandfarlige vædsker, kan der kræves anskaffet skumslukningsaggregater.  \r\n\r\n Det er også af vigtighed, at der tilvejebringes mulighed for fremskaffelse af  \r\n\r\n vand, såfremt den normale vandforsyning svigter. Dette kan f.eks. ske ved  \r\n\r\n opførelse af større vandbeholdere, anskaffelse af reservekraft til pumpning  \r\n\r\n af vand fra nærliggende søer eller lign. </P>  \r\n\r\n<P>Omfanget af ordens- og redningstjenesten må først og fremmest afpasses  \r\n\r\n efter antallet af beskæftigede. Redningstjenesten må være forsynet med  \r\n\r\n sanitetstasker, bårer og fornøden materiel til at befri eventuelle  \r\n\r\n indespærrede i en sammenstyrtet bygning, til at yde en nødtørftig førstehjælp  \r\n\r\n samt til at transportere eventuelle hårdtsårede til ventepladserne. </P>  \r\n\r\n<P>Også forsåvidt angår materiellet vil det ofte være hensigtsmæssigt, at der  \r\n\r\n mellem flere bedriftværn i samme ejendom eller i nærliggende ejendomme  \r\n\r\n træffes frivillige aftaler om samarbejde, så der eventuelt i fællesskab  \r\n\r\n anskaffes tungere materiel som motorsprøjter, ligesom der i fællesskab kan  \r\n\r\n etableres reservevandforsyning, såfremt den normale vandforsyning svigter. En  \r\n\r\n sådan fællesordning, der som tidligere nævnt forud må godkendes af  \r\n\r\n vedkommende civilforsvarskommission, resp. politimester, vil eventuelt kunne  \r\n\r\n medføre besparelse for de enkelte virksomheder, der derved undgår hver for  \r\n\r\n sig at etablere selvstændige bedriftværn. </P>  \r\n\r\n<P>E. BESKYTTELSESRUM. </P>  \r\n\r\n<P>I nybygninger påhviler det virksomhederne at indrette sikringsrum i  \r\n\r\n overensstemmelse med reglerne i kap. 2 i lov nr. 253 af 27. maj 1950 om  \r\n\r\n bygningsmæssige civilforsvarsforanstaltninger. Det påhviler derimod ikke for  \r\n\r\n tiden virksomhederne at indrette beskyttelsesrum i allerede bestående  \r\n\r\n bygninger, men indenrigsministeren er ifølge § 11, stk. 2, i lov nr. 253 af  \r\n\r\n 27. maj 1950 bemyndiget til at bestemme, at der i bestående tekniske og  \r\n\r\n industrielle virksomheder, ved hvilke ialt mindst 300 personer samtidig er  \r\n\r\n beskæftiget, skal indrettes sikringsrum i nærmere af indenrigsministeren  \r\n\r\n fastsat omfang. </P>  \r\n\r\n<P>Såfremt en virksomhed imidlertid allerede nu måtte ønske at indrette  \r\n\r\n beskyttelsesrum i bestående bygninger, vil de i indenrigsministeriets  \r\n\r\n bekendtgørelse af 28. juni 1950 om udførelse af sikringsrum givne normer  \r\n\r\n indtil videre kunne benyttes. </P>  \r\n\r\n<P>III. KONTROL OG TILSYN MED BEDRIFTVÆRNENE. </P>  \r\n\r\n<P>Når tilsynsmyndigheden fra virksomheden har modtaget underretning om, at  \r\n\r\n bedriftværnet er etableret, SKAL DEN KRÆVE EN ØVELSE AFHOLDT i nærværelse af  \r\n\r\n sin repræsentant. Denne øvelse skal være afgørende for, om uddannelsen af  \r\n\r\n bedriftværnspersonellet er fyldestgørende, og om det anskaffede materiel er  \r\n\r\n tilfredsstillende, jfr. bekendtgørelsens § 15. </P>  \r\n\r\n<P>Såfremt den første øvelse ikke har givet tilfredsstillende resultat, kan  \r\n\r\n der med passende mellemrum anordnes flere øvelser. </P>  \r\n\r\n<P>Den i anledning af en øvelse rejste kritik skal foreligge skriftligt og  \r\n\r\n tilstilles virksomheden i 2 eksemplarer. </P>  \r\n\r\n<P>Det forudsættes, at de af ordningen omfattede virksomheder herefter ved  \r\n\r\n JÆVNLIGE HALVÅRLIGE ØVELSER på eget initiativ holder uddannelsen vedlige.  \r\n\r\n</P>  \r\n\r\n<P>Til assistance ved afholdelse af bedriftværnsøvelser har  \r\n\r\n Civilforsvars-Forbundet forpligtet sig til at oprette et antal øvelseshold  \r\n\r\n bestående af sagkyndige, der kan medvirke ved planlæggelsen og afholdelsen af  \r\n\r\n øvelser indenfor bedriftværnet. Som vederlag for den medvirken,  \r\n\r\n Civilforsvars-Forbundet yder ved at stille de nævnte øvelseshold til  \r\n\r\n rådighed, ydes der forbundet et beløb af 45 kr. pr. øvelse samt dækning af  \r\n\r\n mindre udgifter til øvelsesmateriel og undtagelsesvis dækning af udgifter ved  \r\n\r\n eventuel nødvendig befordring efter nærmere aftale. Dette beløb afholdes for  \r\n\r\n den første øvelses (kontroløvelsens) vedkommende af staten (finanslovkonto §  \r\n\r\n 14 A. X. D. g. Andre udgifter), for alle senere øvelsers vedkommende af  \r\n\r\n virksomheden. </P>  \r\n\r\n<P>Der er iøvrigt intet til hinder for, at de nævnte halvårlige øvelser  \r\n\r\n afholdes af virksomheden selv uden assistance. </P>  \r\n\r\n<P>Der skal ikke føres tilsyn eller kontrol med bedriftværn, der etableres af  \r\n\r\n De danske Statsbaner eller af de militære værn, men indberetning om  \r\n\r\n etableringen må ske på sædvanlig måde i overensstemmelse med bekendtgørelsens  \r\n\r\n § 10, stk. 3. </P>  \r\n\r\n<P>Det tilføjes, at Civilforsvars-Forbundets konsulentkontor har adresse:  \r\n\r\n Vester Voldgade 111, København V., tlf. nr. Byen 9760. </P>  \r\n\r\n<P>DAHL. </P>  \r\n\r\n<P>/V. Sørensen. </P>  \r\n\r\n<PRE>  \r\n\r\n BILAG 1.                                                    (Forside)  \r\n\r\n ---------------------------------------------------------------------  \r\n\r\n Udkast til  \r\n\r\n KARTOTEKKORT FOR BEDRIFTVÆRN                      By:  \r\n\r\n Virksomhedens navn:                               Politikreds nr.  \r\n\r\n       -       adresse:            tlf.            j.nr.  \r\n\r\n ---------------------------------------------------------------------  \r\n\r\n Virksomhedens art:  \r\n\r\n Ejer eller lejer i ejendommen:  \r\n\r\n Bygningens art:  \r\n\r\n Bebygget areal i kvadratmeter:  \r\n\r\n Antal beskæftigede      ialt:     /i skift:  \r\n\r\n ---------------------------------------------------------------------  \r\n\r\n Bedriftværnsleder:  \r\n\r\n Stedfortræder:  \r\n\r\n ---------------------------------------------------------------------  \r\n\r\n Personale i bedriftværnet ialt:  \r\n\r\n heraf i ordenstjenesten:  \r\n\r\n   -   - brandslukningstjenesten:  \r\n\r\n   -   - redningstjenesten:  \r\n\r\n ---------------------------------------------------------------------  \r\n\r\n                                                             (Bagside)  \r\n\r\n ---------------------------------------------------------------------  \r\n\r\n Materiel: Antal motorsprøjter:  \r\n\r\n             -   håndkraftspøjter:  \r\n\r\n           Slangemateriel i m:  \r\n\r\n           Antal bårer:  \r\n\r\n             -   sanitetstasker:  \r\n\r\n Beskyttelsesrum:  \r\n\r\n ---------------------------------------------------------------------  \r\n\r\n TIL MYNDIGHEDERNES NOTERINGER:  \r\n\r\n Bedriftværnsleder og stedfortræder anmeldt d.  \r\n\r\n Bedriftværn anmeldt d.  \r\n\r\n Øvelser afholdt d.                 d.                d.  \r\n\r\n Eftersyn af materiel d.  \r\n\r\n Yderligere oplysninger (herunder om evt. pålæg).  \r\n\r\n</PRE>  \r\n\r\n<P>--------------------------------------------------------------------- </P>  \r\n\r\n<P>BILAG 2 </P>  \r\n\r\n<P>Bekendtgørelse nr. 39 af 6. februar 1951 </P>  \r\n\r\n<P>(Udelades her) </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/03/1951"
        },
        {
            "displayName": "Accession",
            "displayValue": "C19510003109"
        },
        {
            "displayName": "Entydig dokumentidentifikation",
            "displayValue": "CM011215"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "31"
        },
        {
            "displayName": "År for udstedelse",
            "displayValue": "1951"
        },
        {
            "displayName": "Dato for underskrift",
            "displayValue": "22/02/1951"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Beredskabsstyrelsen"
        },
        {
            "displayName": "Ressortministeriets journalnummer",
            "displayValue": "Civilforsvarsstyrelsen 2.kt.j.nr.321-4/1951"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}