{
    "id": 32508,
    "title": "Hyrekørsel-bevillingstilbagekaldelse ",
    "documentTypeId": "240",
    "isSagsforlobPeriodValid": false,
    "shortName": "KEN nr 17425 af 09/05/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En bevillingsindehaver opfyldte ikke kravet i  \r\n\r\n hyrekørselsbekendtgørelsens § 5 om personlig udnyttelse af bevillingen.  \r\n\r\n Tilbagekaldelsen af bevillingen ansås for uberettiget og omgjordes. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Hyrekørsel-bevillingstilbagekaldelse </H1>  \r\n\r\n<P></P>  \r\n\r\n<P>I brev modtaget i ministeriet den 21. februar 1990 har De indbragt den at  \r\n\r\n Storkøbenhavns Hyrevognsnævn i brev af 22. januar 1990 meddelte afgørelse om  \r\n\r\n tilbagekaldelse af Deres hyrekørselsbevilling nr. 1-2694. </P>  \r\n\r\n<P>Hyrevognsnævnets afgørelse er truffet i medfør af § 8, stk. 1, i lov om  \r\n\r\n hyrekørsel, hvorefter en bevilling kan tilbagekaldes, såfremt indehaveren har  \r\n\r\n gjort sig skyldig i grov eller oftere gentagen overtrædelse af vilkårene for  \r\n\r\n bevillingen, af bestemmelserne i hyrekørselsloven eller af forskrifter  \r\n\r\n udstedt i medfør af loven. </P>  \r\n\r\n<P>I ovennævnte brev har De oplyst, at årsagen til den manglende udnyttelse  \r\n\r\n af Deres bevilling har været økonomiske vanskeligheder i forbindelse med en  \r\n\r\n reparation af hyrevognen samtidig med, at De på det pågældende tidspunkt var  \r\n\r\n frakendt Deres førerbevis. </P>  \r\n\r\n<P>Ministeriet skal i sagens anledning meddele følgende: </P>  \r\n\r\n<P>Ifølge hyrekørselsbekendtgørelsens § 5, stk. 1, skal en bevilling udnyttes  \r\n\r\n af bevillingshaveren personligt. Heri ligger bl.a., at bevillingshaveren -  \r\n\r\n bortset fra sygdomstilfælde og normale ferieperioder - skal udnytte  \r\n\r\n bevillingen konstant. </P>  \r\n\r\n<P>Dette er ikke ensbetydende med, at bevillingshaveren nødvendigvis selv  \r\n\r\n skal være fører af vognen, idet det afgørende er, at bevillingshaveren hele  \r\n\r\n tiden har den fulde indsigt med såvel den faktiske som den  \r\n\r\n administrative/økonomiske del af hyrekørselsvirksomheden, herunder navnlig  \r\n\r\n ansættelse, afskedigelse og aflønning af chauffører, den daglige afregning  \r\n\r\n med disse samt disponering over vognmateriel. </P>  \r\n\r\n<P>Er bevillingshaveren på grund af sygdom eller lignende i længere tid  \r\n\r\n afskåret fra at udnytte sin bevilling, skal den deponeres hos den pågældende  \r\n\r\n kommunalbestyrelse/Storkøbenhavns Hyrevognsnævn, jf.  \r\n\r\n hyrekørselsbekendtgørelsens § 6. </P>  \r\n\r\n<P>Deponeringen kan ske i et tidsrum af indtil 3 måneder, der når særlige  \r\n\r\n tilfælde foreligger kan forlænges af nævnet. Genoptager bevillingshaveren  \r\n\r\n ikke sin virksomhed inden udløbet af den nævnte frist, bortfalder  \r\n\r\n bevillingen. </P>  \r\n\r\n<P>Udover bestemmelsen om deponering af bevillinger, er der ikke i  \r\n\r\n hyrekørselslovgivningen bestemmelser, der giver en bevillingshaver mulighed  \r\n\r\n for at undlade at udnytte sin bevilling. </P>  \r\n\r\n<P>Ministeriet konstaterer, at De i perioden fra den 6. oktober 1989 frem til  \r\n\r\n tilbagekaldelsestidspunktet den 22. januar 1990 ikke har udnyttet Deres  \r\n\r\n bevilling og tillige har undladt at deponere denne hos hyrevognsnævnet. Der  \r\n\r\n foreligger således en overtrædelse af §§ 5, stk. 1 og 6, stk. 1, i  \r\n\r\n hyrekørselsbekendtgørelsen. </P>  \r\n\r\n<P>Uanset dette finder ministeriet imidlertid ikke, at forholdet under hensyn  \r\n\r\n til sagens øvrige omstændigheder vil kunne danne grundlag for en  \r\n\r\n tilbagekaldelse af Deres bevilling. Ministeriet omgør herefter nævnets  \r\n\r\n afgørelse om tilbagekaldelse af Deres bevilling. </P>  \r\n\r\n<P>Det er dog en afgørende forudsætning for opretholdelsen af bevillingen, at  \r\n\r\n De straks tager skridt til udnyttelsen heraf, idet udnyttelsen af bevillingen  \r\n\r\n skal være genoptaget senest 2 måneder efter modtagelsen af dette brev. </P>  \r\n\r\n<P>Storkøbenhavns Hyrevognsnævn har modtaget kopi af nærværende brev. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19901742525"
        },
        {
            "displayName": "Entydig dokumentidentifikation",
            "displayValue": "CA000419"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "17425"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "09/05/1990"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "90-2162-19"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}