{
    "id": 130356,
    "title": "Bekendtgørelse om direkte støtte til landbrugere efter enkeltbetalingsordningen",
    "documentTypeId": "60",
    "isSagsforlobPeriodValid": true,
    "shortName": "BEK nr 157 af 15/02/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1</a>   Indledning</p>\n      <p class=\"Indholdsfortegnelse\"><a href=\"#K2\">Kapitel 2</a>   Ansøgning om støtte</p>\n      <p class=\"Indholdsfortegnelse\"><a href=\"#K3\">Kapitel 3</a>   National reserve</p>\n      <p class=\"Indholdsfortegnelse\"><a href=\"#K4\">Kapitel 4</a>   Basisværdien af betalingsrettigheder, udligning af basisværdien og nedsættelse af kvægtillæg</p>\n      <p class=\"Indholdsfortegnelse\"><a href=\"#K5\">Kapitel 5</a>   Afkobling af støtte til proteinafgrøder</p>\n      <p class=\"Indholdsfortegnelse\"><a href=\"#K6\">Kapitel 6</a>   Almindelige betingelser for støtte</p>\n      <p class=\"Indholdsfortegnelse\"><a href=\"#K7\">Kapitel 7</a>   Lavskov</p>\n      <p class=\"Indholdsfortegnelse\"><a href=\"#K8\">Kapitel 8</a>   Græsarealer</p>\n      <p class=\"Indholdsfortegnelse\"><a href=\"#K9\">Kapitel 9</a>   Krydsoverensstemmelse</p>\n      <p class=\"Indholdsfortegnelse\"><a href=\"#K10\">Kapitel 10</a>   Overdragelse af bedrifter</p>\n      <p class=\"Indholdsfortegnelse\"><a href=\"#K11\">Kapitel 11</a>   Overdragelse af betalingsrettigheder</p>\n      <p class=\"Indholdsfortegnelse\"><a href=\"#K12\">Kapitel 12</a>   Udnyttelse af betalingsrettigheder</p>\n      <p class=\"Indholdsfortegnelse\"><a href=\"#K13\">Kapitel 13</a>   Kontrol</p>\n      <p class=\"Indholdsfortegnelse\"><a href=\"#K14\">Kapitel 14</a>   Straffebestemmelser</p>\n      <p class=\"Indholdsfortegnelse\"><a href=\"#K15\">Kapitel 15</a>   Ikrafttrædelse og ophør</p><div class=\"bjelke\">Den fulde tekst</div><p class=\"Titel2\">Bekendtgørelse om direkte støtte til landbrugere efter enkeltbetalingsordningen<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\n      <p class=\"Indledning2\">I medfør af § 1, stk. 1 og 3-5, § 4, stk. 1 og 5 og § 24 i lov om administration af Det Europæiske Fællesskabs forordninger om ordninger under Den Fælles Landbrugspolitik finansieret af Den Europæiske Garantifond for Landbruget m.v. (landbrugsstøtteloven), jf. lovbekendtgørelse nr. 297 af 28. april 2004, som ændret ved lov nr. 1513 af 27. december 2009, fastsættes efter bemyndigelse:</p>\n      <p class=\"Kapitel\" id=\"K1\"><span id=\"Kap1\">Kapitel 1</span></p>\n      <p class=\"KapitelOverskrift2\">Indledning</p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Bestemmelserne i denne bekendtgørelse vedrører direkte støtte til landbrugere efter enkeltbetalingsordningen.</p>\n      <p class=\"Kapitel\" id=\"K2\"><span id=\"Kap2\">Kapitel 2</span></p>\n      <p class=\"KapitelOverskrift2\">Ansøgning om støtte</p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Landbrugere, der ønsker at modtage støtte efter denne ordning, skal hvert år indsende en ansøgning til FødevareErhverv. Ansøgningen skal indgives på et særligt skema, ”Fællesskema”, der kan udfyldes og indsendes via FødevareErhvervs hjemmeside. Skemaet kan også fås i papirform ved henvendelse til FødevareErhverv. Ansøgningen skal være FødevareErhverv i hænde senest den 21. april, eller i tilfælde, hvor den 21. april er en lørdag, søndag, mandag eller en helligdag, den anden hverdag (lørdag ikke medregnet), der følger herefter.</p>\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Ansøgere skal endvidere inden den i stk. 1 nævnte frist indsende markkort, hvorpå alle bedriftens arealer er indtegnet og identificeret med samme nummer og omfatter samme areal som anført i ansøgningen. Indtegning kan ske elektronisk via FødevareErhvervs hjemmeside eller på markkort i papirudgave.</p>\n      <p class=\"Stk2\"><span class=\"StkNr\" id=\"Par2_Stk3\">Stk. 3.</span> Uanset bestemmelserne i stk. 1 og 2 kan ansøgere, som har indsendt det i stk. 1 nævnte skema året før, nøjes med at indsende side 1 i skemaet, hvis samtlige oplysninger i skemaet er identiske med oplysningerne fra året før. Ansøgere, som søger om støtte til stivelseskartofler eller lavskov skal dog altid indsende en fuldstændig udfyldt ansøgning.</p>\n      <p class=\"Stk2\"><span class=\"StkNr\" id=\"Par2_Stk4\">Stk. 4.</span> Der kan kun indgives én ansøgning for hver bedrift. Arealer, hvorpå en landbruger har givet græsningsret til andre, skal anføres i ansøgningen for den, der ejer eller forpagter arealet.</p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Der ydes ikke støtte efter enkeltbetalingsordningen, hvis det støtteberettigede areal på bedriften, hvortil der skal ydes direkte betalinger i henhold til Rådets forordning (EF) nr. 73/2009 om fælles regler for den fælles landbrugspolitiks ordninger for direkte støtte til landbrugere og om fastlæggelse af visse støtteordninger for landbrugere, er under 2,00 ha, medmindre det samlede støttebeløb til landbrugeren i form af præmie til handyr, moderfår og støtte på grundlag af særlige betalingsrettigheder udgør et beløb svarende til mindst 300 euro.</p>\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Der ydes ikke støtte efter enkeltbetalingsordningen på grundlag af særlige betalingsrettigheder, hvis det samlede støttebeløb til landbrugeren i form af præmie til handyr, moderfår og støtte på grundlag af særlige betalingsrettigheder er mindre end et beløb svarende til 300 euro, medmindre det støtteberettigede areal på bedriften, hvortil der ydes direkte betalinger i henhold til Rådets forordning (EF) nr. 73/2009, er mindst 2,00 ha.</p>\n      <p class=\"Kapitel\" id=\"K3\"><span id=\"Kap3\">Kapitel 3</span></p>\n      <p class=\"KapitelOverskrift2\">National reserve</p>\n      <p class=\"ParagrafGruppeOverskrift\"><span id=\"Kap3_X1\">Ansøgning m.v.</span></p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Tildeling fra den nationale reserve kan ske i form af betalingsrettigheder eller ved forøgelse af værdien af allerede tildelte betalingsrettigheder. Der kan kun ske tildeling fra den nationale reserve, hvis værdien af det tildelte mindst udgør 5.000 kr.</p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Ansøgning om tildeling fra den nationale reserve kan hvert år indsendes til FødevareErhverv i perioden fra den 15. januar til ansøgningsfristens udløb, jf. § 2, stk. 1, for det pågældende år.</p>\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Ansøgning indsendes på et skema, der kan hentes på FødevareErhvervs hjemmeside eller fås ved henvendelse til FødevareErhverv. Ansøgningen skal vedlægges nødvendig dokumentation.</p>\n      <p class=\"ParagrafGruppeOverskrift\"><span id=\"Kap3_X2\">Tildeling fra den nationale reserve i særlige situationer</span></p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> FødevareErhverv tildeler betalingsrettigheder til landbrugere, der opfylder betingelserne i art. 20-22 i Kommissionens forordning (EF) nr. 1120/2009 af 29. oktober 2009 om gennemførelsesbestemmelser til enkeltbetalingsordningen.</p>\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Ved langfristede forpagtningsforhold forstås forpagtninger med en varighed på mindst 5 år, jf. artikel 19, stk. 4, i Kommissionens forordning (EF) nr. 1120/2009.</p>\n      <p class=\"ParagrafGruppeOverskrift\"><span id=\"Kap3_X3\">Tildeling fra den nationale reserve i andre tilfælde</span></p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> FødevareErhverv kan tildele betalingsrettigheder fra den nationale reserve til landbrugere, som den 25. april 2005 rådede over en bedrift med et areal, der</p>\n      <p class=\"Liste1\"><span class=\"Liste1Nr\" id=\"Par7_Stk1_Num1\">1)</span> blev anvendt til dyrkning af juletræer, og hvor et areal efter rydning opfylder betingelserne for støtteberettigede arealer eller</p>\n      <p class=\"Liste1\"><span class=\"Liste1Nr\" id=\"Par7_Stk1_Num2\">2)</span> blev udnyttet til råstofindvinding ifølge tilladelse efter råstofloven, og hvor arealet efter endt råstofindvinding er retableret til agerjord og opfylder betingelserne for støtteberettigede arealer.</p>\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Den i stk. 1, nr. 1, nævnte rydning af et areal skal være sket inden begyndelsen af det kalenderår, hvori der søges støtte til arealet.</p>\n      <p class=\"Stk2\"><span class=\"StkNr\" id=\"Par7_Stk3\">Stk. 3.</span> Tildeling af betalingsrettigheder efter stk. 1 forudsætter, at landbrugeren ikke har solgt tildelte eller erhvervede betalingsrettigheder, uden at der er fulgt et tilsvarende areal med.</p>\n      <p class=\"Stk2\"><span class=\"StkNr\" id=\"Par7_Stk4\">Stk. 4.</span> Ansøgning om tildeling fra den nationale reserve i henhold til stk. 1, vil i det omfang der er midler til rådighed inden for hver af de nævnte grupper, blive behandlet og tilgodeset i den rækkefølge, ansøgningerne indkommer til FødevareErhverv. Er der et år ikke tilstrækkelige midler, vil ansøgningerne komme i betragtning det følgende år.</p>\n      <p class=\"Stk2\"><span class=\"StkNr\" id=\"Par7_Stk5\">Stk. 5.</span> Ansøgninger om tildeling efter stk. 1, nr. 2, skal ledsages af dokumentation fra den kompetente myndighed om, at arealet er retableret til landbrugsformål.</p>\n      <p class=\"Stk2\"><span class=\"StkNr\" id=\"Par7_Stk6\">Stk. 6.</span> Hvis en ansøger, der har fået tildelt betalingsrettigheder efter stk. 1, nr. 1, indenfor en periode på 5 år efter tildelingen udvider bedriftens areal med juletræer ved tilplantning, sammenlignet med arealet det år betalingsrettighederne fra den nationale reserve blev tildelt, vil de tildelte betalingsrettigheder fra den nationale reserve for et tilsvarende areal blive inddraget til reserven. Der kan maksimalt inddrages det antal betalingsrettigheder, der er tildelt fra den nationale reserve under omstruktureringsprogrammet.</p>\n      <p class=\"Kapitel\" id=\"K4\"><span id=\"Kap4\">Kapitel 4</span></p>\n      <p class=\"KapitelOverskrift2\">Basisværdien af betalingsrettigheder, udligning af basisværdien og nedsættelse af kvægtillæg</p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Basisværdien af betalingsrettigheder for arealer, der var med permanent græs den 21. april 2003, blev fastlagt i henhold til § 8, stk. 4 i bekendtgørelse nr. 1514 af 22. december 2004 om direkte støtte til landbrugere efter enkeltbetalingsordningen. Basisværdien for betalingsrettigheder for øvrige arealer bliver beregnet på grundlag af antallet af betalingsrettigheder og Danmarks finansielle loft for enkeltbetalingsordningen fratrukket beløb anvendt til kvægtillæg, mælketillæg, sukkertillæg, national reserve samt den samlede værdi af betalingsrettigheder tildelt for permanent græs.</p>\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> I 2010 forhøjes basisværdien for betalingsrettigheder, der er tildelt for permanent græs, til et beløb svarende til ca. 280 euro. Basisværdien for betalingsrettigheder tildelt for permanent græs forhøjes yderligere til et beløb svarende til ca. 295 euro i 2011. Fra 2010 til 2012 vil der samtidig ske en tilpasning af basisværdien af de øvrige betalingsrettigheder, således at der i 2012 er én basisværdi for alle typer betalingsrettigheder.</p>\n      <p class=\"Stk2\"><span class=\"StkNr\" id=\"Par8_Stk3\">Stk. 3.</span> Den del af betalingsrettighedens værdi, der i 2005 blev tildelt som tillæg baseret på kvægpræmier samt kvægtillæg tildelt fra den nationale reserve, nedsættes med i alt 56,25 pct. fordelt med lige store andele over perioden 2009-2012. Det herved fremkomne beløb vil indgå i opskrivningen af basisværdien af betalingsrettigheder tildelt for arealer med permanent græs i 2005 og udligningen af basisværdien af rettigheder, jf. stk. 2 og 3.</p>\n      <p class=\"Kapitel\" id=\"K5\"><span id=\"Kap5\">Kapitel 5</span></p>\n      <p class=\"KapitelOverskrift2\">Afkobling af støtte til proteinafgrøder</p>\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Det beløb, der stilles til rådighed for Danmark i forbindelse med afkobling af støtten til proteinafgrøder anvendes i 2010 til at forhøje værdien af samtlige betalingsrettigheder med samme beløb.</p>\n      <p class=\"Kapitel\" id=\"K6\"><span id=\"Kap6\">Kapitel 6</span></p>\n      <p class=\"KapitelOverskrift2\">Almindelige betingelser for støtte</p>\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Arealer, der indgår i en ansøgning om støtte, skal mindst være til rådighed for ansøgeren på den i § 2, stk. 1, sidste pkt., nævnte dato.</p>\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Dyrkede arealer, hvortil der søges støtte, skal under normale vejrforhold være sået eller tilplantet senest den 31. maj i ansøgningsåret. For lavskov kan tilplantning ske indtil den 15. juni. For grøntsager, som traditionelt sås eller udplantes sent, er fristen den 30. juni, dog for så vidt angår kålafgrøder, porrer, salat, bladselleri, gulerødder, bønner, knoldfennikel og radiser den 15. august. Ved senere såning eller tilplantning betragtes arealerne som landbrugsarealer, som ikke dyrkes, jf. herved bestemmelserne i §§ 22 – 26 om god landbrugs- og miljømæssig stand.</p>\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> Plantedække kan undlades i en bredde af højst 2 meter rundt om hver enkelt mark. Dette areal kan ved mekanisk bearbejdning holdes plantefrit hele året. Plantedække kan dog ikke undlades på arealer, der ligger nærmere end 5 meter fra søer, åbne vandløb, kystlinjer samt beskyttede fortidsminder, f.eks. gravhøje, der er beskyttet i medfør af museumslovens § 29e.</p>\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> På arealer, hvortil der søges støtte, bortset fra arealer med permanent græs og permanente afgrøder, kan der hele året etableres insektvolde og andre former for faunaforbedrende foranstaltninger efter retningslinier udstedt af FødevareErhverv.</p>\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Et areal, hvortil der søges støtte, skal udgøre et sammenhængende areal på mindst 0,30 ha. Dette gælder dog ikke arealer i lukkede væksthuse.</p>\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14.</span> Ved en landbrugsparcel forstås et sammenhængende areal, der inden for en markblok indgår i samme afgrødegruppe eller samme kombination af afgrødegrupper under henholdsvis direkte støtteordninger og under landdistriktsprogrammet og som indgår i samme ansøgers bedrift.</p>\n      <p class=\"Stk2\"><span class=\"StkNr\" id=\"Par14_Stk2\">Stk. 2.</span> Arealer med permanent græs, der er anmeldt af en ansøger, medfører en yderligere opdeling af en landbrugsparcel.</p>\n      <p class=\"Paragraf\" id=\"P15\"><span class=\"ParagrafNr\" id=\"Par15_Stk1\">§ 15.</span> Landbrugsarealer skal under normale vejrforhold kunne dyrkes og høstes i perioden fra den 15. maj til den 15. september, jf. dog § 19.</p>\n      <p class=\"Stk2\"><span class=\"StkNr\" id=\"Par15_Stk2\">Stk. 2.</span> På landbrugsarealer må der pr. ha højst være 50 træer eller buske på over en meter i højden.</p>\n      <p class=\"Stk2\"><span class=\"StkNr\" id=\"Par15_Stk3\">Stk. 3.</span> Landbrugsarealer, som ikke dyrkes i overensstemmelse med god landmandspraksis og lokalt anerkendte normer, betragtes som udyrkede arealer.</p>\n      <p class=\"Paragraf\" id=\"P16\"><span class=\"ParagrafNr\" id=\"Par16_Stk1\">§ 16.</span> Arealer, hvortil der søges om støtte, kan anvendes til ikke-landbrugsmæssige formål i det omfang, det ikke påvirker landbrugsproduktionen og arealets karakter af landbrugsareal.</p>\n      <p class=\"Stk2\"><span class=\"StkNr\" id=\"Par16_Stk2\">Stk. 2.</span> Arealer, hvortil der søges om støtte kan i op til 28 dage i kalenderåret anvendes til ikke-landbrugsmæssige formål forudsat, at landbrugsaktiviteten ikke væsentligt bliver begrænset heraf. I perioden fra den 1. april til den 31. august må den ikke-landbrugsmæssige anvendelse dog højst strække sig over 8 dage.</p>\n      <p class=\"Stk2\"><span class=\"StkNr\" id=\"Par16_Stk3\">Stk. 3.</span> FødevareErhverv kan efter behørigt begrundet anmodning tillade ikke-landbrugsmæssig anvendelse af arealer, hvortil der søges om støtte, i længere perioder end nævnt i stk. 2. En sådan tilladelse vil være betinget af, at landbrugsaktiviteten og arealets karakter af landbrugsareal ikke bliver væsentligt begrænset af den ikke-landbrugsmæssige anvendelse.</p>\n      <p class=\"Paragraf\" id=\"P17\"><span class=\"ParagrafNr\" id=\"Par17_Stk1\">§ 17.</span> Et areal, hvorpå der har været skov eller ikke-støtteberettigede permanente afgrøder, kan kun danne grundlag for udbetaling af støtte, hvis rødderne er fjernet inden begyndelsen af det kalenderår, hvori der søges støtte til arealet, således at pløjning af arealet kan ske.</p>\n      <p class=\"Kapitel\" id=\"K7\"><span id=\"Kap7\">Kapitel 7</span></p>\n      <p class=\"KapitelOverskrift2\">Lavskov</p>\n      <p class=\"Paragraf\" id=\"P18\"><span class=\"ParagrafNr\" id=\"Par18_Stk1\">§ 18.</span> Ved lavskov forstås beplantninger af hassel, ahorn, ask, avnbøg, birk, el, eg, elm, løn, navr, pil og poppel, som stævnes mindst hvert tiende år.</p>\n      <p class=\"Stk2\"><span class=\"StkNr\" id=\"Par18_Stk2\">Stk. 2.</span> Beplantninger med lavskov skal mindst udgøre 0,30 ha og til enhver tid bestå af mindst 8.000 plantede træer pr. ha af de i stk. 1 nævnte planter. Derudover kan arealet tilplantes med op til 25 pct. andre arter af træer og buske beregnet på grundlag af antallet af de i stk. 1 nævnte planter og jævnt fordelt i beplantningen. For beplantninger af poppelarter i renkultur skal plantetætheden til enhver tid bestå af mindst 2.000 plantede træer pr. ha. Højst 20 pct. af arealet må udgøre ubefæstede arbejdsarealer.</p>\n      <p class=\"Stk2\"><span class=\"StkNr\" id=\"Par18_Stk3\">Stk. 3.</span> Lavskovarealet skal hvert år indtil stævning anmeldes i et Fællesskema, jf. § 2.</p>\n      <p class=\"Stk2\"><span class=\"StkNr\" id=\"Par18_Stk4\">Stk. 4.</span> Hvis arealet ikke anmeldes hvert år indtil stævning, eller hvis arealet ikke stævnes inden udgangen af det 10. år efter etablering eller seneste stævning, betragtes arealet som almindelig skov. Arealet har derfor ikke opfyldt støttebetingelserne for årene siden etablering eller seneste stævning.</p>\n      <p class=\"Kapitel\" id=\"K8\"><span id=\"Kap8\">Kapitel 8</span></p>\n      <p class=\"KapitelOverskrift2\">Græsarealer</p>\n      <p class=\"Paragraf\" id=\"P19\"><span class=\"ParagrafNr\" id=\"Par19_Stk1\">§ 19.</span> Ved permanente græsarealer forstås arealer, som nævnt i art. 2, litra c, i Kommissionens forordning (EF) nr. 1120/2009 af 29. oktober 2009 om gennemførelsesbestemmelser til enkeltbetalingsordningen i afsnit III i Rådets forordning (EF) nr.73/2009 om fælles regler for den fælles landbrugspolitiks ordninger for direkte støtte, hvor plantedækket overvejende består af græs og andet grøntfoder, som under normale vejrforhold kan afgræsses eller høstes ved slæt i perioden 1. juni til 31. august.</p>\n      <p class=\"Stk2\"><span class=\"StkNr\" id=\"Par19_Stk2\">Stk. 2.</span> Ved græs i omdrift forstås landbrugsarealer, der anvendes til dyrkning af græs eller andet grøntfoder, både tilsåede og naturlige, og som omlægges med anden afgrøde end græs mindst hvert 5. år.</p>\n      <p class=\"Stk2\"><span class=\"StkNr\" id=\"Par19_Stk3\">Stk. 3.</span> Dele af markens overflade, hvor plantedækket overvejende består af andre plantearter end græs og andet grøntfoder, er ikke støtteberettiget, hverken som permanent græs eller græs i omdrift.</p>\n      <p class=\"Paragraf\" id=\"P20\"><span class=\"ParagrafNr\" id=\"Par20_Stk1\">§ 20.</span> FødevareErhverv fastlægger referenceandelen for permanente græsarealer. Referenceandelen er arealet med permanent græs i 2003 i forhold til det samlede landbrugsareal i 2005.</p>\n      <p class=\"Stk2\"><span class=\"StkNr\" id=\"Par20_Stk2\">Stk. 2.</span> Konstaterer FødevareErhverv for et givet år, at det samlede areal med permanent græs er faldet, og at andelen af arealet med permanent græs i forhold til det samlede landbrugsareal er faldet med mere end 5 procent i forhold til referenceandelen, iværksætter FødevareErhverv en ordning, hvorefter permanente græsarealer kun må inddrages i omdriften, hvis FødevareErhverv efter ansøgning giver tilladelse hertil.</p>\n      <p class=\"Stk2\"><span class=\"StkNr\" id=\"Par20_Stk3\">Stk. 3.</span> Hvis det for et givet år konstateres, at det samlede areal med permanent græs er faldet, og andelen af arealet med permanent græs i forhold til det samlede landbrugsareal er faldet med mere end 10 pct. i forhold til referenceandelen, giver FødevareErhverv landbrugere, der søger støtte efter denne ordning, og som råder over arealer, der er blevet omlagt fra permanente græsarealer til anden anvendelse, påbud om retablering af permanente græsarealer.</p>\n      <p class=\"Stk2\"><span class=\"StkNr\" id=\"Par20_Stk4\">Stk. 4.</span> Forpligtelsen til retablering af permanente græsarealer vedrører de arealer, der er overgået til anden anvendelse inden for de seneste 24 måneder forud for den i § 2, stk. 1, nævnte ansøgningsfrist.</p>\n      <p class=\"Stk2\"><span class=\"StkNr\" id=\"Par20_Stk5\">Stk. 5.</span> Arealer, der i henhold til en forpligtelse i et tilsagn om tilskud til miljøvenligt landbrug i medfør af landdistriktsprogrammet er udlagt som permanente græsarealer, er i perioden fra tilsagnets udløb til den 31. august i det førstkommende kalenderår ikke omfattet af et eventuelt krav om forudgående tilladelse til inddragelse af permanente græsarealer i omdriften, og arealerne vil i denne periode ikke blive omfattet af et påbud om retablering af permanente græsarealer, jf. dog stk. 6.</p>\n      <p class=\"Stk2\"><span class=\"StkNr\" id=\"Par20_Stk6\">Stk. 6.</span> Bedrifter med tilsagn om tilskud til økologisk jordbrugsproduktion og til miljøbetinget tilskud er i tilsagnsperioden og i perioden fra forpligtelsens udløb til det umiddelbart efterfølgende ansøgningstidspunkt for støtte efter enkeltbetalingsordningen ikke omfattet af et eventuelt krav om forudgående tilladelse til inddragelse af permanente græsarealer i omdriften, og arealerne vil i disse perioder ikke blive omfattet af et påbud om retablering af permanente græsarealer.</p>\n      <p class=\"Kapitel\" id=\"K9\"><span id=\"Kap9\">Kapitel 9</span></p>\n      <p class=\"KapitelOverskrift2\">Krydsoverensstemmelse</p>\n      <p class=\"ParagrafGruppeOverskrift\"><span id=\"Kap9_X1\">Krav fra EU-forordninger og direktiver m.m.</span></p>\n      <p class=\"Paragraf\" id=\"P21\"><span class=\"ParagrafNr\" id=\"Par21_Stk1\">§ 21.</span> Reglerne i bekendtgørelse om krydsoverensstemmelse finder anvendelse på ansøgninger indgivet efter § 2.</p>\n      <p class=\"ParagrafGruppeOverskrift\"><span id=\"Kap9_X2\">God landbrugs- og miljømæssig stand</span></p>\n      <p class=\"Paragraf\" id=\"P22\"><span class=\"ParagrafNr\" id=\"Par22_Stk1\">§ 22.</span> Landbrugsarealer, der ikke dyrkes, skal holdes plantedækket.</p>\n      <p class=\"Stk2\"><span class=\"StkNr\" id=\"Par22_Stk2\">Stk. 2.</span> Plantedækket skal etableres senest 14 dage efter høst, dog senest den 1. oktober, medmindre der er tilstrækkeligt eksisterende plantedække på arealerne. Hvis høsten først sker efter den 1. oktober, skal plantedækket etableres snarest muligt og senest den 31. maj. Etableret plantedække kan retableres i perioden fra den 15. april til den 31. maj under forudsætning af, at reglerne om slåning i § 23, stk. 2, er overholdt.</p>\n      <p class=\"Stk2\"><span class=\"StkNr\" id=\"Par22_Stk3\">Stk. 3.</span> Plantedækket skal etableres på grundlag af fremspirede spildfrø fra tidligere dyrkningsårs landbrugsafgrøder eller frøblandinger.</p>\n      <p class=\"Stk2\"><span class=\"StkNr\" id=\"Par22_Stk4\">Stk. 4.</span> Bestemmelserne i stk. 1-3 finder dog ikke anvendelse på arealer, der er beliggende inden for de i § 69 i vandløbsloven nævnte bræmmer på 2 meter.</p>\n      <p class=\"Stk2\"><span class=\"StkNr\" id=\"Par22_Stk5\">Stk. 5.</span> Plantedække kan undlades i en bredde af højst 2 meter rundt om hver enkelt mark. Dette areal kan ved mekanisk bearbejdning holdes plantefrit hele året. Plantedække kan dog ikke undlades på arealer, der ligger nærmere end 5 meter fra søer, åbne vandløb, kystlinier og fortidsminder, der er beskyttet i medfør af museumslovens § 29e.</p>\n      <p class=\"Stk2\"><span class=\"StkNr\" id=\"Par22_Stk6\">Stk. 6.</span> På de i stk. 1 nævnte arealer skal der hvert år inden 1. oktober ske eftersåning af områder uden tilstrækkeligt plantedække.</p>\n      <p class=\"Paragraf\" id=\"P23\"><span class=\"ParagrafNr\" id=\"Par23_Stk1\">§ 23.</span> Permanente græsarealer og landbrugsarealer, der ikke dyrkes, skal slås mindst en gang hvert andet år i juli eller august. For permanente græsarealers vedkommende kan slåning erstattes af afgræsning.</p>\n      <p class=\"Stk2\"><span class=\"StkNr\" id=\"Par23_Stk2\">Stk. 2.</span> Plantedækket på landbrugsarealer, der ikke dyrkes, må ikke slås i perioden 1. maj - 30. juni. Hvis arealerne er beliggende inden for de afstandskrav, der gælder efter bestemmelserne for certificering af frø, skal plantedækket dog slås inden blomstring på anmodning fra den berørte frøavler. Endvidere må plantedækket slås i forbindelse med bekæmpelse af flyvehavre, hejrearter, brændenælder, tidsler samt giftige eller aggressive ukrudtsarter, som fastlægges af FødevareErhverv. Plantedækket må slås hele året, hvis det igennem hele foråret ved slåning med jævne mellemrum holdes helt kort.</p>\n      <p class=\"Stk2\"><span class=\"StkNr\" id=\"Par23_Stk3\">Stk. 3.</span> Uanset stk. 1 kan slåning undlades, hvis arealet samme år er slået i henhold til stk. 2. Endvidere kan slåning af plantedækket undlades på vildtstriber og insektvolde. Arealerne skal dog holdes fri for opvækst af træer og buske.</p>\n      <p class=\"Paragraf\" id=\"P24\"><span class=\"ParagrafNr\" id=\"Par24_Stk1\">§ 24.</span> Landbrugsarealer, der ikke dyrkes, må ikke anvendes på en måde, der medfører ødelæggelse eller fjernelse af plantedækket. Midlertidige foranstaltninger og arrangementer er dog tilladt, hvis plantedækket retableres straks efter anvendelsen.</p>\n      <p class=\"Stk2\"><span class=\"StkNr\" id=\"Par24_Stk2\">Stk. 2.</span> Uanset stk. 1 kan landbrugsarealer, der ikke dyrkes, anvendes til midlertidig opbevaring af halm, roer, kartofler og lignende.</p>\n      <p class=\"Paragraf\" id=\"P25\"><span class=\"ParagrafNr\" id=\"Par25_Stk1\">§ 25.</span> På landbrugsarealer, der ikke dyrkes, må der ikke</p>\n      <p class=\"Liste1\"><span class=\"Liste1Nr\" id=\"Par25_Stk1_Num1\">1)</span> anvendes plantebeskyttelsesmidler, jf. lov om kemiske stoffer og produkter, med undtagelse af midler, der anvendes med henblik på selektiv bekæmpelse af kæmpebjørneklo og selektiv bekæmpelse af flyvehavre under forudsætning af, at det øvrige plantedække ikke beskadiges,</p>\n      <p class=\"Liste1\"><span class=\"Liste1Nr\" id=\"Par25_Stk1_Num2\">2)</span> tilføres mineralsk eller organisk gødning eller</p>\n      <p class=\"Liste1\"><span class=\"Liste1Nr\" id=\"Par25_Stk1_Num3\">3)</span> kunstvandes.</p>\n      <p class=\"Stk2\"><span class=\"StkNr\" id=\"Par25_Stk2\">Stk. 2.</span> Uanset stk. 1 og § 24, stk. 1, kan der på landbrugsarealer, der ikke dyrkes, foretages mekanisk jordbehandling og anvendes gødning og pesticider fra 15. juli med henblik på at etablere en afgrøde til høst i det følgende år.</p>\n      <p class=\"Paragraf\" id=\"P26\"><span class=\"ParagrafNr\" id=\"Par26_Stk1\">§ 26.</span> Bestemmelserne i §§ 22-25 gælder ikke for landbrugsarealer, der er etableret som natur efter § 7, stk. 2, i lov om drift af landbrugsjorder samt arealer med træer og buske, der ikke indgår i landbrugsarealet.</p>\n      <p class=\"Kapitel\" id=\"K10\"><span id=\"Kap10\">Kapitel 10</span></p>\n      <p class=\"KapitelOverskrift2\">Overdragelse af bedrifter</p>\n      <p class=\"Paragraf\" id=\"P27\"><span class=\"ParagrafNr\" id=\"Par27_Stk1\">§ 27.</span> Hvis en bedrift overdrages i sin helhed, inden den ansøgte støtte efter enkeltbetalingsordningen er udbetalt, vil støtten uanset overdragelsen blive udbetalt til overdrageren, medmindre overdrageren ved en transport overfører støtten til erhververen.</p>\n      <p class=\"Kapitel\" id=\"K11\"><span id=\"Kap11\">Kapitel 11</span></p>\n      <p class=\"KapitelOverskrift2\">Overdragelse af betalingsrettigheder</p>\n      <p class=\"Paragraf\" id=\"P28\"><span class=\"ParagrafNr\" id=\"Par28_Stk1\">§ 28.</span> Ved overdragelse af betalingsrettigheder skal overdrager og erhverver underrette FødevareErhverv. Underretning om overdragelsen skal ske på en særlig blanket, der hentes via FødevareErhvervs hjemmeside eller ved henvendelse i FødevareErhverv. Underretningen skal være FødevareErhverv i hænde senest ved udløbet af den i § 2 fastsatte ansøgningsfrist i det kalenderår, hvor erhverver vil benytte de overdragne betalingsrettigheder i en ansøgning efter § 2.</p>\n      <p class=\"Stk2\"><span class=\"StkNr\" id=\"Par28_Stk2\">Stk. 2.</span> Hvis overdrager og erhverver ønsker at ændre slutdatoen for en midlertidig overdragelse af betalingsrettigheder, som de tidligere har underrettet FødevareErhverv om, skal dette ske på en særlig ændringsblanket, der hentes via FødevareErhvervs hjemmeside eller ved henvendelse i FødevareErhverv. Underretningen skal være FødevareErhverv i hænde senest ved udløbet af den i § 2 fastsatte ansøgningsfrist i kalenderåret, hvis en ændring af slutdatoen skal have virkning for det pågældende ansøgningsår.</p>\n      <p class=\"Stk2\"><span class=\"StkNr\" id=\"Par28_Stk3\">Stk. 3.</span> Hvis FødevareErhverv modtager underretning om en overdragelse eller ændring af slutdatoen for en midlertidig overdragelse efter udløbet af ansøgningsfristen, men inden udløbet af fristen for at ændre i ansøgningen, kan parterne ved en ændring af ansøgningerne angive, at betalingsrettighederne tilføjes i erhververs ansøgning, og at de slettes i overdragers ansøgning, hvis de var omfattet af denne.</p>\n      <p class=\"Kapitel\" id=\"K12\"><span id=\"Kap12\">Kapitel 12</span></p>\n      <p class=\"KapitelOverskrift2\">Udnyttelse af betalingsrettigheder</p>\n      <p class=\"Paragraf\" id=\"P29\"><span class=\"ParagrafNr\" id=\"Par29_Stk1\">§ 29.</span> En landbruger kan i ansøgningen angive hvilke betalingsrettigheder, der skal anvendes først ved udbetaling af støtte.</p>\n      <p class=\"Stk2\"><span class=\"StkNr\" id=\"Par29_Stk2\">Stk. 2.</span> Hvis en landbruger ikke har angivet i ansøgningen, hvilke betalingsrettigheder, der skal anvendes først, bliver betalingsrettighederne med den højeste værdi anvendt først. Hvis flere betalingsrettigheder har samme værdi, vil de rettigheder, der dannede grundlag for udbetaling af støtte det foregående år, blive anvendt først.</p>\n      <p class=\"Stk2\"><span class=\"StkNr\" id=\"Par29_Stk3\">Stk. 3.</span> Reglerne i stk. 1 og 2 finder tilsvarende anvendelse for særlige rettigheder.</p>\n      <p class=\"Stk2\"><span class=\"StkNr\" id=\"Par29_Stk4\">Stk. 4.</span> Hvis en landbruger råder over særlige betalingsrettigheder og anmelder et større areal end det antal arealbaserede betalingsrettigheder, som landbrugeren råder over, vil de særlige betalingsrettigheder blive anvendt på det overskydende areal.</p>\n      <p class=\"Paragraf\" id=\"P30\"><span class=\"ParagrafNr\" id=\"Par30_Stk1\">§ 30.</span> Hvis en landbruger ikke anmelder et areal til udnyttelse af særlige betalingsrettigheder, skal landbrugeren opretholde en produktion på mindst 50 pct. af det fastsatte krav om storkreaturer (SK) pr. særlig betalingsrettighed, for at støtten kan udbetales. Udnyttelsen målt i storkreaturer beregnes pr. dag, dyret har været i besætningen i kalenderåret multipliceret med følgende faktorer:</p>\n      <p class=\"Liste1\"><span class=\"Liste1Nr\" id=\"Par30_Stk1_Num1\">1)</span> Handyr (tyre og stude) og kvier fra 24 måneder, ammekøer og malkekøer: 1,0 SK.</p>\n      <p class=\"Liste1\"><span class=\"Liste1Nr\" id=\"Par30_Stk1_Num2\">2)</span> Handyr (tyre og stude) og kvier fra 6 måneder til og med 24 måneder: 0,6 SK.</p>\n      <p class=\"Liste1\"><span class=\"Liste1Nr\" id=\"Par30_Stk1_Num3\">3)</span> Handyr og hundyr under 6 måneder: 0,2 SK.</p>\n      <p class=\"Kapitel\" id=\"K13\"><span id=\"Kap13\">Kapitel 13</span></p>\n      <p class=\"KapitelOverskrift2\">Kontrol</p>\n      <p class=\"Paragraf\" id=\"P31\"><span class=\"ParagrafNr\" id=\"Par31_Stk1\">§ 31.</span> Kontrollen med de omfattede arealer, afgrøder og produkter m.v. foretages af Plantedirektoratet i form af stikprøvekontrol, herunder ved telemåling, hos de enkelte landbrugere.</p>\n      <p class=\"Stk2\"><span class=\"StkNr\" id=\"Par31_Stk2\">Stk. 2.</span> Kontrolmyndigheden kan foretage kontrol på de bedrifter, hvortil der er søgt støtte, uanset om hele eller dele af bedriften er overdraget efter indsendelse af støtteansøgning.</p>\n      <p class=\"Paragraf\" id=\"P32\"><span class=\"ParagrafNr\" id=\"Par32_Stk1\">§ 32. </span> Det påhviler landbrugerne at yde den nødvendige bistand ved kontroleftersyn. Landbrugerne skal blandt andet forevise de omfattede arealer og de bygninger, hvor høsten opbevares, samt forevise dyrkningsplaner, markplaner, gødningsplaner, forretningsmateriale og regnskabsmateriale m.v.</p>\n      <p class=\"Kapitel\" id=\"K14\"><span id=\"Kap14\">Kapitel 14</span></p>\n      <p class=\"KapitelOverskrift2\">Straffebestemmelser</p>\n      <p class=\"Paragraf\" id=\"P33\"><span class=\"ParagrafNr\" id=\"Par33_Stk1\">§ 33.</span> Overtrædelse af § 32 i forbindelse med den i § 31 omhandlede kontrol, straffes med bøde, medmindre højere straf er forskyldt efter kapitel 5 i landbrugsstøtteloven.</p>\n      <p class=\"Stk2\"><span class=\"StkNr\" id=\"Par33_Stk2\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\n      <p class=\"Kapitel\" id=\"K15\"><span id=\"Kap15\">Kapitel 15</span></p>\n      <p class=\"KapitelOverskrift2\">Ikrafttrædelse og ophør</p>\n      <p class=\"Paragraf\" id=\"P34\"><span class=\"ParagrafNr\" id=\"Par34_Stk1\">§ 34.</span> Bekendtgørelsen træder i kraft den 17. februar 2010 og finder anvendelse på ansøgninger indgivet i 2010 og senere.</p>\n      <p class=\"Stk2\"><span class=\"StkNr\" id=\"Par34_Stk2\">Stk. 2.</span> Bekendtgørelse nr. 253 af 31. marts 2009 om direkte støtte til landbrugere efter enkeltbetalingsordningen ophæves. Bekendtgørelsen finder dog fortsat anvendelse for ansøgninger indgivet i 2009 og tidligere.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Ministeriet for Fødevarer, Landbrug og Fiskeri, den 15. februar 2010</P><P CLASS=SIGN1 ALIGN=\"CENTER\">Arent B. Josefsen</P><P CLASS=SIGN2 ALIGN=\"RIGHT\">/ Peter Ritzau Eigaard</P></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen indeholder bestemmelser, som er nødvendige for anvendelsen af følgende forordninger: Rådets forordning (EF) nr. 73/2009 af 19. januar 2009 om fælles regler for den fælles landbrugspolitiks ordninger for direkte støtte til landbrugere og om fastlæggelse af visse støtteordninger for landbrugere, om ændring af forordning (EF) nr.1290/2005, (EF) nr. 247/2006, (EF) nr. 378/2007 og om ophævelse af forordning (EF) nr. 1782/2003, Kommissionens forordning (EF) nr. 1120/2009 af 29. oktober 2009 om gennemførelsesbestemmelser til enkeltbetalingsordningen i afsnit III i Rådets forordning (EF) nr. 73/2009 om fælles regler for den fælles landbrugspolitiks ordninger for direkte støtte til landbrugere og om fastlæggelse af visse støtteordninger for landbrugere, og Kommissionens forordning (EF) nr. 1122/2009 af 30. november 2009 om gennemførelsesbestemmelser til Rådets forordning (EF) nr. 73/2009 for så vidt angår krydsoverensstemmelse, graduering og det integrerede forvaltnings- og kontrolsystem inden for rammerne af de ordninger for direkte støtte til landbrugerne, som er omhandlet i nævnte forordning, og om gennemførelsesbestemmelser til Rådets forordning (EF) nr. 1234/2007 for så vidt angår krydsoverensstemmelse inden for rammerne af støtteordningen for vin. I bekendtgørelsen er medtaget visse bestemmelser fra ovennævnte forordninger. Ifølge artikel 249 i EF-traktaten gælder en forordning umiddelbart i hver medlemsstat. Gengivelse af disse bestemmelser er således udelukkende begrundet i praktiske hensyn og berører ikke de nævnte forordningers umiddelbare gyldighed i Danmark</p>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/02/2010"
        },
        {
            "displayName": "Accession",
            "displayValue": "B20100015705"
        },
        {
            "displayName": "Entydig dokumentidentifikation",
            "displayValue": "AH003746"
        },
        {
            "displayName": "Dato for førstegangsindlæggelse",
            "displayValue": "16/02/2010"
        },
        {
            "displayName": "Dato for indlæggelse",
            "displayValue": "16/02/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "157"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "15/02/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "FødevareErhverv"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />FødevareErhverv, j.nr. 3941-10-332"
        },
        {
            "displayName": "Stikord",
            "displayValue": "enkeltbetaling"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}