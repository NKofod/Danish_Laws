{
    "id": 105909,
    "title": "1987 BSF 103   FORSLAG TIL FOLKETINGSBESLUTNING OM GENÅBNING AF RANUM STATSSEMINARIUM  ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 103",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 103 </P>  \r\n\r\n<P></P>  \r\n\r\n<P>Forslag til folketingsbeslutning om genåbning af Ranum Statsseminarium  \r\n\r\n</P>  \r\n\r\n<P></P>  \r\n\r\n<P>Fremsat af Larsen-Ledet (RV) Marianne Jelved (RV) Dagmar Mørk Jensen (RV)  \r\n\r\n Kirsten Lee (RV) </P>  \r\n\r\n<P></P>  \r\n\r\n<P>den 29. januar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at tilvejebringe forudsætninger for </P>  \r\n\r\n<P>genåbning af Ranum Statsseminarium. </P>  \r\n\r\n<P>Bemærkninger til forslaget </P>  \r\n\r\n<P>Gennem de senere år har såvel Folketinget som undervisnings- og </P>  \r\n\r\n<P>forskningsministeren viet udviklingen af folkeskolen stor </P>  \r\n\r\n<P>opmærksomhed. </P>  \r\n\r\n<P>Folketinget vedtog således den 26. maj 1987 beslutningen om </P>  \r\n\r\n<P>udviklingsprogram for folkeskolen og skolen som kulturcenter, det </P>  \r\n\r\n<P>såkaldte 7-punkts-program (B 109). Undervisnings- og </P>  \r\n\r\n<P>forskningsministeren har gennem nedsættelse af perspektivudvalget </P>  \r\n\r\n<P>og læreruddannelsesudvalget banet vej for en fornyelse af hele </P>  \r\n\r\n<P>folkeskolen. </P>  \r\n\r\n<P>Forslaget om genoprettelse af Ranum Statsseminarium i statsregi skal </P>  \r\n\r\n<P>ses i sammenhæng hermed. </P>  \r\n\r\n<P>Det vil være naturligt, at læreruddannelsen generelt ændres i </P>  \r\n\r\n<P>overensstemmelse med udviklingen på folkeskoleområdet, men særlig </P>  \r\n\r\n<P>gennem et forsøgsseminarium vil det være muligt at fremme denne </P>  \r\n\r\n<P>ændring som en løbende proces. </P>  \r\n\r\n<P>Et udgangspunkt for en beskrivelse af et sådant seminariums </P>  \r\n\r\n<P>virksomhed vil være de krav, det kommende service- og </P>  \r\n\r\n<P>informationssamfund stiller menneskeligt og etisk, idet man går </P>  \r\n\r\n<P>ud fra, at mennesket her får en helt anden placering både i </P>  \r\n\r\n<P>produktionsprocesserne og socialt. </P>  \r\n\r\n<P>Disse krav medfører et nyt kundskabssyn, omfattende både hvad der </P>  \r\n\r\n<P>betragtes som grundlæggende kundskaber, og hvorledes folkeskolens </P>  \r\n\r\n<P>elever skal tilegne sig viden. </P>  \r\n\r\n<P>Den ændring, der nu forventes i læreruddannelsen, berettiger til, at </P>  \r\n\r\n<P>der etableres et seminarium, som ser det som sin primære opgave </P>  \r\n\r\n<P>at følge de intentioner op, som ligger bag såvel </P>  \r\n\r\n<P>7-punkts-programmet som perspektivudvalgets arbejde. </P>  \r\n\r\n<P>Det foreslås, at Ranum Statsseminarium ved en genåbning får funktion </P>  \r\n\r\n<P>som et sådant forsøgsseminarium, da staten her allerede råder </P>  \r\n\r\n<P>over bygninger af passende størrelse, og eftersom der her </P>  \r\n\r\n<P>allerede er etableret et socialpædagogisk seminarium, der kan </P>  \r\n\r\n<P>tilføre forsøgsvirksomheden og dermed læreruddannelsen en </P>  \r\n\r\n<P>nødvendig dimension. Det må desuden anses for værdifuldt, at </P>  \r\n\r\n<P>læreruddannelsen kommer til at foregå i et uddannelsesmiljø, </P>  \r\n\r\n<P>hvori der også foregår erhvervsuddannelser. </P>  \r\n\r\n<P>Det vil også være af værdi at lade forsøgsvirksomheden være placeret </P>  \r\n\r\n<P>i Jylland med henblik på at understøtte spredningen af </P>  \r\n\r\n<P>folkeskolens udviklingsarbejde i denne landsdel. </P>  \r\n\r\n<P>Placeringen af den nævnte virksomhed i Ranum understøttes af </P>  \r\n\r\n<P>følgende: </P>  \r\n\r\n<P>1. Det såkaldte seminarieforlig er endegyldigt brudt, da Ranum er </P>  \r\n\r\n<P>det eneste seminarium, der er blevet lukket med begrundelse i </P>  \r\n\r\n<P>forligets talkriterier på trods af, at andre seminarier skulle </P>  \r\n\r\n<P>have lidt samme skæbne, hvis man havde fulgt forliget. </P>  \r\n\r\n<P>Forudsætningen for forliget og dermed lukningen af Ranum seminarium </P>  \r\n\r\n<P>har i fatal grad vist sig at være fejlagtig. Den nuværende </P>  \r\n\r\n<P>produktion af lærere dækker end ikke lærerefterspørgslen, og der </P>  \r\n\r\n<P>er begyndende lærermangel. </P>  \r\n\r\n<P>2. En fortsættelse af læreruddannelsen i Ranum er udgiftsneutral i </P>  \r\n\r\n<P>forhold til staten. I år blev holdantallet forøget med 3, og det </P>  \r\n\r\n<P>må forventes, at der næste år skal udvides med flere. 2 hold på </P>  \r\n\r\n<P>Ranum koster ikke mere end 2 hold på et andet seminarium. </P>  \r\n\r\n<P>3. Ansøgertallene til seminarierne er igen i kraftig stigning, og </P>  \r\n\r\n<P>Ranum vil ikke have problemer med at tiltrække sin normale andel </P>  \r\n\r\n<P>af ansøgermassen. </P>  \r\n\r\n<P>4. Den socialpædagogiske uddannelse, der blev givet som plaster på </P>  \r\n\r\n<P>såret, giver kun en mindre erstatning for tabet af </P>  \r\n\r\n<P>læreruddannelsen. </P>  \r\n\r\n<P>5. Hf-uddannelsen vil få meget svært ved at overleve uden </P>  \r\n\r\n<P>lærersamarbejde med et seminarium. </P>  \r\n\r\n<P>6. Kommunen har satset meget på erstatningsmuligheder, men det må </P>  \r\n\r\n<P>erkendes, at de fleste forsøg er slået fejl. </P>  \r\n\r\n<P>I det følgende skal de enkelte argumenter uddybes nærmere: </P>  \r\n\r\n<P>Ad 1. </P>  \r\n\r\n<P>I efteråret 1982 blev det - med planmæssig argumentation - besluttet </P>  \r\n\r\n<P>at nedlægge 4 seminarier. De 3 seminarier blev sammenlagt med </P>  \r\n\r\n<P>andre, bl.a. begrundet i utilstrækkelig lokalestandard og </P>  \r\n\r\n<P>tilstedeværelsen af 2 seminarier i samme by. Det 4. (Gedved) blev </P>  \r\n\r\n<P>omdannet til et socialpædagogisk seminarium med et meget stort </P>  \r\n\r\n<P>hf-kursus - muligvis på grund af de store byer i nærheden. </P>  \r\n\r\n<P>Derefter fastsatte undervisnings- og forskningsministeren nogle </P>  \r\n\r\n<P>talkriterier, der skulle gælde for fremtidige </P>  \r\n\r\n<P>seminarienedlæggelser. Det var tydeligt, at ministeren ikke havde </P>  \r\n\r\n<P>forestillet sig det katastrofale fald i ansøgertallet, der kom i </P>  \r\n\r\n<P>1983, 1984 og 1985, for da Ranum og Tønder faldt for kriterierne </P>  \r\n\r\n<P>i 1983, blev kun Ranum nedlagt - Tønder fortsatte. I 1984 og 1985 </P>  \r\n\r\n<P>faldt yderligere nogle seminarier for kriterierne, men nu blev </P>  \r\n\r\n<P>forliget forladt, og disse seminarier blev bevaret. Det er også </P>  \r\n\r\n<P>besynderligt, at Det nødvendige Seminarium kan fortsætte uhindret </P>  \r\n\r\n<P>på trods af, at dets ansøgertal i en årrække kun har været ca. en </P>  \r\n\r\n<P>tredjedel af Ranums mindste ansøgertal. </P>  \r\n\r\n<P>Forliget byggede på prognoser fra Undervisningsog </P>  \r\n\r\n<P>Forskningsministeriet. Disse prognoser har vist sig at være et </P>  \r\n\r\n<P>kæmpefejlskud. I stedet for en spået lærerarbejdsløshed på ca. </P>  \r\n\r\n<P>15.000 lærere står vi nu med begyndende lærermangel. Produktionen </P>  \r\n\r\n<P>af lærere er nu så lav, at der næste år ikke vil være nogen til </P>  \r\n\r\n<P>at erstatte naturlig afgang fra lærerkorpset. </P>  \r\n\r\n<P>Arbejdstidsnedsættelsen sluger både de nyuddannede lærere plus de </P>  \r\n\r\n<P>600 lærerstillinger, der ifølge Kommunernes Landsforening er </P>  \r\n\r\n<P>sparet væk på landsbasis. </P>  \r\n\r\n<P>Produktionen af lærere skal endvidere om få år sættes voldsomt i </P>  \r\n\r\n<P>vejret på grund af lærerkorpsets alderssammensætning og det </P>  \r\n\r\n<P>ændrede mønster for pensionering. </P>  \r\n\r\n<P>Ad 2. </P>  \r\n\r\n<P>Ranum Statsseminarium er bygningsmæssigt et af landets største - </P>  \r\n\r\n<P>måske det største. Der er en stor nybygget kommunal øvelsesskole </P>  \r\n\r\n<P>og svømmehal i tilknytning til seminariet, værdier, der går tabt, </P>  \r\n\r\n<P>hvis man ikke får læreruddannelsen igen. </P>  \r\n\r\n<P>Det hele står endnu intakt: bibliotek, samlinger osv. Der er </P>  \r\n\r\n<P>pedeller, kontorpersonale og rengøringspersonale, så der er ingen </P>  \r\n\r\n<P>følgeudgifter ud over det, som det koster at uddanne lærere andre </P>  \r\n\r\n<P>steder. En genstart af seminariet vil altså blot betyde en langt </P>  \r\n\r\n<P>bedre udnyttelse af de eksisterende faciliteter. </P>  \r\n\r\n<P>Ad 3. </P>  \r\n\r\n<P>Ansøgertallet på landsbasis er de sidste 2 år steget så meget, at </P>  \r\n\r\n<P>der igen må afvises mange ansøgere. Alt tyder på, at stigningen </P>  \r\n\r\n<P>vil fortsætte, så ansøgerantallet når sit &#187;normale&#171; leje på </P>  \r\n\r\n<P>3.000-4.000. Ranum har, siden Ålborg Seminarium blev bygget, haft </P>  \r\n\r\n<P>en andel af ansøgermassen på ca. 3 pct. Det vil med de nuværende </P>  \r\n\r\n<P>tal være rigeligt til at fylde 2-3 spor op. Eksemplet Tønder </P>  \r\n\r\n<P>viser da også tendensen. Tønder har normalt haft færre ansøgere </P>  \r\n\r\n<P>end Ranum, men kunne allerede i år fylde 2 spor op. </P>  \r\n\r\n<P>Ad 4. </P>  \r\n\r\n<P>Socialpædagoguddannelsen er en 3-årig uddannelse med lange </P>  \r\n\r\n<P>praktikophold og har derfor slet ikke samme effekt - hverken </P>  \r\n\r\n<P>økonomisk eller kulturelt - som læreruddannelsen. Et samarbejde </P>  \r\n\r\n<P>mellem de to uddannelser, således som det praktiseres i Jelling </P>  \r\n\r\n<P>og Haderslev, ville være ideelt. </P>  \r\n\r\n<P>Ad 5. </P>  \r\n\r\n<P>Hf-uddannelsen er normalt placeret i forbindelse med enten et </P>  \r\n\r\n<P>seminarium eller et gymnasium. Uden samarbejdet med </P>  \r\n\r\n<P>lærerseminariet om både lærerkræfter og faglokaler er det meget </P>  \r\n\r\n<P>vanskeligt at få dette kursus til at fungere økonomisk </P>  \r\n\r\n<P>forsvarligt, og det kan frygtes, at også den uddannelse vil </P>  \r\n\r\n<P>forsvinde, hvis ikke læreruddannelsen kommer igen. Hf samarbejder </P>  \r\n\r\n<P>med læreruddannelsens faglige del, socialpædagoguddannelsen kan </P>  \r\n\r\n<P>samarbejde med læreruddannelsens pædagogiske del, men hf og </P>  \r\n\r\n<P>socialpædagoguddannelsen har desværre ingen samarbejdsrelationer. </P>  \r\n\r\n<P>Ad 6. </P>  \r\n\r\n<P>Der har fra kommunens side været gjort en meget stor indsats for at </P>  \r\n\r\n<P>forsøge at kompensere for de værste følger af nedlæggelsen. </P>  \r\n\r\n<P>Det må imidlertid konstateres, at det er utrolig svært at finde </P>  \r\n\r\n<P>uddannelsesområder, der dels egner sig til tilværelsen i et </P>  \r\n\r\n<P>mindre samfund, dels kan klare sig i konkurrencen med tilsvarende </P>  \r\n\r\n<P>statslige eller amtslige institutioner. </P>  \r\n\r\n<P>Integreret Medicin er allerede gået fallit, Handicapidrætscentret </P>  \r\n\r\n<P>har været i betalingsstandsning - begge dele med milliontab for </P>  \r\n\r\n<P>kommunen til følge. </P>  \r\n\r\n<P>Eksportakademiet kæmper med økonomiske vanskeligheder. Kommunen kan </P>  \r\n\r\n<P>ganske enkelt ikke klare mere. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00103"
        },
        {
            "displayName": "Entydig dokumentidentifikation",
            "displayValue": "CL004475"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "103"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}