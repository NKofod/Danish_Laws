{
    "id": 67783,
    "title": "Vejledning til Arbejdsdirektoratets bekendtgørelse nr. 605 af 15. september 1989 om arbejdstilbud til arbejdsløshedskassemedlemmer, der mister retten til supplerende (nedsatte) dagpenge, og som har ret til et arbejdstilbud ",
    "documentTypeId": "140",
    "isSagsforlobPeriodValid": false,
    "shortName": "CIR nr 130 af 15/09/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til Arbejdsdirektoratets  \r\n\r\n bekendtgørelse nr. 605 af 15. september 1989 om arbejdstilbud til  \r\n\r\n arbejdsløshedskassemedlemmer, der mister retten til supplerende (nedsatte)  \r\n\r\n dagpenge, og som har ret til et arbejdstilbud </H1>  \r\n\r\n<P></P>  \r\n\r\n<BR>  \r\n\r\n<P>Retten til at få et arbejdstilbud efter denne bekendtgørelse skal ses i  \r\n\r\n sammenhæng med reglerne i øvrigt om adgangen til at få arbejdstilbud, jf.  \r\n\r\n bekendtgørelse nr. 403 af 30. maj 1989 om arbejdstilbud m.v. og reglerne om  \r\n\r\n supplerende (nedsatte) dagpenge til et arbejdsløshedskassemedlem, der er  \r\n\r\n lønmodtager og har nedsat arbejdstid, jf. Direktoratet for  \r\n\r\n Arbejdsløshedsforsikringens bekendtgørelse nr. 461 af 27. juni 1989. </P>  \r\n\r\n<P>Til § 2, stk. 1 </P>  \r\n\r\n<P>Der er tale om et normalt, rimeligt arbejdstilbud på fuld tid efter lov om  \r\n\r\n arbejdstilbud, og tilbuddet kan gives enten som det 1. eller som det 2.  \r\n\r\n arbejdstilbud. Der henvises til de nærmere regler herom i bekendtgørelse nr.  \r\n\r\n 403 af 30. maj 1989 om arbejdstilbud m.v. </P>  \r\n\r\n<P>Dette indebærer, at et medlem, der har fået sit 1. eller 2. arbejdstilbud  \r\n\r\n efter de almindelige regler, generhverver dagpengeretten, dog således, at  \r\n\r\n retten til supplerende dagpenge kun generhverves, hvis der i arbejdstilbuddet  \r\n\r\n er præsteret arbejde i mindst 26 uger med mere end 30 timer pr. uge. </P>  \r\n\r\n<P>Hvis tilbuddet gives som 2. arbejdstilbud har medlemmet dog ikke ret til  \r\n\r\n uddannelsesydelse og iværksætterydelse efter arbejdstilbuddet, jf.  \r\n\r\n bekendtgørelsens § 64 og § 87. </P>  \r\n\r\n<P>Hvis et medlem har fået sit 1. arbejdstilbud i forbindelse med bortfald af  \r\n\r\n supplerende dagpenge efter § 60 i lov om arbejdsformidling og  \r\n\r\n arbejdsløshedsforsikring m.v., kan medlemmet ikke få et nyt 1. arbejdstilbud  \r\n\r\n af samme grund. Medlemmet kan i stedet få det 2. arbejdstilbud. </P>  \r\n\r\n<P>Medlemmer, der ved afslutningen at det seneste arbejdstilbud er fyldt 50  \r\n\r\n år og unge under 25 år, vil dog kunne få flere arbejdstilbud, herunder også  \r\n\r\n som følge af bortfald af supplerende dagpenge. </P>  \r\n\r\n<P>Til § 2, stk. 2 </P>  \r\n\r\n<P>Det er forudsat, at arbejdstilbuddet som hovedregel ikke kan gives hos den  \r\n\r\n hidtidige arbejdsgiver, og dette gælder såvel private som offentlige  \r\n\r\n arbejdsgivere/virksomheder. Arbejdsgiver/virksomhed forstås på samme måde som  \r\n\r\n efter reglerne om virksomhedsbegrebet i kap. 5 a i lov om arbejdsformidling  \r\n\r\n og arbejdsløshedsforsikring m.v. (varslingsreglerne), jf. §§ 2, 3 og 4 i  \r\n\r\n Arbejdsministeriets bekendtgørelse nr. 74 af 4. marts 1977 om  \r\n\r\n virksomhedsbegreb. </P>  \r\n\r\n<P>For amternes og kommunernes vedkommende betyder dette, at arbejdstilbuddet  \r\n\r\n normalt ikke kan gives inden for samme  \r\n\r\n forvaltningsgren/arbejdsområde/funktion som hidtil hos den samme  \r\n\r\n arbejdsgiver. </P>  \r\n\r\n<P>Arbejdsformidlingen kan efter en konkret vurdering træffe afgørelse om, at  \r\n\r\n hovedreglen i stk. 2 kan fraviges. Dispensation vil kun i ganske særlige  \r\n\r\n situationer kunne gives, f.eks. hvor arbejdspladsen er særligt indrettet for  \r\n\r\n at imødekomme den ansattes behov, hvilket kan tænkes ved ansættelse af  \r\n\r\n handicappede. Dispensationen skal være begrundet i konkrete  \r\n\r\n arbejdsmarkedspolitiske behov. </P>  \r\n\r\n<P>Til § 3 </P>  \r\n\r\n<P>Ved opgørelsen af uger med supplerende dagpenge medtages alene uger efter  \r\n\r\n 1. januar 1988. </P>  \r\n\r\n<P>Til § 4 </P>  \r\n\r\n<P>Hvis et medlem ikke, f.eks. på grund af for sen indberetning, har modtaget  \r\n\r\n et arbejdstilbud, før dagpengeretten er ophørt som følge af bortfald af  \r\n\r\n retten til supplerende dagpenge, bevares de supplerende dagpenge dog indtil  \r\n\r\n det tidspunkt, hvor et arbejdstilbud påbegyndes eller afslås. Det påhviler  \r\n\r\n her Arbejdsformidlingen at afgive et arbejdstilbud snarest muligt. </P>  \r\n\r\n<P>I § 60, stk. 3, i lov om arbejdsformidling og arbejdsløshedsforsikring  \r\n\r\n m.v. er det bestemt, at et medlem, som i forbindelse med bortfald af retten  \r\n\r\n til supplerende dagpenge afslår et arbejdstilbud, ved fuld ledighed kun har  \r\n\r\n ret til dagpenge som deltidsforsikret. Dette gælder ligeledes et medlem, som  \r\n\r\n ikke ønsker (afslår) et arbejdstilbud. </P>  \r\n\r\n<P>Ønsker et medlem, der har afslået et rimeligt arbejdstilbud, alligevel at  \r\n\r\n gøre retten til et arbejdstilbud gældende indenfor 6 måneders perioden,  \r\n\r\n påhviler det Arbejdsformidlingen hurtigst muligt at fremskaffe et  \r\n\r\n arbejdstilbud, da medlemmet ved afslaget har mistet retten til de supplerende  \r\n\r\n dagpenge. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Arbejdsdirektoratet, den 15. september  \r\n\r\n 1989 </I> </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/09/1989"
        },
        {
            "displayName": "Accession",
            "displayValue": "C19890013009"
        },
        {
            "displayName": "Entydig dokumentidentifikation",
            "displayValue": "CM026967"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "130"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "15/09/1989"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Arbejdsdirektoratet"
        },
        {
            "displayName": "Ressortministeriets journalnummer",
            "displayValue": "Arbejdsmin. AD. 5. kt. j.nr. 89-0252-573"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}