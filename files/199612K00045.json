{
    "id": 112074,
    "title": "1996 LSF 45   FORSLAG TIL LOV OM ÆNDRING AF LOV OM NATURBESKYTTELSE OG LOV OM RÅSTOFFER   (ÆNDRING AF KLAGEREGLER) ",
    "documentTypeId": "400",
    "isSagsforlobPeriodValid": false,
    "shortName": "1996/1 LSF 45",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 45 </P>  \r\n\r\n<P></P>  \r\n\r\n<P>Forslag til Lov om ændring af lov om naturbeskyttelse og lov om råstoffer  \r\n\r\n (Ændring af klageregler) </P>  \r\n\r\n<P></P>  \r\n\r\n<P>Fremsat af energiministeren (Svend Auken) </P>  \r\n\r\n<P></P>  \r\n\r\n<P>den 30. oktober 1996 </P>  \r\n\r\n<P></P>  \r\n\r\n<P>Vedtaget ved tredjebehandling den 20. december 1996 </P>  \r\n\r\n<P></P>  \r\n\r\n<P><a href=\"document.aspx?accn=A19970001930\"> Lov nr. 19 af 13/01/1997</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 9 af 3. januar 1992 om naturbeskyttelse, som ændret senest ved  \r\n\r\n lov nr. 439 af 1. juni 1994, foretages følgende ændringer: </P>  \r\n\r\n<P> <B>1.</B>  <I>§ 78</I> affattes således: </P>  \r\n\r\n<P>&#187; <B>§ 78.</B> Amtsrådets og kommunalbestyrelsens afgørelser efter  \r\n\r\n loven eller de regler, der udstedes efter loven, kan påklages til  \r\n\r\n Naturklagenævnet efter bestemmelserne i dette kapitel. Afgørelser efter § 73,  \r\n\r\n stk. 6, kan dog ikke påklages. </P>  \r\n\r\n<P> <I>Stk. 2.</I> Miljø- og energiministeren kan bestemme, at afgørelser,  \r\n\r\n der træffes af amtsrådet efter regler udstedt efter § 20, stk. 2, ikke skal  \r\n\r\n kunne påklages. </P>  \r\n\r\n<P> <I>Stk. 3.</I> Fredningsnævnets afgørelser efter § 50, stk. 1, kan  \r\n\r\n påklages til Naturklagenævnet efter bestemmelserne i dette kapitel. For klage  \r\n\r\n over fredningsnævnets øvrige afgørelser gælder § 43. </P>  \r\n\r\n<P> <I>Stk. 4.</I> Miljø- og energiministerens afgørelser efter § 9, § 11,  \r\n\r\n stk. 1 og 2, § 27, stk. 1 og 2, § 53, stk. 1 og 2, og § 75, stk. 2, 1. pkt.,  \r\n\r\n kan påklages til Naturklagenævnet efter bestemmelserne i dette kapitel.  \r\n\r\n Tilsvarende kan afgørelser efter § 65, stk. 1, påklages til Naturklagenævnet,  \r\n\r\n for så vidt angår dispensationer fra bestemmelserne i § 8, stk. 1, § 11, stk.  \r\n\r\n 3, § 12, stk. 1, 1. pkt., og § 14, stk. 1 og 2, bortset fra tilladelser til  \r\n\r\n arkæologiske undersøgelser af fortidsminder og historiske skibsvrag. Andre  \r\n\r\n afgørelser efter loven kan ikke påklages til anden administrativ myndighed,  \r\n\r\n jf. dog § 60, stk. 3. </P>  \r\n\r\n<P> <I>Stk. 5.</I> Miljø- og energiministeren kan fastsætte bestemmelser om  \r\n\r\n klage over afgørelser truffet af ministeren efter regler udstedt i medfør af  \r\n\r\n loven. Miljø- og energiministeren kan bestemme, at sådanne afgørelser kan  \r\n\r\n påklages til Naturklagenævnet, eller at sådanne afgørelser ikke kan påklages  \r\n\r\n til anden administrativ myndighed.&#171; </P>  \r\n\r\n<P> <B>2.</B> I <I>§ 81</I> indsættes som <I>stk. 3:</I>  </P>  \r\n\r\n<P> <I>&#187;Stk. 3.</I> Naturklagenævnets formand kan på nævnets vegne  \r\n\r\n træffe afgørelse i klager efter loven, når klagen skønnes ikke at indeholde  \r\n\r\n spørgsmål af meget væsentlig interesse i forhold til lovens formål.&#171;  \r\n\r\n</P>  \r\n\r\n<P> <B>3.</B>  <I>§ 83, stk. 2,</I> ophæves. </P>  \r\n\r\n<P> <B>4.</B>  <I>§ 85</I> ophæves. </P>  \r\n\r\n<P> <B>§ 2</B>  </P>  \r\n\r\n<P>I lov om råstoffer, jf. lovbekendtgørelse nr. 165 af 10. marts 1992, som  \r\n\r\n ændret senest ved lov nr. 484 af 12. juni 1996, foretages følgende ændringer:  \r\n\r\n</P>  \r\n\r\n<P> <B>1.</B>  <I>§ 13</I> affattes således: </P>  \r\n\r\n<P> <B>&#187;§ 13.</B> Amtsrådets afgørelser efter loven eller de regler, der  \r\n\r\n fastsættes i medfør af loven, kan, for så vidt angår forekomster på  \r\n\r\n landjorden, påklages til Naturklagenævnet efter bestemmelserne i §§ 14-16.  \r\n\r\n Amtsrådets afgørelser efter § 7, stk. 2, § 9, stk. 2, og § 11 kan dog ikke  \r\n\r\n påklages til anden administrativ myndighed. </P>  \r\n\r\n<P> <I>Stk. 2.</I> Afgørelser om fastsættelse af vilkår efter § 5, stk. 3, i  \r\n\r\n lov nr. 285 af 7. juni 1972 om udnyttelse af sten, grus og andre  \r\n\r\n naturforekomster i jorden og på søterritoriet, jf. råstoflovens § 51, stk. 1,  \r\n\r\n kan påklages til Naturklagenævnet efter bestemmelserne i §§ 14-16. </P>  \r\n\r\n<P> <I>Stk. 3.</I> Miljø- og energiministerens afgørelser efter regler, der  \r\n\r\n fastsættes i medfør af lovens § 36, kan påklages til Naturklagenævnet efter  \r\n\r\n bestemmelserne i §§ 14-16. Miljø- og energiministerens afgørelser efter loven  \r\n\r\n eller efter de regler, der fastsættes i medfør af loven, vedrørende  \r\n\r\n forekomster på landjorden kan i øvrigt ikke påklages til anden administrativ  \r\n\r\n myndighed.&#171; </P>  \r\n\r\n<P> <B>2.</B>  <I>§ 14</I> affattes således: </P>  \r\n\r\n<P>&#187; <B>§ 14.</B> Naturklagenævnets formand kan på nævnets vegne træffe  \r\n\r\n afgørelse i klager efter loven, når klagen skønnes ikke at indeholde  \r\n\r\n spørgsmål af meget væsentlig interesse i forhold til lovens formål. </P>  \r\n\r\n<P> <I>Stk. 2.</I> Naturklagenævnets afgørelser kan ikke påklages til anden  \r\n\r\n administrativ myndighed.&#171; </P>  \r\n\r\n<P> <B>3.</B>  <I>§ 16, stk. 2,</I> affattes således: </P>  \r\n\r\n<P> <I>&#187;Stk. 2.</I> Klage indgives skriftligt til den myndighed, der har  \r\n\r\n truffet afgørelsen. Myndigheden videresender klagen til Naturklagenævnet  \r\n\r\n ledsaget af den påklagede afgørelse og det materiale, der er indgået i sagens  \r\n\r\n bedømmelse.&#171; </P>  \r\n\r\n<P> <B>§ 3</B>  </P>  \r\n\r\n<P> <I>Stk. 1.</I> Loven træder i kraft den 1. juli 1997. </P>  \r\n\r\n<P> <I>Stk. 2.</I> Afgørelser, der er påklaget inden lovens ikrafttræden,  \r\n\r\n færdigbehandles efter de hidtil gældende klageregler. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov nr. 9 af 3. januar 1992 om naturbeskyttelse, som ændret senest ved  \r\n\r\n lov nr. 439 af 1. juni 1994, foretages følgende ændringer: </P>  \r\n\r\n<P> <B>1.</B>  <I>§ 78</I> affattes således: </P>  \r\n\r\n<P>&#187; <B>§ 78.</B> Amtsrådets og kommunalbestyrelsens afgørelser efter  \r\n\r\n loven eller de regler, der udstedes efter loven, kan påklages til  \r\n\r\n Naturklagenævnet efter bestemmelserne i dette kapitel. Afgørelser efter § 73,  \r\n\r\n stk. 6, kan dog ikke påklages. </P>  \r\n\r\n<P> <I>Stk. 2.</I> Miljø- og energiministeren kan bestemme, at afgørelser,  \r\n\r\n der træffes af amtsrådet efter regler udstedt efter § 20, stk. 2, ikke skal  \r\n\r\n kunne påklages. </P>  \r\n\r\n<P> <I>Stk. 3.</I> Fredningsnævnets afgørelser efter § 50, stk. 1, kan  \r\n\r\n påklages til Naturklagenævnet efter bestemmelserne i dette kapitel. For klage  \r\n\r\n over fredningsnævnets øvrige afgørelser gælder § 43. </P>  \r\n\r\n<P> <I>Stk. 4.</I> Miljø- og energiministerens afgørelser efter § 9, § 11,  \r\n\r\n stk. 1 og 2, § 27, stk. 1 og 2, § 53, stk. 1 og 2, og § 75, stk. 2, 1. pkt.,  \r\n\r\n kan påklages til Naturklagenævnet efter bestemmelserne i dette kapitel.  \r\n\r\n Tilsvarende kan afgørelser efter § 65, stk. 1, påklages til Naturklagenævnet  \r\n\r\n for så vidt angår dispensationer fra bestemmelserne i § 8, stk. 1, § 11, stk.  \r\n\r\n 3, § 12, stk. 1, 1. pkt., og § 14, stk. 1 og 2, bortset fra tilladelser til  \r\n\r\n arkæologiske undersøgelser af fortidsminder og historiske skibsvrag. Andre  \r\n\r\n afgørelser efter loven kan ikke påklages til anden administrativ myndighed,  \r\n\r\n jf. dog § 60, stk. 3. </P>  \r\n\r\n<P> <I>Stk. 5.</I> Miljø- og energiministeren kan fastsætte bestemmelser om  \r\n\r\n klage over afgørelser truffet af ministeren efter regler udstedt i medfør af  \r\n\r\n loven. Miljø- og energiministeren kan bestemme, at sådanne afgørelser kan  \r\n\r\n indbringes for Naturklagenævnet, eller at sådanne afgørelser ikke kan  \r\n\r\n indbringes for anden administrativ myndighed.&#171; </P>  \r\n\r\n<P> <B>2.</B> I <I>§ 81</I> indsættes som <I>stk. 3:</I>  </P>  \r\n\r\n<P>&#187; <I>Stk. 3.</I> Naturklagenævnets formand kan på nævnets vegne  \r\n\r\n træffe afgørelse i klager efter naturbeskyttelsesloven, når klagen skønnes  \r\n\r\n ikke at indeholde spørgsmål af meget væsentlig interesse i forhold til lovens  \r\n\r\n formål&#171;. </P>  \r\n\r\n<P> <B>3.</B>  <I>§ 83, stk. 2,</I> ophæves. </P>  \r\n\r\n<P> <B>4.</B>  <I>§ 85</I> ophæves. </P>  \r\n\r\n<P> <B>§ 2</B>  </P>  \r\n\r\n<P>I lov om råstoffer, jf. lovbekendtgørelse nr. 165 af 10. marts 1992, som  \r\n\r\n ændret senest ved lov nr. 484 af 12. juni 1996, foretages følgende ændringer:  \r\n\r\n</P>  \r\n\r\n<P> <B>1.</B>  <I>§ 13</I> affattes således: </P>  \r\n\r\n<P> <B>&#187;§ 13.</B> Amtsrådets afgørelser efter loven eller de regler, der  \r\n\r\n fastsættes i medfør af loven, kan for så vidt angår forekomster på landjorden  \r\n\r\n påklages til Naturklagenævnet efter bestemmelserne i §§ 14-16. Amtsrådets  \r\n\r\n afgørelser efter § 7, stk. 2, § 9, stk. 2, og § 11 kan dog ikke påklages til  \r\n\r\n anden administrativ myndighed. </P>  \r\n\r\n<P> <I>Stk. 2.</I> Afgørelser om fastsættelse af vilkår efter § 5, stk. 3, i  \r\n\r\n lov nr. 285 af 7. juni 1972 om udnyttelse af sten, grus og andre  \r\n\r\n naturforekomster i jorden og på søterritoriet, jf. råstoflovens § 51, stk. 1,  \r\n\r\n kan påklages til Naturklagenævnet efter bestemmelserne i §§ 14-16. </P>  \r\n\r\n<P> <I>Stk. 3.</I> Miljø- og energiministerens afgørelser efter regler, der  \r\n\r\n fastsættes i medfør af lovens § 36, kan påklages til Naturklagenævnet efter  \r\n\r\n bestemmelserne i §§ 14-16. Miljø- og energiministerens afgørelser efter loven  \r\n\r\n eller efter de regler, der fastsættes i medfør af loven, vedrørende  \r\n\r\n forekomster på landjorden kan i øvrigt ikke påklages til anden administrativ  \r\n\r\n myndighed.&#171; </P>  \r\n\r\n<P> <B>2.</B>  <I>§ 14</I> affattes således: </P>  \r\n\r\n<P>&#187; <B>§ 14.</B> Naturklagenævnets formand kan på nævnets vegne træffe  \r\n\r\n afgørelse i klager efter råstofloven, når klagen skønnes ikke at indeholde  \r\n\r\n spørgsmål af meget væsentlig interesse i forhold til lovens formål. </P>  \r\n\r\n<P> <I>Stk. 2.</I> Naturklagenævnets afgørelser kan ikke påklages til anden  \r\n\r\n administrativ myndighed.&#171; </P>  \r\n\r\n<P> <B>3.</B>  <I>§ 16, stk. 2,</I> affattes således: </P>  \r\n\r\n<P>&#187; <I>Stk. 2.</I> Klage indgives skriftligt til den myndighed, der har  \r\n\r\n truffet afgørelsen. Myndigheden videresender klagen til Naturklagenævnet  \r\n\r\n ledsaget af den påklagede afgørelse og det materiale, der er indgået i sagens  \r\n\r\n bedømmelse.&#171; </P>  \r\n\r\n<P> <B>§ 3</B>  </P>  \r\n\r\n<P> <I>Stk. 1.</I> Loven træder i kraft den 1. januar 1998. </P>  \r\n\r\n<P> <I>Stk. 2.</I> Afgørelser, der er påklaget inden lovens ikrafttræden,  \r\n\r\n færdigbehandles efter de hidtil gældende klageregler. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P> <I>1. Indledning</I>  </P>  \r\n\r\n<P>I forbindelse med reformen af plan- og naturbeskyttelseslovgivningen i  \r\n\r\n 1992 blev Naturklagenævnet oprettet. Naturklagenævnet afløste det hidtidige  \r\n\r\n Overfredningsnævn. Naturklagenævnet behandler klager efter  \r\n\r\n naturbeskyttelsesloven over de kommunale myndigheders afgørelser og  \r\n\r\n fredningsnævnets afgørelser om dispensation fra fredninger, samt klager over  \r\n\r\n de kommunale myndigheders afgørelser efter planloven og råstofloven for så  \r\n\r\n vidt angår forekomster på landjorden. Nævnet behandler dog kun klager, der  \r\n\r\n rummer spørgsmål af meget væsentlig interesse i forhold til den regulering,  \r\n\r\n som de nævnte love indeholder. Øvrige klager behandles og afgøres af Skov- og  \r\n\r\n Naturstyrelsen efter bemyndigelse fra miljø- og energiministeren. </P>  \r\n\r\n<P>Efter nedlæggelsen af Planstyrelsen i 1993 ændredes planloven, således at  \r\n\r\n alle klager over kommunale afgørelser efter planloven nu behandles af  \r\n\r\n Naturklagenævnet. </P>  \r\n\r\n<P>De fordele, som knytter sig til et klagesystem med et uafhængigt nævn med  \r\n\r\n bred politisk sammensætning og to højesteretsdommere som endelig  \r\n\r\n klageinstans, vejer meget tungt. Det er hensigten med dette lovforslag at  \r\n\r\n gøre Naturklagenævnet til eneste klagemyndighed også inden for  \r\n\r\n naturbeskyttelseslovens og råstoflovens områder for så vidt angår afgørelser  \r\n\r\n truffet af de kommunale myndigheder eller fredningsnævn. </P>  \r\n\r\n<P>Forslaget tilgodeser ønsket om et klart, gennemskueligt og sammenhængende  \r\n\r\n klagesystem, hvor der ikke kan opstå tvivl om de involverede myndigheders  \r\n\r\n rolle i klagesagen. Ved forslaget undgår man den uklarhed, der kan opstå ved  \r\n\r\n den delte klagemyndighed, hvor klager indgives til Naturklagenævnet, men hvor  \r\n\r\n nævnet henviser langt de fleste klagesager til Skov- og Naturstyrelsens  \r\n\r\n afgørelse. </P>  \r\n\r\n<P>Endvidere må ændringsforslaget forventes at betyde en hurtigere  \r\n\r\n sagsbehandling af sager, der involverer en afgørelse efter såvel  \r\n\r\n naturbeskyttelsesloven som planloven. Det nuværende klagesystem indebærer, at  \r\n\r\n Naturklagenævnet i medfør af planloven og Skov- og Naturstyrelsen i medfør af  \r\n\r\n naturbeskyttelsesloven for en række sagers vedkommende sideløbende træffer  \r\n\r\n afgørelse i samme sag, hvilket alt andet lige er en forsinkende faktor. </P>  \r\n\r\n<P>Med ændringen af skovloven i 1996 er Naturklagenævnet også blevet  \r\n\r\n klagemyndighed for visse af Skov- og Naturstyrelsens og  \r\n\r\n statsskovdistrikternes afgørelser som 1. instans. Tidligere var henholdsvis  \r\n\r\n miljø- og energiministeren og Skov- og Naturstyrelsen klagemyndighed.  \r\n\r\n Tilsvarende erstatter Naturklagenævnet i forbindelse med en ændring af  \r\n\r\n råstofloven ministeren som klagemyndighed, for så vidt angår Skov- og  \r\n\r\n Naturstyrelsens afgørelser i medfør af råstofloven vedrørende  \r\n\r\n råstofindvinding på havet. </P>  \r\n\r\n<P>På samme måde foreslås det nu på naturbeskyttelseslovens og råstoflovens  \r\n\r\n områder, at Naturklagenævnet som udgangspunkt bliver klagemyndighed for Skov-  \r\n\r\n og Naturstyrelsens og statsskovdistrikternes afgørelser som 1. instans. </P>  \r\n\r\n<P> <I>2. Lovforslagets hovedindhold</I>  </P>  \r\n\r\n<P>Forslaget tilsigter, at en lang række afgørelser, der i dag træffes af  \r\n\r\n Skov- og Naturstyrelsen som klageinstans, fremover skal træffes af  \r\n\r\n Naturklagenævnet. Der er eksempelvis tale om klager over amternes afgørelser  \r\n\r\n efter naturbeskyttelseslovens § 3 om beskyttede naturtyper, klager over  \r\n\r\n fredningsnævnenes afgørelser om dispensation fra fredninger og klager over  \r\n\r\n amternes afgørelser efter råstofloven om råstofindvinding på landjorden.  \r\n\r\n Endvidere vil Naturklagenævnet fremover som udgangspunkt erstatte miljø- og  \r\n\r\n energiministeren som klagemyndighed for Skov- og Naturstyrelsens afgørelser  \r\n\r\n som 1. instans på naturbeskyttelseslovens og råstoflovens områder, ligesom  \r\n\r\n Naturklagenævnet træder i stedet for Skov- og Naturstyrelsen som klageinstans  \r\n\r\n for statsskovdistrikternes afgørelser efter naturbeskyttelsesloven. </P>  \r\n\r\n<P>Samtidig bemyndiges formanden for Naturklagenævnet til på nævnets vegne at  \r\n\r\n træffe afgørelser i sager, der ikke skønnes at have meget væsentlig interesse  \r\n\r\n i forhold til lovens formål. Selve Naturklagenævnet forventes således at  \r\n\r\n blive forum for de principielle spørgsmål. </P>  \r\n\r\n<P>Efter de gældende regler i naturbeskyttelsesloven (§ 85) afgør  \r\n\r\n Naturklagenævnet kun de klager, der er indgivet af miljø- og energiministeren  \r\n\r\n eller indeholder spørgsmål, som efter nævnets vurdering har meget væsentlig  \r\n\r\n interesse i forhold til lovens formål. Miljø- og energiministeren - i praksis  \r\n\r\n Skov- og Naturstyrelsen - afgør andre klager. </P>  \r\n\r\n<P>Tilsvarende regler gælder i dag for amternes afgørelser i medfør af  \r\n\r\n råstofloven vedrørende råstofindvindinger på land. </P>  \r\n\r\n<P>Forslaget ændrer ikke de muligheder, der i dag findes for at påklage  \r\n\r\n kommunale afgørelser, ligesom kredsen af klageberettigede fastholdes. </P>  \r\n\r\n<P>For så vidt angår afgørelser truffet af Skov- og  \r\n\r\n Naturstyrelsen/statsskovdistrikterne som 1. instans på  \r\n\r\n naturbeskyttelseslovens område foreslås en enkelt ændring, således at  \r\n\r\n afgørelser efter § 8, stk. 3, om revision af grænser for klitfredning gøres  \r\n\r\n endelige. Det foreslås endvidere, at alle afgørelser om  \r\n\r\n klitfredningsspørgsmål kan påklages af samme (bredere) kreds af  \r\n\r\n klageberettigede, som fremgår af den almindelige bestemmelse i lovens § 86.  \r\n\r\n Der henvises til bemærkningerne til § 1 (ad § 78, stk. 4). </P>  \r\n\r\n<P>Det forudsættes, at Naturklagenævnet ikke opbygger egen teknisk-faglig  \r\n\r\n ekspertise, men efter behov indhenter faglige udtalelser fra Skov- og  \r\n\r\n Naturstyrelsen og andre institutioner mv. med relevant fagkundskab,  \r\n\r\n eksempelvis Danmarks Miljøundersøgelser (DMU), Forskningscentret for Skov og  \r\n\r\n Landskab, Danmarks og Grønlands Geologiske Undersøgelse (GEUS),  \r\n\r\n Naturbeskyttelsesrådet, Landbrugs- og Fiskeriministeriets  \r\n\r\n forskningsinstitutioner og universiteter. </P>  \r\n\r\n<P> <I>3. Økonomiske og administrative bemærkninger </I></P>  \r\n\r\n<P>3.1. Administrationen af de gældende love </P>  \r\n\r\n<P>I medfør af naturbeskyttelseslovens § 85 behandler og afgør Skov- og  \r\n\r\n Naturstyrelsen efter delegation fra miljø- og energiministeren de klagesager,  \r\n\r\n som Naturklagenævnet visiterer til styrelsen. I 1995 behandlede styrelsen  \r\n\r\n således: </P>  \r\n\r\n<P>* klager over amternes afgørelser efter §§ 3 og 4 om beskyttede naturtyper  \r\n\r\n</P>  \r\n\r\n<P>* klager over amternes afgørelser efter §§ 15-19 om bygge- og  \r\n\r\n beskyttelseslinier </P>  \r\n\r\n<P>* klager over fredningsnævnenes afgørelser efter § 50, stk. 1, om  \r\n\r\n dispensationer fra fredninger </P>  \r\n\r\n<P>Endvidere behandler styrelsen et mindre antal klager over  \r\n\r\n statsskovdistrikternes afgørelser vedr. klitfredede arealer og klager over  \r\n\r\n amternes afgørelser vedr. offentlighedens adgang til naturen. Der har ikke  \r\n\r\n været klagesager vedr. amternes afgørelser om friluftsreklamer. </P>  \r\n\r\n<P>I medfør af råstoflovens § 14 behandler og afgør Skov- og Naturstyrelsen  \r\n\r\n efter delegation fra miljø- og energiministeren de klagesager vedr. amternes  \r\n\r\n afgørelser om råstofindvinding på land, som Naturklagenævnet visiterer til  \r\n\r\n styrelsen. I 1995 afgjorde styrelsen 25 sager. Antallet af klagesager er gået  \r\n\r\n meget ned i de senere år. Tallet må for perioden 1997-98 forventes at stige,  \r\n\r\n da mange tilladelser udløber i denne periode. </P>  \r\n\r\n<P> <I>3.2 Administrative og økonomiske konsekvenser af lovforslaget</I>  \r\n\r\n</P>  \r\n\r\n<P>Lovforslaget betyder, at sager, som påklages til Naturklagenævnet, ikke  \r\n\r\n længere kan henvises til afgørelse i Skov- og Naturstyrelsen. Lovforslaget  \r\n\r\n betyder endvidere, at Naturklagenævnet træder i stedet for Skov- og  \r\n\r\n Naturstyrelsen og miljø- og energiministeren som klageinstans, for så vidt  \r\n\r\n angår afgørelser efter klitfredningsbestemmelserne m.v. </P>  \r\n\r\n<P>Skov- og Naturstyrelsen har hidtil anvendt i alt ca. 3 årsværk til  \r\n\r\n klagesagsbehandling inden for de to berørte lovområder. Styrelsen skal  \r\n\r\n imidlertid fremover i et vist omfang afgive udtalelser til nævnet i sager,  \r\n\r\n som styrelsen hidtil har behandlet, idet styrelsen besidder den  \r\n\r\n teknisk-faglige ekspertise. Ressourceforbruget hertil skønnes til maksimalt 1  \r\n\r\n årsværk. Nettobesparelsen i Skov- og Naturstyrelsen forventes således at være  \r\n\r\n ca. 2 årsværk. Miljø- og energiministeriets departement har anvendt få  \r\n\r\n ressourcer på klagesagsbehandling. </P>  \r\n\r\n<P>I konsekvens af den foreslåede ændrede kompetencefordeling overflyttes 3  \r\n\r\n årsværk fra Skov- og Naturstyrelsen til Naturklagenævnet pr. 1. januar 1998.  \r\n\r\n</P>  \r\n\r\n<P>Amtskommunerne og kommunerne vil ikke blive berørt ressourcemæssigt af  \r\n\r\n lovforslaget. </P>  \r\n\r\n<P> <I>4. Miljøkonsekvenser</I>  </P>  \r\n\r\n<P>Lovforslaget har ingen miljøkonsekvenser. </P>  \r\n\r\n<P> <I>5. Erhvervsøkonomiske konsekvenser</I>  </P>  \r\n\r\n<P>Lovforslaget har ingen erhvervsøkonomiske konsekvenser. </P>  \r\n\r\n<P> <I>6. Forholdet til EU-retten</I>  </P>  \r\n\r\n<P>Lovforslaget indebærer ikke aspekter af relevans for EU-retten. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1 (§ 78) </P>  \r\n\r\n<P> <I>Til § 78</I>  </P>  \r\n\r\n<P>ad stk. 1 </P>  \r\n\r\n<P>Følgende sagskategorier er omfattet af forslaget: </P>  \r\n\r\n<P>* klager over amternes afgørelser om beskyttede naturtyper, §§ 3 og 4 </P>  \r\n\r\n<P>* klager over amternes/kommunernes afgørelser om bygge- og  \r\n\r\n beskyttelseslinier, §§ 15-19 </P>  \r\n\r\n<P>* klager over amternes afgørelser om friluftsreklamer, § 21 </P>  \r\n\r\n<P>* klager over amternes afgørelser om offentlighedens adgang til naturen,  \r\n\r\n kapitel 4 </P>  \r\n\r\n<P>Ændringsforslaget begrænser ikke muligheden for at få en afgørelse prøvet  \r\n\r\n ved en anden instans, men indebærer, at en lang række klagesager ikke længere  \r\n\r\n kan henvises af Naturklagenævnet til afgørelse i Skov- og Naturstyrelsen.  \r\n\r\n</P>  \r\n\r\n<P>Det forudsættes, at der fortsat vil blive foretaget besigtigelse i  \r\n\r\n klagesager efter behov med indkaldelse af sagens parter. </P>  \r\n\r\n<P>ad stk. 2 </P>  \r\n\r\n<P>Ændringsforslaget er redaktionelt. </P>  \r\n\r\n<P>ad stk. 3 </P>  \r\n\r\n<P>Ændringsforslaget indebærer, at klager over fredningsnævnenes afgørelser  \r\n\r\n om dispensationer fra fredninger efter § 50, stk. 1, ikke længere kan  \r\n\r\n visiteres af Naturklagenævnet til Skov- og Naturstyrelsen. </P>  \r\n\r\n<P>ad stk. 4 </P>  \r\n\r\n<P>I følge de gældende regler kan miljø- og energiministerens afgørelser  \r\n\r\n efter loven eller efter regler, der udstedes i medfør af loven, ikke påklages  \r\n\r\n til anden administrativ myndighed. </P>  \r\n\r\n<P>I medfør af bekendtgørelse nr. 217 af 21. marts 1994 om henlæggelse af  \r\n\r\n opgaver og beføjelser til Skov- og Naturstyrelsen, § 25 kan en række  \r\n\r\n afgørelser truffet af Skov- og Naturstyrelsen efter delegation påklages til  \r\n\r\n miljø- og energiministeren. Afgørelser truffet af statsskovdistrikterne efter  \r\n\r\n delegation kan påklages til Skov- og Naturstyrelsen. </P>  \r\n\r\n<P>I følge ændringsforslaget skal klager over afgørelser vedr.  \r\n\r\n fortidsmindebeskyttelse og klitfredning, hvor den centrale Skov- og  \r\n\r\n Naturstyrelse eller statsskovdistrikterne efter bemyndigelse fra miljø- og  \r\n\r\n energiministeren er 1. instans, fremover behandles af Naturklagenævnet - i  \r\n\r\n det omfang 1.instans-afgørelserne ikke er endelige. Sagerne behandles som  \r\n\r\n hidtil i højst 2 instanser. </P>  \r\n\r\n<P>Ændringsforslaget begrænser ikke de muligheder, der i dag er for at få en  \r\n\r\n afgørelse prøvet ved en anden instans. Dog foreslås det, at afgørelser efter  \r\n\r\n § 8, stk. 3, 2. pkt. om revision af grænser for klitfredning fremover ikke  \r\n\r\n kan påklages til anden administrativ myndighed, da der er tale om en teknisk  \r\n\r\n korrektion, der ikke indeholde juridiske eller skønsmæssige vurderinger. </P>  \r\n\r\n<P>I følge bekendtgørelse nr. 217 af 21. marts 1994 om henlæggelse af opgaver  \r\n\r\n og beføjelser til Skov- og Naturstyrelsen, § 26, stk. 3, kan visse afgørelser  \r\n\r\n vedrørende klitfredningsspørgsmål i dag kun påklages af adressaten. Det  \r\n\r\n foreslås, at denne begrænsning af kredsen af klageberettigede opgives,  \r\n\r\n således at kredsen af klageberettigede bliver identisk med lovens § 86,  \r\n\r\n hvorefter tillige offentlige myndigheder, Danmarks Naturfredningsforening og  \r\n\r\n lokale foreninger og lignende, som har en væsentlig interesse i afgørelsen,  \r\n\r\n er klageberettigede. </P>  \r\n\r\n<P>Efter lovens § 67, stk. 1, kan miljø- og energiministeren beslutte at  \r\n\r\n overtage amtsrådets eller kommunalbestyrelsens beføjelser efter loven i  \r\n\r\n sager, der berører andre myndigheders lovbestemte opgaver eller har større  \r\n\r\n betydning. Hjemlen har ikke været benyttet. Ministerens afgørelser i sådanne  \r\n\r\n sager kan som hidtil ikke påklages. </P>  \r\n\r\n<P>ad stk. 5 </P>  \r\n\r\n<P>Efter bekendtgørelse nr. 552 af 22. juni 1992 om klitfredning udstedt i  \r\n\r\n medfør af lovens § 8, stk.6 og 7, og § 27, stk. 3, træffer Skov- og  \r\n\r\n Naturstyrelsen en række afgørelser vedr. dispensationer mv., som ikke kan  \r\n\r\n påklages til anden administrativ myndighed. I henhold til  \r\n\r\n delegationsbekendtgørelsen (bek. nr. 217 af 21. marts 1994) har Skov- og  \r\n\r\n Naturstyrelsen henlagt disse beføjelser til statsskovdistrikterne, hvis  \r\n\r\n afgørelser i dag kan indbringes for Skov- og Naturstyrelsen.  \r\n\r\n Ændringsforslaget giver miljø- og energiministeren hjemmel til at fastsætte  \r\n\r\n klageadgang til Naturklagenævnet i sådanne sager, hvilket ministeren agter at  \r\n\r\n gøre. </P>  \r\n\r\n<P>Ændringsforslaget giver endvidere miljø- og energiministeren hjemmel til  \r\n\r\n at bestemme, at visse afgørelser efter regler udstedt i medfør af  \r\n\r\n naturbeskyttelsesloven ikke kan indbringes for anden administrativ myndighed.  \r\n\r\n Baggrunden for denne bemyndigelsesbestemmelse er, at visse sager har en sådan  \r\n\r\n karakter, at de ikke egner sig til behandling i Naturklagenævnet. Det gælder  \r\n\r\n sager, som ikke vedrører arealanvendelse i bred forstand, f.eks. afgørelser  \r\n\r\n vedrørende import, eksport, køb, salg m.m. af truede arter og afgørelser  \r\n\r\n vedrørende fredede krybdyr, padder, planter mv. </P>  \r\n\r\n<P>Til nr. 2 (§ 81) </P>  \r\n\r\n<P>Det fremgår af planlovens § 58, stk. 2, at &#187;Formanden kan på nævnets  \r\n\r\n vegne afgøre en klage efter lov om planlægning, når klagen ikke skønnes at  \r\n\r\n indeholde spørgsmål af meget væsentlig interesse i forhold til lovens  \r\n\r\n formål&#171;. I følge Naturklagenævnets forretningsorden kan nævnet forlange  \r\n\r\n en klage forelagt til nævnets afgørelse, indtil formanden har afsendt  \r\n\r\n afgørelsen i klagesagen. Det påhviler formanden at give nævnet oplysning om  \r\n\r\n alle modtagne klager. De samme procedureregler vil gælde for sager efter  \r\n\r\n naturbeskyttelsesloven. </P>  \r\n\r\n<P>Til nr. 3 (§ 83) </P>  \r\n\r\n<P>Ændringsforslaget er en konsekvensændring. </P>  \r\n\r\n<P>Til nr. 4 (§ 85) </P>  \r\n\r\n<P>Ændringsforslaget er en konsekvensændring. </P>  \r\n\r\n<P> <I>Til § 2</I>  </P>  \r\n\r\n<P>Til nr. 1 (§ 13) </P>  \r\n\r\n<P> <I>Til § 13</I>  </P>  \r\n\r\n<P>ad stk. 1 </P>  \r\n\r\n<P>Efter de gældende regler afgør Skov- og Naturstyrelsen en række  \r\n\r\n klagesager, idet Naturklagenævnet kun behandler klager, der er indgivet af  \r\n\r\n miljø- og energiministeren eller indeholder spørgsmål, som efter nævnets  \r\n\r\n vurdering har meget væsentlig interesse i forhold til lovens formål.  \r\n\r\n Ændringsforslaget indebærer, at klager over amtsrådets afgørelser, der  \r\n\r\n indgives til Naturklagenævnet, fremover ikke kan henvises til afgørelse i  \r\n\r\n Skov- og Naturstyrelsen. </P>  \r\n\r\n<P>I klagesager vedrørende råstofindvinding på landbrugsejendomme forudsættes  \r\n\r\n klagesagsbehandlingen efter råstofloven som hidtil koordineret med en  \r\n\r\n eventuel klagesagsbehandling efter landbrugsloven. </P>  \r\n\r\n<P>ad stk. 2 </P>  \r\n\r\n<P>I følge den gældende råstoflovs § 51, stk.1, skal sager om anmeldte  \r\n\r\n rettigheder til indvinding af andre råstoffer end sten, sand og grus efter §  \r\n\r\n 5 stk. 1, nr. 1-3, i råstofloven af 1972, behandles efter de hidtil gældende  \r\n\r\n regler i 1972-loven. </P>  \r\n\r\n<P>Efter § 11 i bekendtgørelse nr. 916 af 18. december 1991 om ansøgninger og  \r\n\r\n indberetninger om indvinding efter råstofloven og om amtsrådets kompetence  \r\n\r\n til at fastsætte vilkår for anmeldte rettigheder, er amtsrådet bemyndiget til  \r\n\r\n at fastsætte vilkår for de efter 1972-loven anerkendte anmeldelser. </P>  \r\n\r\n<P>I henhold til bekendtgørelse nr. 217 af 21. marts 1994 om henlæggelse af  \r\n\r\n opgaver og beføjelser til Skov- og Naturstyrelsen, § 18, stk. 1, nr. 14, og §  \r\n\r\n 25, stk.1, afgør Skov- og Naturstyrelsen endeligt klager over amtsrådets  \r\n\r\n fastsættelse af vilkår for de anmeldte rettigheder. Som følge af, at  \r\n\r\n Naturklagenævnet efter lovforslaget i øvrigt indsættes som eneste  \r\n\r\n klagemyndighed for amtsrådets afgørelser vedrørende forekomster på land,  \r\n\r\n foreslås Naturklagenævnet også indsat her. Der er i de senere år kun påklaget  \r\n\r\n få afgørelser. </P>  \r\n\r\n<P>ad stk. 3 </P>  \r\n\r\n<P>Ændringsforslaget er en konsekvens af de øvrige ændringer og indebærer  \r\n\r\n ikke en ændret adgang til at klage over miljø- og energiministerens og Skov-  \r\n\r\n og Naturstyrelsens afgørelser. Dog foreslås det, at afgørelser, som  \r\n\r\n ministeren træffer efter regler fastsat med hjemmel i lovens § 36, stk. 1,  \r\n\r\n skal kunne påklages til Naturklagenævnet. I § 36, stk. 1, er der hjemmel til  \r\n\r\n at fastsætte regler om, at tilladelser til råstofindvinding på land i visse  \r\n\r\n nærmere angivne tilfælde af mere vidtrækkende betydning meddeles af  \r\n\r\n ministeren. Hjemlen til at udstede sådanne regler har ikke været benyttet.  \r\n\r\n</P>  \r\n\r\n<P>Efter lovens § 36, stk. 2, kan miljø- og energiministeren beslutte at  \r\n\r\n overtage amtsrådets eller kommunalbestyrelsens beføjelser efter loven i  \r\n\r\n sager, der berører andre myndigheders lovbestemte opgaver eller har større  \r\n\r\n betydning. Hjemlen har ikke været benyttet. Ministerens afgørelser i sådanne  \r\n\r\n sager kan som hidtil ikke påklages. </P>  \r\n\r\n<P>Til nr. 2 (§ 14) </P>  \r\n\r\n<P>Bestemmelsen i § 14, stk. 1, svarer til bestemmelser i skovloven og  \r\n\r\n planloven. Der henvises i øvrigt til bemærkningerne til ændringsforslagets §  \r\n\r\n 1, nr. 2. </P>  \r\n\r\n<P>Til nr. 3 (§ 16) </P>  \r\n\r\n<P>Bestemmelsen er ændret som en konsekvens af, at det nu ikke alene er  \r\n\r\n amtsrådets afgørelser, der kan påklages, men at også miljø- og  \r\n\r\n energiministerens afgørelser efter § 13, stk. 3, 1. pkt. kan påklages. </P>  \r\n\r\n<P> <I>Til § 3</I>  </P>  \r\n\r\n<P>Lovens ikrafttræden er fastsat til 1. januar 1998. Klager, der er indgivet  \r\n\r\n inden lovens ikrafttræden, færdigbehandles efter de hidtil gældende  \r\n\r\n klageregler. </P>  \r\n\r\n<P>Skriftlig fremsættelse (30. oktober 1996) </P>  \r\n\r\n<P> <B>Miljø- og energiministeren</B> (Svend Auken): </P>  \r\n\r\n<P>Jeg skal herved tillade mig at fremsætte: </P>  \r\n\r\n<P> <I>Forslag til lov om ændring af lov om naturbeskyttelse og lov om  \r\n\r\n råstoffer. (Ændring af klageregler).</I>  </P>  \r\n\r\n<P>(Lovforslag nr. L 45). </P>  \r\n\r\n<P>I forbindelse med reformen af plan- og naturbeskyttelseslovgivningen i  \r\n\r\n 1992 blev Naturklagenævnet oprettet. Naturklagenævnet afløste det hidtidige  \r\n\r\n Overfredningsnævn. Nævnet behandler i dag alle klager over kommunale  \r\n\r\n afgørelser efter planloven. På Naturbeskyttelseslovens og råstoflovens område  \r\n\r\n behandler nævnet kun klager, som rummer spørgsmål af meget væsentlig  \r\n\r\n interesse i forhold til de 2 loves formål. Andre klager afgøres af Skov- og  \r\n\r\n Naturstyrelsen efter bemyndigelse fra miljø- og energiministeren. </P>  \r\n\r\n<P>Lovforslaget indebærer, at afgørelser, der påklages til Naturklagenævnet,  \r\n\r\n fremover ikke kan henvises til afgørelse i Skov- og Naturstyrelsen. Der er  \r\n\r\n eksempelvis tale om klager over amternes afgørelser efter  \r\n\r\n naturbeskyttelseslovens § 3 om beskyttede naturtyper, klager over  \r\n\r\n fredningsnævnenes afgørelser om dispensation fra fredninger og klager over  \r\n\r\n amternes afgørelser efter råstofloven om råstofindvinding på landjorden. </P>  \r\n\r\n<P>Endvidere vil Naturklagenævnet fremover som udgangspunkt erstatte miljø-  \r\n\r\n og energiministeren som klagemyndighed for Skov- og Naturstyrelsens  \r\n\r\n afgørelser som 1. instans på naturbeskyttelseslovens og råstoflovens områder,  \r\n\r\n ligesom Naturklagenævnet vil træde i stedet for Skov- og Naturstyrelsen som  \r\n\r\n klageinstans for statsskovdistrikternes afgørelser efter  \r\n\r\n naturbeskyttelsesloven. </P>  \r\n\r\n<P>De fordele, som knytter sig til et klagesystem med et uafhængigt nævn med  \r\n\r\n bred politisk sammensætning og to højesteretsdommere som endelig  \r\n\r\n klageinstans, vejer meget tungt. Det foreliggende forslag til ændringslov  \r\n\r\n tilgodeser ønsket om et klart, gennemskueligt og sammenhængende klagesystem,  \r\n\r\n hvor der ikke kan opstå tvivl om de involverede myndigheders rolle i  \r\n\r\n klagesagen. Ved forslaget undgår man den uklarhed, der kan opstå ved den  \r\n\r\n delte klagemyndighed, hvor klager indgives til Naturklagenævnet, men hvor  \r\n\r\n nævnet henviser de fleste klagesager til Skov- og Naturstyrelsens afgørelse.  \r\n\r\n</P>  \r\n\r\n<P>Lovforslaget indebærer, at Naturklagenævnets formand kan afgøre klager  \r\n\r\n efter naturbeskyttelsesloven og råstofloven, for så vidt angår forekomster på  \r\n\r\n landjorden, når klagen skønnes ikke at indeholde spørgsmål af meget væsentlig  \r\n\r\n interesse i forhold til de 2 loves formål. Formanden træffer afgørelsen på  \r\n\r\n nævnets vegne, hvilket betyder, at formanden ikke imod nævnets opfattelse kan  \r\n\r\n behandle sager som formandssager. Tilsvarende bestemmelse om  \r\n\r\n formandskompetence findes i planloven og skovloven. De nærmere procedurer  \r\n\r\n fastlægges i Naturklagenævnets forretningsorden og ved aftale. </P>  \r\n\r\n<P>Idet der i øvrigt henvises til lovforslaget med bemærkninger, anbefales  \r\n\r\n Folketingets velvillige behandling af forslaget. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P> <B>Forslag til ændring af lov om </B></P>  \r\n\r\n<P>naturbeskyttelse </P>  \r\n\r\n<P>1.  <I>§ 78</I> affattes således: </P>  \r\n\r\n<P>&#187; <B>§ 78.</B> Amtsrådets og kommunalbestyrelsens afgørelser efter  \r\n\r\n loven eller de regler, der udstedes efter loven, kan påklages til  \r\n\r\n Naturklagenævnet efter bestemmelserne i dette kapitel. Afgørelser efter § 73,  \r\n\r\n stk. 6, kan dog ikke påklages. </P>  \r\n\r\n<P> <I>Stk. 2.</I> Miljø- og energiministeren kan bestemme, at afgørelser,  \r\n\r\n der træffes af amtsrådet efter regler udstedt efter § 20, stk. 2, ikke skal  \r\n\r\n kunne påklages. </P>  \r\n\r\n<P> <I>Stk. 3.</I> Fredningsnævnets afgørelser efter § 50, stk. 1, kan  \r\n\r\n påklages til Naturklagenævnet efter bestemmelserne i dette kapitel. For klage  \r\n\r\n over fredningsnævnets øvrige afgørelser gælder § 43. </P>  \r\n\r\n<P> <I>Stk. 4.</I> Miljø- og energiministerens afgørelser efter § 9, § 11,  \r\n\r\n stk. 1 og 2, § 27, stk. 1 og 2, § 53, stk. 1 og 2, og § 75, stk. 2, 1. pkt.,  \r\n\r\n kan påklages til Naturklagenævnet efter bestemmelserne i dette kapitel.  \r\n\r\n Tilsvarende kan afgørelser efter § 65, stk. 1, påklages til Naturklagenævnet  \r\n\r\n for så vidt angår dispensationer fra bestemmelserne i § 8, stk. 1, § 11, stk.  \r\n\r\n 3, § 12, stk. 1, 1. pkt., og § 14, stk. 1 og 2, bortset fra tilladelser til  \r\n\r\n arkæologiske undersøgelser af fortidsminder og historiske skibsvrag. Andre  \r\n\r\n afgørelser efter loven kan ikke påklages til anden administrativ myndighed,  \r\n\r\n jf. dog § 60, stk. 3. </P>  \r\n\r\n<P> <I>Stk. 5.</I> Miljø- og energiministeren kan fastsætte bestemmelser om  \r\n\r\n klage over afgørelser truffet af ministeren efter regler udstedt i medfør af  \r\n\r\n loven. Miljø- og energiministeren kan bestemme, at sådanne afgørelser kan  \r\n\r\n indbringes for Naturklagenævnet, eller at sådanne afgørelser ikke kan  \r\n\r\n indbringes for anden administrativ myndighed.&#171; </P>  \r\n\r\n<P> <B>§ 78.</B> Amtsrådets og kommunalbestyrelsens afgørelser efter loven  \r\n\r\n eller de regler, der udstedes efter loven, kan påklages efter bestemmelserne  \r\n\r\n i dette kapitel. Afgørelser efter § 73, stk. 6, kan dog ikke påklages. </P>  \r\n\r\n<P> <I>Stk. 2.</I> Fredningsnævnets afgørelser efter § 50, stk. 1, kan  \r\n\r\n påklages efter bestemmelserne i dette kapitel. For klage over  \r\n\r\n fredningsnævnets øvrige afgørelser gælder § 43. </P>  \r\n\r\n<P> <I>Stk. 3.</I> Miljøministerens afgørelser efter loven eller efter  \r\n\r\n regler, der udstedes i medfør af loven, kan ikke påklages til anden  \r\n\r\n administrativ myndighed, jf. dog § 60, stk. 3. </P>  \r\n\r\n<P> <I>Stk. 4.</I> Miljøministeren kan bestemme, at afgørelser, der træffes  \r\n\r\n af amtsrådet efter regler udstedt efter § 20, stk. 2, ikke skal kunne  \r\n\r\n påklages. </P>  \r\n\r\n<P> <B>2.</B> I <I>§ 81</I> indsættes som <I>stk. 3:</I>  </P>  \r\n\r\n<P>&#187; <I>Stk. 3.</I> Naturklagenævnets formand kan på nævnets vegne  \r\n\r\n træffe afgørelse i klager efter naturbeskyttelsesloven, når klagen skønnes  \r\n\r\n ikke at indeholde spørgsmål af meget væsentlig interesse i forhold til lovens  \r\n\r\n formål&#171;. </P>  \r\n\r\n<P> <B>§ 81.</B> Nævnet er beslutningsdygtigt, når mindst halvdelen af  \r\n\r\n medlemmerne, herunder formanden eller en viceformand er til stede. </P>  \r\n\r\n<P> <I>Stk. 2.</I> Nævnets afgørelse i de enkelte sager træffes ved  \r\n\r\n almindelig stemmeflerhed. Ved stemmelighed er formandens henholdsvis  \r\n\r\n viceformandens stemme udslagsgivende. </P>  \r\n\r\n<P> <B>3.</B>  <I>§ 83, stk. 2,</I> ophæves. </P>  \r\n\r\n<P> <B>§ 83.</B> Miljøministeren fastsætter nævnets forretningsorden. </P>  \r\n\r\n<P> <I>Stk. 2.</I> Det kan bestemmes i forretningsordenen, at formanden eller  \r\n\r\n efter formandens bemyndigelse en viceformand på nævnets vegne kan henvise en  \r\n\r\n klage til miljøministerens afgørelse. </P>  \r\n\r\n<P> <B>4.</B>  <I>§ 85</I> ophæves. </P>  \r\n\r\n<P> <B>§ 85.</B> Naturklagenævnet afgør klager, der er indgivet af  \r\n\r\n miljøministeren eller indeholder spørgsmål, som efter nævnets vurdering har  \r\n\r\n meget væsentlig interesse i forhold til lovens formål, jf. dog § 43, stk.. 1,  \r\n\r\n og § 6o, stk. 3. Miljøministeren afgør andre klager. </P>  \r\n\r\n<P> <B>Forslag til ændring af lov om råstoffer </B></P>  \r\n\r\n<P>1.  <I>§ 13</I> affattes således: </P>  \r\n\r\n<P> <B>&#187;§ 13.</B> Amtsrådets afgørelser efter loven eller de regler, der  \r\n\r\n fastsættes i medfør af loven, kan for så vidt angår forekomster på landjorden  \r\n\r\n påklages til Naturklagenævnet efter bestemmelserne i §§ 14-16. Amtsrådets  \r\n\r\n afgørelser efter § 7, stk. 2, § 9, stk. 2, og § 11 kan dog ikke påklages til  \r\n\r\n anden administrativ myndighed. </P>  \r\n\r\n<P> <I>Stk. 2.</I> Afgørelser om fastsættelse af vilkår efter § 5, stk. 3, i  \r\n\r\n lov nr. 285 af 7. juni 1972 om udnyttelse af sten, grus og andre  \r\n\r\n naturforekomster i jorden og på søterritoriet, jf. råstoflovens § 51, stk. 1,  \r\n\r\n kan påklages til Naturklagenævnet efter bestemmelserne i §§ 14-16. </P>  \r\n\r\n<P> <I>Stk. 3.</I> Miljø- og energiministerens afgørelser efter regler, der  \r\n\r\n fastsættes i medfør af lovens § 36, kan påklages til Naturklagenævnet efter  \r\n\r\n bestemmelserne i §§ 14-16. Miljø- og energiministerens afgørelser efter loven  \r\n\r\n eller efter de regler, der fastsættes i medfør af loven, vedrørende  \r\n\r\n forekomster på landjorden kan i øvrigt ikke påklages til anden administrativ  \r\n\r\n myndighed.&#171; </P>  \r\n\r\n<P> <B>§ 13.</B> Amtsrådets afgørelser efter loven eller de regler, der  \r\n\r\n fastsættes i medfør af loven, kan for så vidt angår forekomster på landjorden  \r\n\r\n påklages efter bestemmelserne i §§ 14-16. Amtsrådets afgørelser efter § 7,  \r\n\r\n stk. 2, § 9, stk. 2, og § 11 kan dog ikke påklages til anden administrativ  \r\n\r\n myndighed. </P>  \r\n\r\n<P> <I>Stk. 2.</I> Miljøministerens afgørelser efter loven eller de regler,  \r\n\r\n der fastsættes i medfør af loven, kan ikke påklages til anden administrativ  \r\n\r\n myndighed. </P>  \r\n\r\n<P> <B>2.</B>  <I>§ 14</I> affattes således: </P>  \r\n\r\n<P>&#187; <B>§ 14.</B> Naturklagenævnets formand kan på nævnets vegne træffe  \r\n\r\n afgørelse i klager efter råstofloven, når klagen skønnes ikke at indeholde  \r\n\r\n spørgsmål af meget væsentlig interesse i forhold til lovens formål. </P>  \r\n\r\n<P> <I>Stk. 2.</I> Naturklagenævnets afgørelser kan ikke påklages til anden  \r\n\r\n administrativ myndighed.&#171; </P>  \r\n\r\n<P> <B>§ 14.</B> Naturklagenævnet afgør klager, der indgives af  \r\n\r\n miljøministeren eller indeholder spørgsmål, som efter nævnets vurdering har  \r\n\r\n meget væsentlig interesse i forhold til lovens formål. Miljøministeren afgør  \r\n\r\n andre klager. </P>  \r\n\r\n<P> <B>3.</B>  <I>§ 16, stk. 2,</I> affattes således: </P>  \r\n\r\n<P>&#187; <I>Stk. 2.</I> Klage indgives skriftligt til den myndighed, der har  \r\n\r\n truffet afgørelsen. Myndigheden videresender klagen til Naturklagenævnet  \r\n\r\n ledsaget af den påklagede afgørelse og det materiale, der er indgået i sagens  \r\n\r\n bedømmelse.&#171; </P>  \r\n\r\n<P> <B>§ 16.</B> Klagefristen er 4 uger fra den dag, afgørelsen er meddelt.  \r\n\r\n Er afgørelsen offentligt bekendtgjort, regnes klagefristen dog altid fra  \r\n\r\n bekendtgørelsen. Hvis klagefristen udløber på en lørdag eller helligdag,  \r\n\r\n forlænges fristen til den følgende hverdag. </P>  \r\n\r\n<P> <I>Stk. 2.</I> Klage indgives skriftligt til amtsrådet, der videresender  \r\n\r\n den til Naturklagenævnet ledsaget af den påklagede afgørelse og det  \r\n\r\n materiale, der er indgået i sagens bedømmelse. </P>  \r\n\r\n<P> <I>Stk. 3.</I> En tilladelse må ikke udnyttes, før klagefristen er  \r\n\r\n udløbet. </P>  \r\n\r\n<P> <I>Stk. 4.</I> Rettidig klage har opsættende virkning for den påklagede  \r\n\r\n afgørelse, medmindre klagemyndigheden bestemmer andet. </P>  \r\n\r\n<P>Efter 2. behandling den 17. december 1996 </P>  \r\n\r\n<P> <B>§ 1</B>  </P>  \r\n\r\n<P>I lov nr. 9 af 3. januar 1992 om naturbeskyttelse, som ændret senest ved  \r\n\r\n lov nr. 439 af 1. juni 1994, foretages følgende ændringer: </P>  \r\n\r\n<P> <B>1.</B>  <I>§ 78</I> affattes således: </P>  \r\n\r\n<P>&#187; <B>§ 78.</B> Amtsrådets og kommunalbestyrelsens afgørelser efter  \r\n\r\n loven eller de regler, der udstedes efter loven, kan påklages til  \r\n\r\n Naturklagenævnet efter bestemmelserne i dette kapitel. Afgørelser efter § 73,  \r\n\r\n stk. 6, kan dog ikke påklages. </P>  \r\n\r\n<P> <I>Stk. 2.</I> Miljø- og energiministeren kan bestemme, at afgørelser,  \r\n\r\n der træffes af amtsrådet efter regler udstedt efter § 20, stk. 2, ikke skal  \r\n\r\n kunne påklages. </P>  \r\n\r\n<P> <I>Stk. 3.</I> Fredningsnævnets afgørelser efter § 50, stk. 1, kan  \r\n\r\n påklages til Naturklagenævnet efter bestemmelserne i dette kapitel. For klage  \r\n\r\n over fredningsnævnets øvrige afgørelser gælder § 43. </P>  \r\n\r\n<P> <I>Stk. 4.</I> Miljø- og energiministerens afgørelser efter § 9, § 11,  \r\n\r\n stk. 1 og 2, § 27, stk. 1 og 2, § 53, stk. 1 og 2, og § 75, stk. 2, 1. pkt.,  \r\n\r\n kan påklages til Naturklagenævnet efter bestemmelserne i dette kapitel.  \r\n\r\n Tilsvarende kan afgørelser efter § 65, stk. 1, påklages til Naturklagenævnet,  \r\n\r\n for så vidt angår dispensationer fra bestemmelserne i § 8, stk. 1, § 11, stk.  \r\n\r\n 3, § 12, stk. 1, 1. pkt., og § 14, stk. 1 og 2, bortset fra tilladelser til  \r\n\r\n arkæologiske undersøgelser af fortidsminder og historiske skibsvrag. Andre  \r\n\r\n afgørelser efter loven kan ikke påklages til anden administrativ myndighed,  \r\n\r\n jf. dog § 60, stk. 3. </P>  \r\n\r\n<P> <I>Stk. 5.</I> Miljø- og energiministeren kan fastsætte bestemmelser om  \r\n\r\n klage over afgørelser truffet af ministeren efter regler udstedt i medfør af  \r\n\r\n loven. Miljø- og energiministeren kan bestemme, at sådanne afgørelser kan  \r\n\r\n påklages til Naturklagenævnet, eller at sådanne afgørelser ikke kan påklages  \r\n\r\n til anden administrativ myndighed.&#171; </P>  \r\n\r\n<P> <B>2.</B> I <I>§ 81</I> indsættes som <I>stk. 3:</I>  </P>  \r\n\r\n<P> <I>&#187;Stk. 3.</I> Naturklagenævnets formand kan på nævnets vegne  \r\n\r\n træffe afgørelse i klager efter loven, når klagen skønnes ikke at indeholde  \r\n\r\n spørgsmål af meget væsentlig interesse i forhold til lovens formål.&#171;  \r\n\r\n</P>  \r\n\r\n<P> <B>3.</B>  <I>§ 83, stk. 2,</I> ophæves. </P>  \r\n\r\n<P> <B>4.</B>  <I>§ 85</I> ophæves. </P>  \r\n\r\n<P> <B>§ 2</B>  </P>  \r\n\r\n<P>I lov om råstoffer, jf. lovbekendtgørelse nr. 165 af 10. marts 1992, som  \r\n\r\n ændret senest ved lov nr. 484 af 12. juni 1996, foretages følgende ændringer:  \r\n\r\n</P>  \r\n\r\n<P> <B>1.</B>  <I>§ 13</I> affattes således: </P>  \r\n\r\n<P> <B>&#187;§ 13.</B> Amtsrådets afgørelser efter loven eller de regler, der  \r\n\r\n fastsættes i medfør af loven, kan, for så vidt angår forekomster på  \r\n\r\n landjorden, påklages til Naturklagenævnet efter bestemmelserne i §§ 14-16.  \r\n\r\n Amtsrådets afgørelser efter § 7, stk. 2, § 9, stk. 2, og § 11 kan dog ikke  \r\n\r\n påklages til anden administrativ myndighed. </P>  \r\n\r\n<P> <I>Stk. 2.</I> Afgørelser om fastsættelse af vilkår efter § 5, stk. 3, i  \r\n\r\n lov nr. 285 af 7. juni 1972 om udnyttelse af sten, grus og andre  \r\n\r\n naturforekomster i jorden og på søterritoriet, jf. råstoflovens § 51, stk. 1,  \r\n\r\n kan påklages til Naturklagenævnet efter bestemmelserne i §§ 14-16. </P>  \r\n\r\n<P> <I>Stk. 3.</I> Miljø- og energiministerens afgørelser efter regler, der  \r\n\r\n fastsættes i medfør af lovens § 36, kan påklages til Naturklagenævnet efter  \r\n\r\n bestemmelserne i §§ 14-16. Miljø- og energiministerens afgørelser efter loven  \r\n\r\n eller efter de regler, der fastsættes i medfør af loven, vedrørende  \r\n\r\n forekomster på landjorden kan i øvrigt ikke påklages til anden administrativ  \r\n\r\n myndighed.&#171; </P>  \r\n\r\n<P> <B>2.</B>  <I>§ 14</I> affattes således: </P>  \r\n\r\n<P>&#187; <B>§ 14.</B> Naturklagenævnets formand kan på nævnets vegne træffe  \r\n\r\n afgørelse i klager efter loven, når klagen skønnes ikke at indeholde  \r\n\r\n spørgsmål af meget væsentlig interesse i forhold til lovens formål. </P>  \r\n\r\n<P> <I>Stk. 2.</I> Naturklagenævnets afgørelser kan ikke påklages til anden  \r\n\r\n administrativ myndighed.&#171; </P>  \r\n\r\n<P> <B>3.</B>  <I>§ 16, stk. 2,</I> affattes således: </P>  \r\n\r\n<P> <I>&#187;Stk. 2.</I> Klage indgives skriftligt til den myndighed, der har  \r\n\r\n truffet afgørelsen. Myndigheden videresender klagen til Naturklagenævnet  \r\n\r\n ledsaget af den påklagede afgørelse og det materiale, der er indgået i sagens  \r\n\r\n bedømmelse.&#171; </P>  \r\n\r\n<P> <B>§ 3</B>  </P>  \r\n\r\n<P> <I>Stk. 1.</I> Loven træder i kraft den 1. juli 1997. </P>  \r\n\r\n<P> <I>Stk. 2.</I> Afgørelser, der er påklaget inden lovens ikrafttræden,  \r\n\r\n færdigbehandles efter de hidtil gældende klageregler. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "14/01/1997"
        },
        {
            "displayName": "Accession",
            "displayValue": "199612K00045"
        },
        {
            "displayName": "Entydig dokumentidentifikation",
            "displayValue": "CL007233"
        },
        {
            "displayName": "Dato for førstegangsindlæggelse",
            "displayValue": "14/01/1997"
        },
        {
            "displayName": "Dato for indlæggelse",
            "displayValue": "14/01/1997"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "45"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}