{
    "id": 202954,
    "title": "Bekendtgørelse om undtagelse for at anvende standardformularer ved udstedelse af zootekniske certifikater og om straf for overtrædelse af Europa-Parlamentets og Rådets forordning (EU) nr. 2016/1012 af 8. juni 2016",
    "documentTypeId": "60",
    "isSagsforlobPeriodValid": true,
    "shortName": "BEK nr 1228 af 26/10/2018",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om undtagelse for at anvende standardformularer ved udstedelse af zootekniske certifikater og om straf for overtrædelse af Europa-Parlamentets og Rådets forordning (EU) nr. 2016/1012 af 8. juni 2016</p>\r\n<p class=\"Indledning2\">I medfør af § 21, § 23, stk. 1, § 67 og § 70, stk. 3, i lov om hold af dyr, jf. lovbekendtgørelse nr. 998 af 2. juli 2018, fastsættes efter bemyndigelse i henhold til § 7, nr. 1, og § 10, stk. 1, nr. 3, i bekendtgørelse nr. 1592 af 15. december 2017 om Fødevarestyrelsens opgaver og beføjelser:</p>\r\n<p class=\"ParagrafGruppeOverskrift\">\r\n   <span>Anvendelsesområde</span>\r\n</p>\r\n<p class=\"Paragraf\" id=\"idc4062226-c7c7-4008-a415-6bf7c578f3f8\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Denne bekendtgørelse vedrører Europa-Parlamentets og Rådets forordning (EU) 2016/1012 af 8. juni 2016 om zootekniske og genealogiske betingelser for avl, handel med og indførsel til Unionen af racerene avlsdyr, hybridavlssvin og avlsmateriale herfra og om ændring af forordning (EU) nr. 652/2014, Rådets direktiv 89/608/EØF og 90/425/EØF og ophævelse af visse retsakter på området for dyreavl (”dyreavlsforordning”).</p>\r\n<p class=\"ParagrafGruppeOverskrift\">\r\n   <span>Definitioner</span>\r\n</p>\r\n<p class=\"Paragraf\" id=\"id5d3ccaa3-ca0e-4f39-87ac-08570a1af9ca\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> I denne bekendtgørelse anvendes definitionerne i dyreavlsforordningens artikel 2 ved forståelsen af</p>\r\n<p class=\"Liste1\">\r\n   <span class=\"Liste1Nr\" id=\"id3664887f-c7f6-4f38-a479-f6621219ba6c\">1)</span> avlsdyr,</p>\r\n<p class=\"Liste1\">\r\n   <span class=\"Liste1Nr\" id=\"id1f4b42b8-4a1f-4e17-89de-279a7a7a2f8e\">2)</span> avlsforetagende,</p>\r\n<p class=\"Liste1\">\r\n   <span class=\"Liste1Nr\" id=\"idd31cfba5-bfe4-457c-84a0-3838096120b8\">3)</span> avlsmateriale,</p>\r\n<p class=\"Liste1\">\r\n   <span class=\"Liste1Nr\" id=\"id1b86ed55-2a23-4740-a3b0-423667b32f76\">4)</span> avlsprogram,</p>\r\n<p class=\"Liste1\">\r\n   <span class=\"Liste1Nr\" id=\"id174cb860-6640-4c00-98af-2c015398f495\">5)</span> avlsregister,</p>\r\n<p class=\"Liste1\">\r\n   <span class=\"Liste1Nr\" id=\"idf89e5118-0090-461c-b0fb-2188b14d5d94\">6)</span> dyr,</p>\r\n<p class=\"Liste1\">\r\n   <span class=\"Liste1Nr\" id=\"id0aa0a216-e22b-463a-b9ce-395e0c7589cb\">7)</span> handel,</p>\r\n<p class=\"Liste1\">\r\n   <span class=\"Liste1Nr\" id=\"id35ec1991-e97c-4a19-8884-ea831f33cc70\">8)</span> hybridavlssvin,</p>\r\n<p class=\"Liste1\">\r\n   <span class=\"Liste1Nr\" id=\"id8294b9a5-b06f-402f-b0e3-a45475ba0f5b\">9)</span> kompetent myndighed,</p>\r\n<p class=\"Liste1\">\r\n   <span class=\"Liste1Nr\" id=\"iddc622e26-c663-4035-a056-3a3c7d4ec075\">10)</span> operatør,</p>\r\n<p class=\"Liste1\">\r\n   <span class=\"Liste1Nr\" id=\"id01ebaefa-4044-44cf-b528-a715f2b89b8b\">11)</span> racerent avlsdyr,</p>\r\n<p class=\"Liste1\">\r\n   <span class=\"Liste1Nr\" id=\"ida0aa5c0f-0f50-46fa-ac17-23782aabf61e\">12)</span> stambog, og</p>\r\n<p class=\"Liste1\">\r\n   <span class=\"Liste1Nr\" id=\"id35365ced-cfb2-431b-8b69-2536a49d0513\">13)</span> zooteknisk certifikat.</p>\r\n<p class=\"ParagrafGruppeOverskrift\">\r\n   <span>Zootekniske certifikater og andre dokumenter</span>\r\n</p>\r\n<p class=\"Paragraf\" id=\"id0e2706de-830f-4e92-aa58-6ecba0b913e6\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Raceforeninger og avlsforetagender kan for avlsdyr, bortset fra avlsdyr af hestearterne, undlade at anvende de standardformularer, som er vedtaget efter dyreavlsforordningens artikel 30, stk. 10, hvis undladelsen sker i overensstemmelse med dyreavlsforordningens artikel 31, stk. 2, litra a.</p>\r\n<p class=\"Stk2\">\r\n   <span class=\"StkNr\" id=\"id2aefe6f7-49f8-423f-88ee-4113a10067c8\">Stk. 2.</span> Raceforeninger og avlsforetagender kan for avlsmateriale fra avlsdyr undlade at anvende de standardformularer, som er vedtaget efter dyreavlsforordningens artikel 30, stk. 10, hvis undladelsen sker i overensstemmelse med dyreavlsforordningens artikel 31, stk. 2, litra b. Raceforeninger og avlsforetagender kan endvidere lade de zootekniske certifikater eller dokumenter, som træder i stedet for, udstede af de operatører og efter de betingelser, der er nævnt i dyreavlsforordningens artikel 31, stk. 1.</p>\r\n<p class=\"Stk2\">\r\n   <span class=\"StkNr\" id=\"id6520859e-d976-4596-9bb5-42403392dbd9\">Stk. 3.</span> Raceforeninger kan for avlsdyr af hestearterne undlade at inkludere oplysninger i det dokument, som er omhandlet i dyreavlsforordningens artikel 32, stk. 1, hvis dette sker i overensstemmelse med dyreavlsforordningens artikel 32, stk. 3 eller 4.</p>\r\n<p class=\"Stk2\">\r\n   <span class=\"StkNr\" id=\"idfe9a33fb-7437-462e-a052-99d2ccd5051c\">Stk. 4.</span> Undtagelserne i stk. 1, 2 og 3, finder kun anvendelse ved handel mellem medlemsstater, hvis den kompetente myndighed i en anden medlemsstat, hvor handlen sker, tillige har givet tilladelse hertil efter dyreavlsforordningens artikel 31, stk. 1 eller 2 eller artikel 32, stk. 3 eller 4.</p>\r\n<p class=\"ParagrafGruppeOverskrift\">\r\n   <span>Straf</span>\r\n</p>\r\n<p class=\"Paragraf\" id=\"id2e609d3f-b8e1-46e0-a258-208596618014\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Medmindre højere straf er forskyldt efter den øvrige lovgivning straffes med bøde den, der</p>\r\n<p class=\"Liste1\">\r\n   <span class=\"Liste1Nr\" id=\"id7678255d-84ff-4e3b-9ceb-3861c0f6ed52\">1)</span> foretager ændringer i sit avlsprogram uden at dette meddeles til Fødevarestyrelsen eller før de meddelte ændringer kan anses for godkendt, jf. dyreavlsforordningens artikel 9, stk. 1 og 3,</p>\r\n<p class=\"Liste1\">\r\n   <span class=\"Liste1Nr\" id=\"id31b4f5a8-5acc-47ba-b3a8-b069f5973dea\">2)</span> undlader at informere de relevante avlere om ændringer i et avlsprogram, jf. dyreavlsforordningens artikel 9, stk. 4,</p>\r\n<p class=\"Liste1\">\r\n   <span class=\"Liste1Nr\" id=\"iddb4b6420-dbc4-4c04-8745-bbe199e8dd6a\">3)</span> tilsidesætter de rettigheder, som tilkommer avlerne efter dyreavlsforordningens artikel 13,</p>\r\n<p class=\"Liste1\">\r\n   <span class=\"Liste1Nr\" id=\"iddc9b0baf-c727-4e9c-9566-5717d385a12b\">4)</span> efter anmodning undlader at indføre dyr i stambog eller avlsregister i strid med dyreavlsforordningens artikel 18 eller 23,</p>\r\n<p class=\"Liste1\">\r\n   <span class=\"Liste1Nr\" id=\"idfe5db614-b0f1-4247-9420-b218558e4bd4\">5)</span> undlader at acceptere dyr eller avlsmateriale herfra til avl, jf. dyreavlsforordningens artikel 21 eller 24,</p>\r\n<p class=\"Liste1\">\r\n   <span class=\"Liste1Nr\" id=\"iddbb5b406-07fb-491f-9e30-c176d80719e6\">6)</span> undlader at sikre, at individafprøvning og avlsværdivurdering sker efter de metoder, som er fastsat i dyreavlsforordningens artikel 25,</p>\r\n<p class=\"Liste1\">\r\n   <span class=\"Liste1Nr\" id=\"id5ab25641-bf6c-4888-99ec-4f2dc38904ec\">7)</span> undlader at offentliggøre de nærmere oplysninger om dem, der foretager individafprøvningen eller avlsværdivurderingen, jf. dyreavlsforordningens artikel 27, stk. 6,</p>\r\n<p class=\"Liste1\">\r\n   <span class=\"Liste1Nr\" id=\"id86523c39-21fe-419e-8f00-a42b81d4c242\">8)</span> undlader at offentliggøre og ajourføre oplysninger i overensstemmelse med dyreavlsforordningens artikel 28, stk. 2, eller</p>\r\n<p class=\"Liste1\">\r\n   <span class=\"Liste1Nr\" id=\"idaf5a0150-3834-4b33-9125-cb0b91ca1ff8\">9)</span> undlader at udstede zootekniske certifikater, når der er pligt hertil, eller som ikke sikrer rettidig fremsendelse, jf. dyreavlsforordningens artikel 30, stk. 1 og 3.</p>\r\n<p class=\"Stk2\">\r\n   <span class=\"StkNr\" id=\"id87a7eeb2-4724-4fb6-8d0d-6c1ff645b797\">Stk. 2.</span> Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er</p>\r\n<p class=\"Liste1\">\r\n   <span class=\"Liste1Nr\" id=\"id56935899-3aa7-4124-a21d-5a8bbc6d0ee6\">1)</span> forvoldt skade på sundheden eller fremkaldt fare herfor, eller</p>\r\n<p class=\"Liste1\">\r\n   <span class=\"Liste1Nr\" id=\"id592cd69c-0eb5-4bac-9201-bd8bdc749620\">2)</span> opnået eller tilsigtet opnået en økonomisk fordel for den pågældende selv eller andre.</p>\r\n<p class=\"Stk2\">\r\n   <span class=\"StkNr\" id=\"id4db855f8-27cc-41a0-86d2-3183289e1f61\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"ParagrafGruppeOverskrift\">\r\n   <span>Ikrafttræden</span>\r\n</p>\r\n<p class=\"Paragraf\" id=\"idada3b961-2ed4-4c67-a4a1-40001a174a60\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Bekendtgørelsen træder i kraft den 1. november 2018.</p>\r\n<p class=\"Stk2\">\r\n   <span class=\"StkNr\" id=\"idf6b1a81b-47d6-4c6b-beef-a914d57387e0\">Stk. 2.</span> Følgende bekendtgørelser ophæves:</p>\r\n<p class=\"Liste1\">\r\n   <span class=\"Liste1Nr\" id=\"ideba5c41a-9b40-445c-9dbd-e29d86961b1a\">1)</span> Bekendtgørelse nr. 31 af 11. januar 2016 om racerent avlskvæg.</p>\r\n<p class=\"Liste1\">\r\n   <span class=\"Liste1Nr\" id=\"id980c1296-775d-4393-b82b-7188540079d4\">2)</span> Bekendtgørelse nr. 16 af 7. januar 2016 om avlsmæssige betingelser for omsætning af hovdyr.</p>\r\n<p class=\"Liste1\">\r\n   <span class=\"Liste1Nr\" id=\"id1b299f49-ccd5-45c6-b8f1-147551754492\">3)</span> Bekendtgørelse nr. 1057 af 7. november 2005 om racerene avlsfår og -geder.</p>\r\n<p class=\"Liste1\">\r\n   <span class=\"Liste1Nr\" id=\"iddd92d797-6e26-4165-9a07-6ee087f861c1\">4)</span> Bekendtgørelse nr. 439 af 28. maj 1996 om racerene avlssvin og hybridavlssvin.</p>\r\n<p class=\"Liste1\">\r\n   <span class=\"Liste1Nr\" id=\"id568760a0-8976-42b2-bcbe-f6bf5cf03d06\">5)</span> Bekendtgørelse nr. 440 af 28. maj 1996 om betingelser for stambogsføring m.v., som kan påvirke samhandelen med visse husdyr.</p><div class=\"Givet\" id=\"Givet\"><p class=\"Givet\" align=\"center\">Fødevarestyrelsen, den 26. oktober 2018</p><p class=\"Sign1\" align=\"center\">P.D.V.<br />Per Henriksen</p><p class=\"Sign2\" align=\"right\">/ Jacob Neumann Freisleben</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "popularTitle": "Dyreavlsbekendtgørelsen",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/10/2018"
        },
        {
            "displayName": "Accession",
            "displayValue": "B20180122805"
        },
        {
            "displayName": "Entydig dokumentidentifikation",
            "displayValue": "CK001808"
        },
        {
            "displayName": "Dato for førstegangsindlæggelse",
            "displayValue": "27/10/2018"
        },
        {
            "displayName": "Dato for indlæggelse",
            "displayValue": "27/10/2018"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1228"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "26/10/2018"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Miljø- og Fødevaremin.,<br />Fødevarestyrelsen, j.nr. 2018-15-31-00432"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}