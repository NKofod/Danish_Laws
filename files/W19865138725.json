{
    "id": 33930,
    "title": "Dagpenge - beregning - arbejdsløs, dagpengeberettiget medlem af arbejdsløshedskasse (* 1) (* 4) ",
    "documentTypeId": "240",
    "isSagsforlobPeriodValid": false,
    "shortName": "KEN nr 51387 af 22/04/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En sikret havde forud for en sygeperiode fra 29. september 1983  \r\n\r\n modtaget arbejdsløshedsdagpenge, idet hun var ledig som følge af hjemsendelse  \r\n\r\n på grund af råvaremangel. Da sikrede havde modtaget fulde  \r\n\r\n arbejdsløshedsdagpenge, fandt ankestyrelsen, at bestemmelsen i § 3, stk. 2, i  \r\n\r\n socialministeriets bekendtgørelse af 20. december 1982 om dagpengegivende  \r\n\r\n indtægter var direkte anvendelig, og at sikrede var berettiget til  \r\n\r\n sygedagpenge af samme størrelse som hendes arbejdsløshedsdagpenge. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Dagpenge - beregning - arbejdsløs,  \r\n\r\n dagpengeberettiget medlem af arbejdsløshedskasse (* 1) (* 4) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>En sikret havde indgivet anmodning om dagpenge fra det sociale udvalg i  \r\n\r\n forbindelse med en sygeperiode fra den 29. september 1983. Forud for  \r\n\r\n sygemeldingen havde sikrede i en periode modtaget supplerende  \r\n\r\n arbejdsløshedsdagpenge, idet hun havde været hjemsendt på grund af  \r\n\r\n råvaremangel hos arbejdsgiveren. I ugerne 35 og 36 i 1983 (22. august - 4.  \r\n\r\n september 1983) havde sikrede haft henholdsvis 14 og 8 timers beskæftigelse,  \r\n\r\n mens hun i ugerne 37 og 38 (12. - 25. september 1983) var helt ledig og  \r\n\r\n modtog arbejdsløshedsdagpenge med 1.812 kr. om ugen. </P>  \r\n\r\n<P>Det sociale udvalg beregnede sikredes sygedagpenge på grundlag af den  \r\n\r\n gennemsnitlige udbetaling af dagpenge fra arbejdsløshedskassen og hendes  \r\n\r\n lønindtægt indenfor de seneste 4 uger før sygefraværet. Sikredes dagpenge  \r\n\r\n udgjorde herefter 1.751 kr. ugentlig. Socialudvalget havde begrundet sin  \r\n\r\n beregning med henvisning til sikringsstyrelsens vejledning af 5. maj 1980 om  \r\n\r\n beregning af sygedagpenge fra kommunen til lønmodtagere, der indtil  \r\n\r\n sygefraværet modtog supplerende arbejdsløshedsdagpenge under delvis  \r\n\r\n beskæftigelse. </P>  \r\n\r\n<P>Overfor amtsankenævnet anførte sikredes faglige organisation, at sikrede i  \r\n\r\n medfør af dagpengelovens § 23, nr.4, og sikringsstyrelsens cirkulære af 23.  \r\n\r\n december 1982, pkt. 1d, måtte være berettiget til sygedagpenge med samme  \r\n\r\n beløb, som hun ville have fået udbetalt i arbejdsløshedsdagpenge, hvis  \r\n\r\n sygdommen ikke var indtrådt. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet tiltrådte socialudvalgets beregning af dagpenge. Nævnet  \r\n\r\n lagde til grund, at sikrede ved sygdommens indtræden stadig var ansat hos  \r\n\r\n arbejdsgiveren, og at sygedagpengene derfor måtte beregnes i henhold til  \r\n\r\n sikringsstyrelsens vejledning. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Sikredes faglige organisation henviste til, at sikrede var fuldt ledig før  \r\n\r\n sygdommen indtraf, idet hun var hjemsendt på grund af råvaremangel.  \r\n\r\n Organisationen henveste endvidere til arbejdsdirektoratets udtalelser af 5.  \r\n\r\n april 1982 og 29. marts 1983, hvori det bl.a. er anført, at lønmodtagere, der  \r\n\r\n er ledige på grund af hjemsendelse ved råvaremangel, står til rådighed for  \r\n\r\n arbejdsmarkedet og har ingen arbejdsgivertilknytning, således at de er frit  \r\n\r\n stillet med hensyn til andet arbejde. Medlemmerne er i denne situation  \r\n\r\n beretiget til udbetaling af arbejdsløshedsdagpenge svarende til fuld  \r\n\r\n ledighed. </P>  \r\n\r\n<P>LOVGRUNDLAG: </P>  \r\n\r\n<P>Dagpengeloven, § 23, nr.4. </P>  \r\n\r\n<P>Socialministeriets bekendtgørelse nr. 689 af 20. december 1982 om  \r\n\r\n dagpengegivende indtægter, § 3, stk. 2. </P>  \r\n\r\n<P>Sikringsstyrelsens cirkulære af 23. december 1982 om ændringer i lov om  \r\n\r\n dagpenge ved sygdom eller fødsel, pkt. 1d. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ifølge § 3, stk. 2, i socialministeriets ovennævnte bekendtgørelse  \r\n\r\n beregnes dagpenge til arbejdsledige, der er dagpengeberettigede medlemmer af  \r\n\r\n en anerkendt arbejdsløshedskasse, fra 1. april 1983 de første 13 uger af  \r\n\r\n sygdomstilfældet med samme beløb, som den arbejdsledige kunne have oppebåret  \r\n\r\n i arbejdsløshedsdagpenge, hvis pågældende ikke havde været syg. </P>  \r\n\r\n<P>Da sikrede før sygefraværet oppebar fulde arbejdsløshedsdagpenge, finder  \r\n\r\n ankestyrelsen, at den ovenfor nævnte bestemmelse finder direkte anvendelse,  \r\n\r\n således at sikrede var berettiget til sygedagpenge af samme størrelse som  \r\n\r\n arbejdsløshedsdagpengene. </P>  \r\n\r\n<P>Ankestyrelsen ændrer således amtsankenævnets afgørelse. </P>  \r\n\r\n</DIV>",
    "isHistorical": true,
    "editorialNotes": [
        "(* 4) Overført til historisk base ved saneringsrunden 1991.",
        "(* 3) Dagældende retsforskrift: Cirkulære nr. 221 af 23. december 1982 om ændringer i lov om dagpenge ved sygdom eller fødsel, punkt 1d.",
        "(* 2) Dagældende retsforskrift: Bekendtgørelse nr. 689 af 20. december 1982 om dagpengegivende indtægter, § 3, stk. 2.",
        "(* 1) offentliggjort af Sikringsstyrelsen i SM D-005-86 03/07/1986"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19865138725"
        },
        {
            "displayName": "Entydig dokumentidentifikation",
            "displayValue": "CA001858"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "51387"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "22/04/1986"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "21086-84"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}