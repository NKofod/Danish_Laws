{
    "id": 144183,
    "title": "Bekendtgørelse om fødevarer til særlig ernæring",
    "documentTypeId": "60",
    "isSagsforlobPeriodValid": true,
    "shortName": "BEK nr 1102 af 26/11/2012",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Område og definitioner</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Krav til sammensætning</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Mærkning, markedsføring og reklame</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Notifikation</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Straf og ikrafttræden</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om fødevarer til særlig ernæring<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n<p class=\"Indledning2\">I medfør af § 7, § 8, § 15, § 16, § 17, stk. 1, § 19, § 37, § 49, stk. 1, og § 60, stk. 3, i lov om fødevarer, jf. lovbekendtgørelse nr. 820 af 1. juli 2011, fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Område og definitioner</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Ved fødevarer til særlig ernæring forstås: Fødevarer, som på grund af deres særlige sammensætning eller den særlige måde, hvorpå de er fremstillet, klart adskiller sig fra almindelige fødevarer, er egnede til det angivne ernæringsmæssige formål og forhandles på en sådan måde, at det fremgår, at de er egnede til dette formål.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Fødevarer til særlig ernæring skal opfylde særlige ernæringsbehov hos</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num1\">1)</span> visse kategorier af personer, hvis fordøjelse eller stofskifte er i uorden,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num2\">2)</span> visse kategorier af personer, som befinder sig i en særlig fysiologisk tilstand, og som derfor kan have særlig gavn af en kontrolleret indtagelse af visse stoffer i fødevarer, eller</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num3\">3)</span> sunde spædbørn og småbørn.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> For følgende grupper af fødevarer til særlig ernæring er der særskilte bekendtgørelser, hvis bestemmelser erstatter eller supplerer bestemmelserne i denne bekendtgørelse:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> Modermælkserstatninger og tilskudsblandinger til spædbørn og småbørn.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> Forarbejdet børnemad til spædbørn og småbørn.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> Slankekostprodukter.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num4\">4)</span> Fødevarer til særlige medicinske formål.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Krav til sammensætning</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Beskaffenheden eller sammensætningen af fødevarer bestemt til særlig ernæring skal være således, at fødevarerne er egnede til det særlige ernæringsmæssige formål, som de er bestemt til.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Fødevarer bestemt til særlig ernæring skal ligeledes opfylde enhver obligatorisk bestemmelse, der gælder for almindelige fødevarer, dog bortset fra de ændringer, der er foretaget for at bringe varerne i overensstemmelse med definitionerne i § 1.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> For de kategorier af stoffer, der tilsættes med særligt ernæringsmæssigt formål til fødevarer til særlig ernæring, og som er anført i bilaget til Kommissionens forordning (EF) nr. 953/2009 af 13. oktober 2009 om stoffer, der i specielt ernæringsmæssigt øjemed kan anvendes i fødevarer til særlig ernæring, må kun anvendes de næringsstofkilder, der er anført under hver enkelt kategori.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> De næringsstofkilder, der anvendes, skal overholde de krav til identitet og renhed, der er fastsat i bekendtgørelse om tilsætning af næringsstoffer til fødevarer.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Andre næringsstoffer, som ikke tilhører en af de kategorier, der er anført i bilaget til forordning 953/2009, og som tilsættes med særligt ernæringsmæssigt formål, kan også anvendes ved fremstilling af fødevarer til særlig ernæring.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Næringsstoffer skal anvendes i fødevarer til særlig ernæring på en sådan måde, at der fremstilles sikre produkter, der opfylder de særlige ernæringsmæssige behov hos de personer, de er beregnet til, fastslået ved almindeligt accepterede videnskabelige data.</p>\r\n<p class=\"Stk2\">\r\n   <span class=\"StkNr\" id=\"Par4_Stk5\">Stk. 5.</span> Den, der er ansvarlig for første markedsføring af produktet i Danmark, skal på anmodning fra Fødevarestyrelsen fremlægge videnskabeligt materiale og oplysninger, der dokumenterer, at anvendelsen af stoffer, der tilsættes med særligt ernæringsmæssigt formål, er i overensstemmelse med stk. 4. Hvis oplysningerne findes i en publikation, der er let tilgængelig, er en henvisning hertil tilstrækkelig.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Tilsætning af næringsstoffer til fødevarer til særlig ernæring skal anmeldes til Fødevarestyrelsen i henhold til bekendtgørelse om tilsætning af næringsstoffer til fødevarer.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Stk. 1 gælder ikke for de fødevaregrupper, der er anført i § 2.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Mærkning, markedsføring og reklame</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> De fødevarer til særlig ernæring, der er omfattet af § 1, stk. 2, nr. 1 og 2, må betegnes »diæt-«, »diætetisk« eller »til diætkost«.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Ved mærkning og præsentation af almindelige fødevarer og ved reklame i forbindelse hermed forbydes</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk2_Num1\">1)</span> brugen af udtrykket »diæt-«, »diætetisk« eller »til diætkost« alene eller sammen med andre ord som betegnelse for disse fødevarer,</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk2_Num2\">2)</span> enhver anden angivelse eller præsentation, der kan give indtryk af, at det drejer sig om en af de fødevarer, der er defineret i § 1.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Ved mærkning af fødevarer til særlig ernæring, mærkningens udformning samt ved præsentation og reklame i forbindelse hermed er det forbudt at tillægge fødevarerne egenskaber med hensyn til forebyggelse, behandling eller helbredelse af en sygdom hos mennesker eller vække forestilling om sådanne egenskaber, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Stk. 1 er ikke til hinder for udbredelse af enhver nyttig oplysning eller anbefaling, som udelukkende er bestemt for personer, der er kvalificerede inden for medicin, ernæring eller apotekervæsen.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Fødevarer til særlig ernæring skal, udover at overholde generelle bestemmelser om mærkning af fødevarer, som et supplement til varebetegnelsen være mærket med en angivelse af fødevarens særlige ernæringsmæssige egenskaber, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> For fødevarer til sunde spædbørn og småbørn skal varebetegnelsen dog suppleres med en angivelse af formålet med fødevaren.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Fødevarer til særlig ernæring, der ikke er omfattet af § 2, skal desuden være mærket med følgende:</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num1\">1)</span> Arten og mængden af de særlige bestanddele eller den særlige fremstillingsmåde, som giver fødevaren dens særlige ernæringsmæssige egenskaber.</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num2\">2)</span> Fødevarens energiindhold, udtrykt i kilojoule (kJ) og kilokalorier (kcal), samt indhold af protein, fedt og kulhydrat, udtrykt i gram pr. 100 g eller pr. 100 ml af varen, som den sælges, og, hvor det er hensigtsmæssigt, pr. angivet mængde af varen, således som den foreslås indtaget. Hvis fødevarens energiindhold er mindre end 50 kJ (12 kcal) pr. 100 g eller 100 ml af fødevaren, som den sælges, kan varen i stedet forsynes med følgende tekst: »Energiindhold under 50 kJ (12 kcal) pr. 100 g« eller »Energiindhold under 50 kJ (12 kcal) pr. 100 ml« eller tilsvarende.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Fødevarer til særlig ernæring må kun sælges færdigpakkede.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Notifikation</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> EU-producenten, EU-importøren eller den, der er ansvarlig for første markedsføring i Danmark af en fødevare til særlig ernæring, skal fremsende et eksemplar af produktets mærkning til Fødevarestyrelsen, før produktet markedsføres i Danmark. I givet fald skal det ligeledes oplyses, hvilken myndighed inden for EU, der tidligere har fået underretning.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Den, der er ansvarlig for første markedsføring af produktet i Danmark, skal på anmodning fra Fødevarestyrelsen fremlægge videnskabeligt materiale og oplysninger, der dokumenterer, at produktet opfylder kravene i § 1 og § 9, stk. 1, nr. 1. Hvis oplysningerne findes i en publikation, der er let tilgængelig, er en henvisning hertil tilstrækkelig.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Stk. 1 og 2 gælder ikke for de fødevaregrupper, der er nævnt i § 2. For disse fødevarer er der fastsat særlige regler.</p>\r\n<p class=\"Stk2\">\r\n   <span class=\"StkNr\" id=\"Par11_Stk4\">Stk. 4.</span> Stk. 1 og 2 gælder desuden ikke for fødevarer til indtagelse i forbindelse med stærkt krævende muskelarbejde, især for sportsfolk (sportsprodukter).</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Straf og ikrafttræden</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Overtrædelse af § 3, § 4, stk. 1, stk. 2 eller stk. 5, § 5, stk. 1, §§ 6-10 eller § 11, stk. 1 eller stk. 2, straffes med bøde.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Straffen kan stige til fængsel i indtil 2 år, hvis overtrædelsen er begået med forsæt eller grov uagtsomhed, og der ved overtrædelsen er</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk2_Num1\">1)</span> forvoldt skade på sundheden eller fremkaldt fare herfor, eller</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk2_Num2\">2)</span> opnået eller tilsigtet opnået en økonomisk fordel for den pågældende selv eller andre, herunder ved besparelser.</p>\r\n<p class=\"Stk2\">\r\n   <span class=\"StkNr\" id=\"Par12_Stk3\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Bekendtgørelsen træder i kraft den 1. december 2012.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Samtidig ophæves bekendtgørelse nr. 175 af 22. februar 2010 om fødevarer til særlig ernæring.</p><div class=\"Givet\" id=\"Givet\"><p class=\"Givet\" align=\"center\">Fødevarestyrelsen, den 26. november 2012</p><p class=\"Sign1\" align=\"center\">P.D.V.<br />Hanne Larsen</p><p class=\"Sign2\" align=\"right\">/ Anette Flensborg</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen indeholder bestemmelser, der gennemfører Europa-Parlamentets og Rådets direktiv 2009/39/EF af 6. maj 2009 om fødevarer bestemt til særlig ernæring, EU-Tidende 2009, L 124, side 21. Desuden er i bekendtgørelsens § 4 medtaget visse bestemmelser fra Kommissionens forordning (EF) nr. 953/2009 af 13. oktober 2009 om stoffer, der i specielt ernæringsmæssigt øjemed kan anvendes i fødevarer til særlig ernæring, EU-Tidende, L 269, side 9. Ifølge artikel 288 i EUF-Traktaten gælder en forordning umiddelbart i hver medlemsstat. Gengivelsen af disse bestemmelser er således udelukkende begrundet i praktiske hensyn og berører ikke de nævnte forordningers umiddelbare gyldighed i Danmark.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "popularTitle": "Særlig ernæringsbekendtgørelsen",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/11/2012"
        },
        {
            "displayName": "Accession",
            "displayValue": "B20120110205"
        },
        {
            "displayName": "Entydig dokumentidentifikation",
            "displayValue": "AH004757"
        },
        {
            "displayName": "Dato for førstegangsindlæggelse",
            "displayValue": "29/11/2012"
        },
        {
            "displayName": "Dato for indlæggelse",
            "displayValue": "29/11/2012"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1102"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "26/11/2012"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />Fødevarestyrelsen, j.nr. 2012-20-2301-01009"
        },
        {
            "displayName": "Stikord",
            "displayValue": "mineraler, næringsstoffer, særlig ernæring, vitaminer"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}