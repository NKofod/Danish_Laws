{
    "id": 63961,
    "title": "Vejledning. Orientering om indførsel af brugte personmotorkøretøjer som flyttegods fra andre EF-lande ",
    "documentTypeId": "180",
    "isSagsforlobPeriodValid": false,
    "shortName": "VEJ nr 18337 af 28/02/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning. Orientering om indførsel af brugte  \r\n\r\n personmotorkøretøjer som flyttegods fra andre EF-lande </H1>  \r\n\r\n<P></P>  \r\n\r\n<BR>  \r\n\r\n<P>Indførsel af brugte motorkøretøjer som flyttegods fra andre EF-lande1)  \r\n\r\n</P>  \r\n\r\n<P>Denne orientering omfatter de væsentligste af de for tiden gældende  \r\n\r\n bestemmelser vedrørende personmotorkøretøjer, der i brugt stand indføres i  \r\n\r\n Danmark som flyttegods i forbindelse med flytning fra andre EF-lande. </P>  \r\n\r\n<P CLASS=PUNKT> <B>1.</B> Moms </P>  \r\n\r\n<P>Brugte personmotorkøretøjer kan indføres momsfrit som flyttegods af  \r\n\r\n personer, der flytter deres sædvanlige opholdssted til Danmark, på betingelse  \r\n\r\n af, </P>  \r\n\r\n<P>- at køretøjet er erhvervet i overensstemmelse med et EF-lands almindelige  \r\n\r\n afgiftsregler, og at der ikke er ydet afgiftsgodtgørelse ved udførslen, </P>  \r\n\r\n<P>- at køretøjets ejer eller bruger har haft sædvanligt opholdssted i et  \r\n\r\n andet EF-land i mindst 6 måneder, </P>  \r\n\r\n<P>- at køretøjet udelukkende skal anvendes privat, samt </P>  \r\n\r\n<P>- at køretøjets ejer eller bruger i udførselslandet har benyttet køretøjet  \r\n\r\n i mindst 6 måneder inden flytningen. </P>  \r\n\r\n<P>Ved fortoldningen skal indføreren til toldvæsenet afgive en  \r\n\r\n fortoldningsbegæring (A 114), i hvilken der skal anmodes om momsfri indførsel  \r\n\r\n som flyttegods. </P>  \r\n\r\n<P>Indføreren skal i forbindelse hermed tillige ved fremlæggelse af  \r\n\r\n øvrighedsattest eller på anden måde godtgøre, at have haft bopæl i et andet  \r\n\r\n EF-land i en sammenhængende periode på mindst 6 måneder. </P>  \r\n\r\n<P>Der skal samtidig fremlægges dokumentation for, at motorkøretøjet har  \r\n\r\n været i indførerens besiddelse på det tidligere sædvanlige opholdssted i  \r\n\r\n mindst 6 måneder og i dette tidsrum har været benyttet af indføreren. Som  \r\n\r\n dokumentation kræves normalt fremlagt et udenlandsk registreringsbevis som  \r\n\r\n godtgør køretøjets registrering i indførerens navn i den foreskrevne periode.  \r\n\r\n</P>  \r\n\r\n<P>Der skal endvidere afgives en udfyldt og underskrevet erklæring om  \r\n\r\n køretøjets registrerings-, benyttelses- og ejerforhold i udlandet samt om  \r\n\r\n køretøjets anvendelse i udlandet (flyttegodserklæring G 55). </P>  \r\n\r\n<P>Der skal endelig fremlægges dokumentation for, at motorkøretøjet er  \r\n\r\n erhvervet i overensstemmelse med et EF-lands almindelige afgiftsregler. </P>  \r\n\r\n<P>Det bemærkes, at erhvervskøretøjer, fx hyrevogne og varevogne, ikke kan  \r\n\r\n indføres momsfrit som flyttegods. </P>  \r\n\r\n<P>En eventuel indrømmet momsfritagelse bortfalder, såfremt motorkøretøjet  \r\n\r\n inden for 12 måneder efter fortoldningstidspunktet udlånes, udlejes eller  \r\n\r\n overdrages mod eller uden vederlag. Forinden en sådan ændring i anvendelsen  \r\n\r\n mv kan finde sted, skal køretøjet frembydes for toldvæsenet for betaling af  \r\n\r\n moms. </P>  \r\n\r\n<P>Det skyldige momsbeløb beregnes på grundlag af den momssats, der er  \r\n\r\n gældende på tidspunktet for udlånet, udlejningen eller overdragelsen, og på  \r\n\r\n grundlag af køretøjets art og toldværdi, som konstateres eller godkendes af  \r\n\r\n toldvæsenet på dette tidspunkt. </P>  \r\n\r\n<P>I tilfælde, hvor betingelserne for momsfrihed i øvrigt ikke er opfyldt,  \r\n\r\n skal der ved køretøjets indførsel betales moms. Momsen udgør 22 pct. af  \r\n\r\n toldværdien. </P>  \r\n\r\n<P>Toldværdien ansættes i overensstemmelse med EF's regler om varers  \r\n\r\n toldværdi. I praksis ansættes køretøjets toldværdi normalt på grundlag af en  \r\n\r\n vurderingspris, eksklusive registreringsafgift og med fradrag af et til moms  \r\n\r\n svarende beløb. </P>  \r\n\r\n<P>EF-toldfrihed </P>  \r\n\r\n<P>EF-toldfrihed er betinget af, at der fremlægges dokumentation for, at  \r\n\r\n køretøjet er i fri omsætning inden for EF. </P>  \r\n\r\n<P>Dokumentationen kan bestå af en T 2-angivelse, et T 2 L-dokument eller  \r\n\r\n internationalt fragtbrev, der har været anvendt som forsendelsesangivelse. I  \r\n\r\n stedet for nævnte dokumentation kan der på nærmere fastsatte betingelser  \r\n\r\n antages en registreringsattest, der fremlægges i forbindelse med  \r\n\r\n indfortoldningen. </P>  \r\n\r\n<P CLASS=PUNKT> <B>2.</B> Registreringsafgift </P>  \r\n\r\n<P>Hvis ejeren af et fra udlandet indført køretøj tager bopæl her i landet,  \r\n\r\n skal køretøjet registreres efter færdselsloven eller nummerpladerne afleveres  \r\n\r\n til politiet inden 14 dage derefter. </P>  \r\n\r\n<P>Der skal betales registreringsafgift til toldvæsenet af køretøjer, som  \r\n\r\n skal registreres efter færdselsloven. Afgiften betales i forbindelse med et  \r\n\r\n køretøjs første registrering. </P>  \r\n\r\n<P>Registreringsafgiften beregnes efter følgende satser: </P>  \r\n\r\n<P>Personbiler </P>  \r\n\r\n<P>Afgiftspligtig værdi: Afgift </P>  \r\n\r\n<P>Ikke over 19 750 kr 105 pct. af værdien. </P>  \r\n\r\n<P>Over 19 750 kr 105 pct. af 19 750 kr og 180 pct. af resten. </P>  \r\n\r\n<P>Motorcykler </P>  \r\n\r\n<P>Afgiftspligtig værdi: Afgift: </P>  \r\n\r\n<P>Ikke over 12 500 kr 0 kr af de første 1 500 kr og 120 pct. af resten. </P>  \r\n\r\n<P>Over 12 500 kr 13 200 kr af 12 500 kr og 180 pct. af resten. </P>  \r\n\r\n<P>For personbiler og motorcykler, der indføres som brugte, er den  \r\n\r\n afgiftspligtige værdi ved første registrering her i landet køretøjets  \r\n\r\n oprindelige pris som nyt. Har køretøjet været registreret og benyttet i  \r\n\r\n udlandet i mindst 6 måneder, er den afgiftspligtige værdi 90 pct. af den  \r\n\r\n nævnte pris. </P>  \r\n\r\n<P>Brugte personbiler og motorcykler, der indføres af personer, som tager  \r\n\r\n bopæl her i landet bortset fra Færøerne og Grønland, kan afgiftsberigtiges på  \r\n\r\n grundlag af en ved vurdering fastsat almindelig pris indbefattet moms, men  \r\n\r\n uden registreringsafgift, ved salg til bruger her i landet i den stand, hvori  \r\n\r\n køretøjet skal registreres, såfremt </P>  \r\n\r\n<P>- indføreren (ejeren) har haft bopæl i udlandet eller på Færøerne eller i  \r\n\r\n Grønland i mindst 1 år umiddelbart før flytningen, </P>  \r\n\r\n<P>- det pågældende eller et tilsvarende køretøj i mindst 6 måneder har været  \r\n\r\n benyttet af og registreret i indførerens eller dennes ægtefælles navn i  \r\n\r\n udlandet eller på Færøerne eller i Grønland, og </P>  \r\n\r\n<P>- køretøjet ved første registrering her i landet bortset fra Færøerne og  \r\n\r\n Grønland registreres i indførerens navn. </P>  \r\n\r\n<P>Den afgiftspligtige værdi til beregning af registreringsafgift fastsættes  \r\n\r\n af vurderingsmænd, der er beskikket af Ministeren for Skatter og Afgifter.  \r\n\r\n</P>  \r\n\r\n<P>Der er fastsat særlige regler om fritagelse for registreringsafgift af  \r\n\r\n brugte personbiler og motorcykler, der medbringes fra Færøerne ved flytning  \r\n\r\n her til landet. </P>  \r\n\r\n<P>Brugte køretøjer, som har været registreret midlertidigt på danske  \r\n\r\n grænsenummerplader, afgiftsberigtiges på grundlag af en ved vurdering fastsat  \r\n\r\n almindelig pris indbefattet moms, men uden registreringsafgift, ved salg til  \r\n\r\n bruger her i landet i den stand, hvori køretøjet skal registreres. </P>  \r\n\r\n<UL CLASS=PLAIN-LIST>  \r\n\r\n<LI>1) EF-landene omfatter Belgien, Danmark, Frankrig, Grækenland, Holland,  \r\n\r\n Irland, Italien, Luxembourg, Portugal, Spanien, Storbritannien og  \r\n\r\n Vesttyskland (Grønland og Færøerne anses som tredjelande). Bestemmelserne er  \r\n\r\n fastsat i medfør af momslovens § 29, stk 3, punkt b, jf Ministeriet for  \r\n\r\n Skatter og Afgifters bekendtgørelse nr 322 af 13 juni 1984 om fritagelse for  \r\n\r\n merværdiafgift ved visse former for indførsel. </LI>  \r\n\r\n</UL>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19871833760"
        },
        {
            "displayName": "Entydig dokumentidentifikation",
            "displayValue": "CM022982"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18337"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "28/02/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Det lokale Toldkammer"
        },
        {
            "displayName": "Ressortministeriets journalnummer",
            "displayValue": "Ø 198"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}