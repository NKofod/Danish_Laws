{
    "id": 34279,
    "title": "Kontanthjælp - udmåling - hidtidigt leveniveau - udenlandsk indkomst (* 1) (* 3) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19227 af 27/09/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Kontanthjælp beregnet efter hidtidig indkomst i Polen ved at omregne  \r\n\r\n polsk valuta (zloty) til danske kroner. </I> </P>  \r\n\r\n<P> <I>Hidtidig indkomst i Polen kunne ikke på anden måde konverteres til  \r\n\r\n danske forhold, idet der ikke efter bistandsloven er mulighed for at  \r\n\r\n fastsætte en hidtidig udenlandsk indkomst til en fiktiv indkomst i Danmark.  \r\n\r\n</I> </P>  \r\n\r\n<P> <I>Familien var hefter berettiget til grænsebeløbet på 10.400,- kr. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kontanthjælp - udmåling - hidtidigt leveniveau -  \r\n\r\n udenlandsk indkomst (* 1) (* 3) </H1>  \r\n\r\n<P></P>  \r\n\r\n<P>REDEGØRELSE FOR SAGEN: </P>  \r\n\r\n<P>En polsk kvinde K tog ophold i Danmark og giftede sig med M. </P>  \r\n\r\n<P>M havde arbejde, og familien modtog supplement efter bistandsloven. </P>  \r\n\r\n<P>I forbindelse med indførelse af nye kontanthjælpsregler pr. 1. april 1989  \r\n\r\n omberegnede kommunen kontanthjælpen. </P>  \r\n\r\n<P>Familiens behov blev udmålt til 12.230,- kr. månedlig. </P>  \r\n\r\n<P>Familiens hidtidige leveniveau blev af kommunen opgjort til M's indtægt  \r\n\r\n samt K's indtægt i Polen på 70.000 zloty om måneden, svarende til 909,-  \r\n\r\n danske kroner. </P>  \r\n\r\n<P>Det hidtidige leveniveau oversteg ikke grænsebeløbet 10.400,- kr. </P>  \r\n\r\n<P>Familien var herefter berettiget til grænsebeløbet på 10.400,- kr. </P>  \r\n\r\n<P>Kommunen fandt ikke, at hidtidigt leveniveau kunne fastsættes til en  \r\n\r\n fiktiv indkomst eller fremtidig indkomst. </P>  \r\n\r\n<P>K havde i Polen færdiggjort 1. del af en uddannelse til administrerende  \r\n\r\n sygeplejerske og havde angiveligt arbejdet som læge. </P>  \r\n\r\n<P>K anmodede om, at der skulle tages hensyn til, at leveomkostningerne og  \r\n\r\n løn i Polen ikke kunne sidestilles med leveomkostninger og løn i Danmark. Ved  \r\n\r\n beregning af hidtidigt leveniveau skulle dette tages i betragtning. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet stadfæstede kommunens afgørelse. </P>  \r\n\r\n<P>Nævnet fandt, at en udenlandsk indkomst på samme måde som dansk indkomst  \r\n\r\n kan medtages ved opgørelse af &#187;hidtidig indkomst&#171;, jf.  \r\n\r\n bistandslovens § 37, stk. 5. </P>  \r\n\r\n<P>Da modtagelse af blandt andet kontanthjælp normalt forudsatte, at man  \r\n\r\n opholdte sig her i landet, og da denne hjælp som altovervejende hovedregel  \r\n\r\n skulle gå til opfyldelse af behov i Danmark, fandt nævnet ikke grundlag for  \r\n\r\n at pålægge kommunen at omregne (konvertere) K's hidtidige polske indkomst til  \r\n\r\n danske forhold udover, at indkomsten skulle gøres op i dansk mønt. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>K anførte, at lønnen i Polen svarede til leveomkostningerne i Polen og  \r\n\r\n ikke til leveomkostningerne i Danmark. </P>  \r\n\r\n<P>Antaget til principiel behandling: </P>  \r\n\r\n<P>Sagen blev antaget til principiel behandling til afklaring af, om der ved  \r\n\r\n beregning af hidtidigt leveniveau kunne tages hensyn til, at den hidtidige  \r\n\r\n indtægt i Polen refererede sig til et lavere leve- og lønniveau. </P>  \r\n\r\n<P>LOVGRUNDLAG: </P>  \r\n\r\n<P>Bistandslovens § 37, stk. 5. </P>  \r\n\r\n<P>Socialministeriets vejledning af 5. marts 1987 om kontanthjælp, punkt 7.  \r\n\r\n</P>  \r\n\r\n<P>Socialministeriets vejledning af 17. februar 1989 om ændring af vejledning  \r\n\r\n om kontanthjælp efter bistandsloven, punkt 4. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>K's hidtidige indkomst i Polen kunne ikke konverteres til danske forhold,  \r\n\r\n idet der ikke efter bistandsloven var mulighed for at fastsætte en hidtidig  \r\n\r\n udenlandsk indkomst til en fiktiv indtægt i Danmark. </P>  \r\n\r\n<P>Kontanthjælpen pr. 1. april 1989 skulle derfor beregnes efter K's  \r\n\r\n hidtidige indtægt i Polen på 70.000 zloty om måneden, svarende til 909,-  \r\n\r\n danske kroner. </P>  \r\n\r\n<P>Ankestyrelsen tiltrådte således amtsankenævnets afgørelse. </P>  \r\n\r\n</DIV>",
    "isHistorical": true,
    "editorialNotes": [
        "(* 3) Overført til historisk base ved saneringsrunden august 1995.",
        "(* 2) Dagældende retsforskrift: Lbk nr. 829 af 01/10/1992, § 37, st. 5.",
        "(* 1) Offentliggjort af Socialstyrelsen i SM O-056-90 15/12/1990"
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19901922725"
        },
        {
            "displayName": "Entydig dokumentidentifikation",
            "displayValue": "CA002207"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19227"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "27/09/1990"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "21158-89"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}