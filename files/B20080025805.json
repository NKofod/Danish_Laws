{
    "id": 116584,
    "title": "Bekendtgørelse om tilskud til genopretning af ødelagte diger og kystbeskyttelse som følge af stormflod",
    "documentTypeId": "60",
    "isSagsforlobPeriodValid": true,
    "shortName": "BEK nr 258 af 22/04/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Ordningens indhold</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Administration</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Tilskudsberettigede projekter</p>\r\n      <p class=\"Indholdsfortegnelse\"><a href=\"#Kap4\">Kapitel 4</a>   Betingelser for tilskud</p>\r\n      <p class=\"Indholdsfortegnelse\"><a href=\"#Kap5\">Kapitel 5</a>   Tilskudsberettigede projektudgifter</p>\r\n      <p class=\"Indholdsfortegnelse\"><a href=\"#Kap6\">Kapitel 6</a>   Indtræden i tilsagn</p>\r\n      <p class=\"Indholdsfortegnelse\"><a href=\"#Kap7\">Kapitel 7</a>   Beregning af tilskud</p>\r\n      <p class=\"Indholdsfortegnelse\"><a href=\"#Kap8\">Kapitel 8</a>   Udbetaling af tilskud</p>\r\n      <p class=\"Indholdsfortegnelse\"><a href=\"#Kap9\">Kapitel 9</a>   Underretningspligt</p>\r\n      <p class=\"Indholdsfortegnelse\"><a href=\"#Kap10\">Kapitel 10</a>   Bortfald og tilbagebetaling af tilskud</p>\r\n      <p class=\"Indholdsfortegnelse\"><a href=\"#Kap11\">Kapitel 11</a>   Force majeure</p>\r\n      <p class=\"Indholdsfortegnelse\"><a href=\"#Kap12\">Kapitel 12</a>   Klageadgang</p>\r\n      <p class=\"Indholdsfortegnelse\"><a href=\"#Kap13\">Kapitel 13</a>   Straffebestemmelser</p>\r\n      <p class=\"Indholdsfortegnelse\"><a href=\"#Kap14\">Kapitel 14</a>   Ikrafttrædelse</p><div class=\"bjelke\">Den fulde tekst</div><p class=\"Titel2\">Bekendtgørelse om tilskud til genopretning af ødelagte diger og kystbeskyttelse som følge af stormflod</p>\r\n      <p class=\"Indledning2\">I medfør af § 3, jf. § 2, nr. 4, litra e, § 5, § 7, stk. 4, § 11, stk. 1, 2 og 4, § 12, § 13, stk. 1, og § 16, stk. 2, i lov nr. 316 af 31. marts 2007 om udvikling af landdistrikterne (landdistriktsloven) fastsættes efter bemyndigelse:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Ordningens indhold</p>\r\n      <p class=\"Paragraf\"><span class=\"ParagrafNr\">§ 1.</span> Ministeriet for Fødevarer, Landbrug og Fiskeri kan inden for en ramme på 2 mio. kr. give tilsagn om tilskud til genopretning af ødelagte diger og anden kystbeskyttelse som følge af stormflod.</p>\r\n      <p class=\"Stk2\"><span class=\"StkNr\">Stk. 2.</span> Tilsagn om tilskud kan gives til private ejere af de arealer, hvorpå de omhandlede diger og anden kystbeskyttelse er beliggende, og til dige- og kystbeskyttelseslaug.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Administration</p>\r\n      <p class=\"ParagrafGruppeOverskrift\">Myndigheder og kontrol</p>\r\n      <p class=\"Paragraf\"><span class=\"ParagrafNr\">§ 2.</span> Ministeriet for Fødevarer, Landbrug og Fiskeri ved Direktoratet for FødevareErhverv træffer afgørelse efter denne bekendtgørelse.</p>\r\n      <p class=\"Stk2\"><span class=\"StkNr\">Stk. 2.</span> Ministeren for Fødevarer, Landbrug og Fiskeri bemyndiger efter forhandling med transportministeren Kystdirektoratet til at afgive indstilling om afgørelse om tilsagn om tilskud, indstilling om udbetaling af tilskud samt til at forestå fysisk kontrol og regnskabskontrol hos tilsagnshavere efter denne bekendtgørelse, jf. landdistriktslovens § 11, stk. 1 og 2.</p>\r\n      <p class=\"Paragraf\"><span class=\"ParagrafNr\">§ 3.</span> Direktoratet for FødevareErhverv foretager kontrol efter denne bekendtgørelse.</p>\r\n      <p class=\"Stk2\"><span class=\"StkNr\">Stk. 2.</span> Direktoratet for FødevareErhverv kan forestå den fysiske kontrol og den efterfølgende regnskabskontrol.</p>\r\n      <p class=\"Stk2\"><span class=\"StkNr\">Stk. 3.</span> Plantedirektoratet kan forestå den fysiske kontrol og den efterfølgende regnskabskontrol, jf. § 5 i bekendtgørelse nr. 124 af 26. februar 2008 om Plantedirektoratets opgaver og beføjelser.</p>\r\n      <p class=\"Stk2\"><span class=\"StkNr\">Stk. 4.</span> Til brug for kontrollen indhentes oplysninger fra andre myndigheder i fornødent omfang.</p>\r\n      <p class=\"ParagrafGruppeOverskrift\">Ansøgning om tilskud</p>\r\n      <p class=\"Paragraf\"><span class=\"ParagrafNr\">§ 4.</span> Ansøgning om tilskud skal indgives på et særligt skema, der fås ved henvendelse til Kystdirektoratet, Direktoratet for FødevareErhverv eller via de nævnte direktoraters hjemmeside.</p>\r\n      <p class=\"Paragraf\"><span class=\"ParagrafNr\">§ 5.</span> Ansøgning om tilskud skal indgives til Kystdirektoratet og være Kystdirektoratet i hænde senest den 6. juni 2008.</p>\r\n      <p class=\"ParagrafGruppeOverskrift\">Afgørelse og prioritering</p>\r\n      <p class=\"Paragraf\"><span class=\"ParagrafNr\">§ 6.</span> Når Direktoratet for FødevareErhverv har modtaget ansøgningen om tilskud med en indstilling om afgørelse om tilsagn om tilskud fra Kystdirektoratet, udfører Direktoratet for FødevareErhverv en legalitetskontrol, inden Direktoratet for FødevareErhverv træffer afgørelse om tilsagn om tilskud.</p>\r\n      <p class=\"Stk2\"><span class=\"StkNr\">Stk. 2.</span> Ved prioritering af projekter lægger Kystdirektoratet vægt på kystbeskyttelsens betydning for beskyttelse af</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> befolkningen i området,</p>\r\n          <p class=\"Liste1\"><span class=\"Liste1Nr\">2)</span> ejendomme og infrastruktur i området,</p>\r\n          <p class=\"Liste1\"><span class=\"Liste1Nr\">3)</span> natur og miljø og</p>\r\n          <p class=\"Liste1\"><span class=\"Liste1Nr\">4)</span> rekreativ udnyttelse af naturen, herunder sikring af adgang til og langs kysten.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Hvis ansøgningen kan imødekommes, giver Direktoratet for FødevareErhverv tilsagn om tilskud.</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Tilskudsberettigede projekter</p>\r\n      <p class=\"Paragraf\"><span class=\"ParagrafNr\">§ 7.</span> Der kan ydes tilskud til udbedring af skader på diger og anden kystbeskyttelse som følge af stormflod. Tilskud ydes alene til reparation af skader og ikke til forstærkning eller udbygning af diger og anden kystbeskyttelse.</p>\r\n      <p class=\"Stk2\"><span class=\"StkNr\">Stk. 2.</span> De skader, der ønskes udbedret, skal være en følge af en stormflod i et område, der er udpeget af Stormrådet som stormflodsramt inden for perioden 1. november 2006 til 31. marts 2007.</p>\r\n      <p class=\"Stk2\"><span class=\"StkNr\">Stk. 3.</span> Projektet skal have et væsentligt miljøforbedrende indhold.</p>\r\n      <p class=\"Kapitel\"><a name=\"Kap4\">Kapitel 4</a></p>\r\n      <p class=\"KapitelOverskrift2\">Betingelser for tilskud</p>\r\n      <p class=\"Paragraf\"><span class=\"ParagrafNr\">§ 8.</span> Det er en betingelse for tilskud til et projekt,</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> at de nødvendige tilladelser fra offentlige myndigheder opnås,</p>\r\n          <p class=\"Liste1\"><span class=\"Liste1Nr\">2)</span> at der foreligger fornøden tilladelse efter kystbeskyttelsesloven til den kystbeskyttelse, som ønskes udbedret,</p>\r\n          <p class=\"Liste1\"><span class=\"Liste1Nr\">3)</span> at ansøger afgiver de oplysninger, Kystdirektoratet og Direktoratet for FødevareErhverv anmoder om til brug for sagsbehandlingen,</p>\r\n          <p class=\"Liste1\"><span class=\"Liste1Nr\">4)</span> at de planlagte udbedringer er gennemført inden den 15. oktober 2008, medmindre andet fremgår af tilsagnet,</p>\r\n          <p class=\"Liste1\"><span class=\"Liste1Nr\">5)</span> at det er tilsagnshaver, der gennemfører projektet,</p>\r\n          <p class=\"Liste1\"><span class=\"Liste1Nr\">6)</span> at det kan dokumenteres, at projektet er gennemført,</p>\r\n          <p class=\"Liste1\"><span class=\"Liste1Nr\">7)</span> at tilsagnshaver indsender udbetalingsanmodning og projektrapport rettidigt til Kystdirektoratet, jf. § 12, stk. 2,</p>\r\n          <p class=\"Liste1\"><span class=\"Liste1Nr\">8)</span> at investeringer, hvortil der er ydet tilskud, opretholdes i en periode på mindst 5 år fra det tidspunkt, hvor tilsagn om tilskud er givet,</p>\r\n          <p class=\"Liste1\"><span class=\"Liste1Nr\">9)</span> at udbetalingsanmodning med tilhørende originale regnskabsbilag holdes tilgængeligt i mindst 5 år, regnet fra udbetalingsdatoen, og</p>\r\n          <p class=\"Liste1\"><span class=\"Liste1Nr\">10)</span> at tilsagnshaver sikrer, at kontrolmyndigheden har adgang til projektområdet i forbindelse med kontrol.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Direktoratet for FødevareErhverv fastsætter i tilsagnet nærmere betingelser om tilsagnshavers forpligtelse til at informere om den offentlige medfinansiering af projektet og til at offentliggøre oplysninger om projektet på tilsagnshavers hjemmeside eller i relevante dagblade og tidsskrifter.</p>\r\n      <p class=\"Stk2\"><span class=\"StkNr\">Stk. 3.</span> Direktoratet for FødevareErhverv kan i tilsagnet fastsætte yderligere betingelser for tilskud.</p>\r\n      <p class=\"Kapitel\"><a name=\"Kap5\">Kapitel 5</a></p>\r\n      <p class=\"KapitelOverskrift2\">Tilskudsberettigede projektudgifter</p>\r\n      <p class=\"Paragraf\"><span class=\"ParagrafNr\">§ 9.</span> Der ydes tilskud til investeringer, der er nødvendige for gennemførelse af projektet.</p>\r\n      <p class=\"Stk2\"><span class=\"StkNr\">Stk. 2.</span> Der kan ikke ydes tilskud til følgende:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Udgifter, som tilsagnshaver har betalt inden den 1. januar 2007.</p>\r\n          <p class=\"Liste1\"><span class=\"Liste1Nr\">2)</span> Værdien af eget og ansattes arbejde. Der kan dog ydes tilskud til løn, hvis der foreligger en specifik projektansættelseskontrakt for hver medarbejder.</p>\r\n          <p class=\"Liste1\"><span class=\"Liste1Nr\">3)</span> Udgifter, hvortil der gives andre EU-tilskud.</p>\r\n          <p class=\"Liste1\"><span class=\"Liste1Nr\">4)</span> Finansierings-, revisions-, advokat- og pengeinstitutomkostninger, medmindre disse skyldes krav fra tilsagnsgivende myndighed.</p>\r\n          <p class=\"Liste1\"><span class=\"Liste1Nr\">5)</span> Moms, medmindre denne endeligt bæres af tilsagnshaver.</p>\r\n        </div>\r\n      </p>\r\n      <p class=\"Kapitel\"><a name=\"Kap6\">Kapitel 6</a></p>\r\n      <p class=\"KapitelOverskrift2\">Indtræden i tilsagn</p>\r\n      <p class=\"Paragraf\"><span class=\"ParagrafNr\">§ 10.</span> Direktoratet for FødevareErhverv kan efter ansøgning tillade, at en anden, der ifølge § 1 kan være tilsagnshaver, indtræder i et tilsagn om tilskud. Den, der indtræder i tilsagnet, indtræder i rettigheder og forpligtelser efter tilsagnet.</p>\r\n      <p class=\"Kapitel\"><a name=\"Kap7\">Kapitel 7</a></p>\r\n      <p class=\"KapitelOverskrift2\">Beregning af tilskud</p>\r\n      <p class=\"Paragraf\"><span class=\"ParagrafNr\">§ 11.</span> Der kan efter denne bekendtgørelse ydes et tilskud på op til 1/3 af de tilskudsberettigede udgifter, dog højst 0,5 mio. kr. pr. projekt.</p>\r\n      <p class=\"Kapitel\"><a name=\"Kap8\">Kapitel 8</a></p>\r\n      <p class=\"KapitelOverskrift2\">Udbetaling af tilskud</p>\r\n      <p class=\"Paragraf\"><span class=\"ParagrafNr\">§ 12.</span> Udbetaling af tilskud sker på baggrund af tilsagnshavers opgørelse over betalte tilskudsberettigede projektudgifter, der skal kunne dokumenteres. Anmodning om udbetaling af tilskud skal udfærdiges på et særligt skema og vedlægges en revisorerklæring fra en registreret eller statsautoriseret revisor og en projektrapport. Skema og formular til revisorerklæring fås ved henvendelse til Kystdirektoratet, Direktoratet for FødevareErhverv eller via de nævnte direktoraters hjemmeside.</p>\r\n      <p class=\"Stk2\"><span class=\"StkNr\">Stk. 2.</span> Udbetalingsanmodning og projektrapport skal være modtaget i Kystdirektoratet senest 1 måned efter, at projektet er afsluttet, dog senest 1 måned efter ansøgers modtagelse af tilsagn om tilskud, hvis denne dato er senere. Direktoratet for FødevareErhverv kan i særlige tilfælde meddele dispensation fra den anførte frist.</p>\r\n      <p class=\"Stk2\"><span class=\"StkNr\">Stk. 3.</span> Kystdirektoratet afgiver indstilling til Direktoratet for FødevareErhverv om udbetaling af tilskud.</p>\r\n      <p class=\"Stk2\"><span class=\"StkNr\">Stk. 4.</span> Direktoratet for FødevareErhverv overfører tilskuddet til tilsagnshavers NemKonto.</p>\r\n      <p class=\"Kapitel\"><a name=\"Kap9\">Kapitel 9</a></p>\r\n      <p class=\"KapitelOverskrift2\">Underretningspligt</p>\r\n      <p class=\"Paragraf\"><span class=\"ParagrafNr\">§ 13.</span> Tilsagnshaver skal i hele perioden, hvor betingelserne for tilskud skal opfyldes, på forlangende afgive erklæring til Direktoratet for FødevareErhverv om, hvorvidt betingelserne for tilskud fortsat opfyldes.</p>\r\n      <p class=\"Stk2\"><span class=\"StkNr\">Stk. 2.</span> Tilsagnshaver er i hele perioden, hvor betingelserne for tilskud skal opfyldes, forpligtet til uden ugrundet ophold skriftligt at give Direktoratet for FødevareErhverv meddelelse om forhold, der kan medføre bortfald af tilsagn om tilskud eller tilbagebetaling af tilskud efter § 14.</p>\r\n      <p class=\"Kapitel\"><a name=\"Kap10\">Kapitel 10</a></p>\r\n      <p class=\"KapitelOverskrift2\">Bortfald og tilbagebetaling af tilskud</p>\r\n      <p class=\"Paragraf\"><span class=\"ParagrafNr\">§ 14.</span> Tilsagn om tilskud bortfalder, hvis</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> betingelserne for tilskud ikke er opfyldt,</p>\r\n          <p class=\"Liste1\"><span class=\"Liste1Nr\">2)</span> tilsagnshaver har givet urigtige eller vildledende oplysninger eller har fortiet oplysninger af betydning for sagens afgørelse,</p>\r\n          <p class=\"Liste1\"><span class=\"Liste1Nr\">3)</span> projektet ikke gennemføres i overensstemmelse med den godkendte ansøgning,</p>\r\n          <p class=\"Liste1\"><span class=\"Liste1Nr\">4)</span> tilsagnshaver tilsidesætter sine pligter efter landdistriktslovens § 11, stk. 2, eller</p>\r\n          <p class=\"Liste1\"><span class=\"Liste1Nr\">5)</span> tilsagnshaver ikke overholder sin underretningspligt efter § 13.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> I de i stk. 1 nævnte tilfælde træffer Direktoratet for FødevareErhverv afgørelse om tilbagebetaling af tilskud. Ved opgørelse af tilbagebetalingskrav tillægges der renter. Rentetillægget beregnes fra tidspunktet for meddelelse af tilbagebetalingskravet til tilbagebetaling sker og med den i lov om renter ved forsinket betaling m.v. (Renteloven) fastsatte referencesats med tillæg. Rentetillægget udgør dog mindst 50 kr.</p>\r\n      <p class=\"Kapitel\"><a name=\"Kap11\">Kapitel 11</a></p>\r\n      <p class=\"KapitelOverskrift2\">Force majeure</p>\r\n      <p class=\"Paragraf\"><span class=\"ParagrafNr\">§ 15.</span> Direktoratet for FødevareErhverv anerkender følgende begivenheder som force majeure:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Tilsagnshavers død.</p>\r\n          <p class=\"Liste1\"><span class=\"Liste1Nr\">2)</span> Ekspropriation, hvis en sådan ekspropriation ikke kunne forudses på tidspunktet for tilsagnshavers modtagelse af tilsagnet.</p>\r\n          <p class=\"Liste1\"><span class=\"Liste1Nr\">3)</span> En alvorlig naturkatastrofe, der i væsentlig grad berører arealer, der er omfattet af projektet.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Det er en betingelse for anerkendelse af force majeure i konkrete tilfælde, at de indtrufne begivenheder forhindrer opfyldelse af de forpligtelser, i forhold til hvilke der påberåbes force majeure, og at den forpligtede ikke uden uforholdsmæssige opofrelser kunne have sikret sig herimod.</p>\r\n      <p class=\"Stk2\"><span class=\"StkNr\">Stk. 3.</span> Direktoratet for FødevareErhverv kan i ganske særlige tilfælde anerkende andre begivenheder som force majeure end de, der er nævnt i stk. 1.</p>\r\n      <p class=\"Stk2\"><span class=\"StkNr\">Stk. 4.</span> Hvis tilsagnshaver eller dennes dødsbo ønsker at påberåbe sig force majeure, skal dette meddeles Direktoratet for FødevareErhverv skriftligt senest 10 arbejdsdage efter det tidspunkt, hvor tilsagnshaver eller dennes dødsbo er i stand til at gøre det. Meddelelsen skal være vedlagt fyldestgørende dokumentationsmateriale.</p>\r\n      <p class=\"Kapitel\"><a name=\"Kap12\">Kapitel 12</a></p>\r\n      <p class=\"KapitelOverskrift2\">Klageadgang</p>\r\n      <p class=\"Paragraf\"><span class=\"ParagrafNr\">§ 16.</span> Afgørelser, truffet af Direktoratet for FødevareErhverv i medfør af denne bekendtgørelse, kan påklages til ministeren for fødevarer, landbrug og fiskeri, jf. dog stk. 4.</p>\r\n      <p class=\"Stk2\"><span class=\"StkNr\">Stk. 2.</span> Klagen skal indgives gennem Direktoratet for FødevareErhverv. Klagen skal være direktoratet i hænde senest 4 uger efter modtagelsen af den afgørelse, klagen vedrører.</p>\r\n      <p class=\"Stk2\"><span class=\"StkNr\">Stk. 3.</span> Direktoratet for FødevareErhverv kan genoptage en sag, efter at der er indgivet klage.</p>\r\n      <p class=\"Stk2\"><span class=\"StkNr\">Stk. 4.</span> Afgørelser, truffet af Direktoratet for FødevareErhverv på grundlag af en indstilling fra Kystdirektoratet, kan kun påklages for så vidt angår retlige spørgsmål.</p>\r\n      <p class=\"Kapitel\"><a name=\"Kap13\">Kapitel 13</a></p>\r\n      <p class=\"KapitelOverskrift2\">Straffebestemmelser</p>\r\n      <p class=\"Paragraf\"><span class=\"ParagrafNr\">§ 17.</span> Efter landdistriktslovens § 14 straffes med bøde den, der</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> afgiver urigtige eller vildledende oplysninger eller fortier oplysninger af betydning for afgørelser, der træffes i henhold til loven eller de i medfør af loven fastsatte regler,</p>\r\n          <p class=\"Liste1\"><span class=\"Liste1Nr\">2)</span> handler i strid med vilkår, der er fastsat i en afgørelse, der træffes i henhold til loven eller de i medfør af loven fastsatte regler,</p>\r\n          <p class=\"Liste1\"><span class=\"Liste1Nr\">3)</span> undlader at afgive den dokumentation og de oplysninger, som den pågældende har pligt til at afgive i henhold til loven eller regler fastsat i medfør af loven,</p>\r\n          <p class=\"Liste1\"><span class=\"Liste1Nr\">4)</span> afgiver urigtige eller vildledende oplysninger eller fortier oplysninger, som den pågældende har pligt til at afgive i henhold til loven eller regler fastsat i medfør af loven,</p>\r\n          <p class=\"Liste1\"><span class=\"Liste1Nr\">5)</span> undlader at give kontrolmyndigheden adgang til virksomheden m.v. efter lovens § 11, stk. 1, eller</p>\r\n          <p class=\"Liste1\"><span class=\"Liste1Nr\">6)</span> undlader at udlevere eller indsende materiale eller at yde kontrolmyndigheden bistand efter lovens § 11, stk. 2.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n      <p class=\"Kapitel\"><a name=\"Kap14\">Kapitel 14</a></p>\r\n      <p class=\"KapitelOverskrift2\">Ikrafttrædelse</p>\r\n      <p class=\"Paragraf\"><span class=\"ParagrafNr\">§ 18.</span> Bekendtgørelsen træder i kraft den 25. april 2008.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Direktoratet for FødevareErhverv, den 22. april 2008</I></P><P CLASS=SIGN1 ALIGN=\"CENTER\">Arent B. Josefsen</P><P CLASS=SIGN2 ALIGN=\"RIGHT\">/ Steen Bonde</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/04/2008"
        },
        {
            "displayName": "Accession",
            "displayValue": "B20080025805"
        },
        {
            "displayName": "Entydig dokumentidentifikation",
            "displayValue": "AH002877"
        },
        {
            "displayName": "Dato for førstegangsindlæggelse",
            "displayValue": "23/04/2008"
        },
        {
            "displayName": "Dato for indlæggelse",
            "displayValue": "23/04/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "258"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "22/04/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Direktoratet for FødevareErhverv"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />Direktoratet for FødevareErhverv, j.nr. 3690-07-3"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}