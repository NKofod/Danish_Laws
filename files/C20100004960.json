{
    "id": 132602,
    "title": "Vejledning om behandlingen af 14-17 årige, der anbringes i kriminalforsorgens institutioner",
    "documentTypeId": "180",
    "isSagsforlobPeriodValid": true,
    "shortName": "VEJ nr 49 af 28/06/2010",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om behandlingen af 14-17 årige, der anbringes i kriminalforsorgens institutioner</p>\n      <p class=\"Kapitel\">Kapitel 1</p>\n      <p class=\"Kapiteloverskrift\">Indledning</p>\n      <p class=\"Tekst\"><span class=\"Bold\">1.</span> Danmark har internationalt forpligtet sig til at sikre, at frihedsberøvelse af unge under 18 år kun må bruges som en sidste udvej.</p>\n      <p class=\"Tekst\">FN’s konvention af 20. november 1989 om barnets rettigheder artikel 37 c har følgende ordlyd:</p>\n      <p class=\"Tekst\">\"Ethvert barn, der er berøvet friheden, behandles menneskeligt og med respekt for menneskets naturlige værdighed og på en måde, der tager hensyn til deres aldersmæssige behov. Især skal ethvert barn, der er berøvet friheden, holdes adskilt fra voksne, medmindre en sådan adskillelse ikke anses at tjene barnets tarv, og skal have ret til at opretholde kontakt med sin familie gennem brevveksling og besøg, bortset fra under særlige omstændigheder;\".</p>\n      <p class=\"Kapitel\">Kapitel 2</p>\n      <p class=\"Kapiteloverskrift\">Loven og bekendtgørelsen</p>\n      <p class=\"Tekst\"><span class=\"Bold\">2.</span> Unge under 18 år er omfattet af de almindelige regler om varetægt, fuldbyrdelse af straf og anbringelse i forvaring.</p>\n      <p class=\"Tekst\">Straffuldbyrdelseslovens § 78 indeholder imidlertid en særlig regel om dømte, som på tidspunktet for indsættelse i en af kriminalforsorgens institutioner er under 18 år. Af § 78, stk. 2, fremgår det således, at dømte, der er under 18 år, anbringes uden for fængsel eller arresthus, medmindre afgørende hensyn til retshåndhævelsen taler imod anbringelse uden for fængsel og arresthus. Det er forudsat, at det i alle sager, hvor unge under 18 år er idømt ubetinget fængselsstraf, skal vurderes, om der er grundlag for at anbringe de pågældende på behandlingsinstitution eller lignende efter straffuldbyrdelseslovens § 78.</p>\n      <p class=\"Tekst\"><span class=\"Bold\">3.</span> Bekendtgørelsen om behandlingen af 14-17 årige, der anbringes i kriminalforsorgens institutioner, er udarbejdet under henvisning til den oven for citerede bestemmelse i børnekonventionen og i medfør af straffuldbyrdelseslovens bestemmelser om anbringelse, fællesskab, fuldbyrdelse af fængselsstraf uden for fængsel og arresthus, prøveløsladelse og sagsbehandling samt retsplejelovens § 776 om fastsættelse af regler vedrørende behandling af varetægtsarrestanter.</p>\n      <p class=\"Tekst\">Bekendtgørelsen omfatter både unge varetægtsarrestanter og unge, der skal udstå fængselsstraf eller forvaring. For så vidt angår varetægtsarrestanter er det forudsat, at de sikrede sociale institutioner fortsat i videst muligt omfang benyttes som varetægtssurrogat. Efter § 17 omfatter bekendtgørelsen ikke frihedsberøvede asylansøgere i kriminalforsorgens institutioner.</p>\n      <p class=\"Tekst\">Bekendtgørelsen finder anvendelse i forhold til indsatte, så længe de er under 18 år. Heri ligger primært, at kravet om adskillelse fra ældre kriminelle bortfalder, men for eksempel afbrydes et iværksat behandlingsprogram selvsagt ikke, blot fordi den indsatte fylder 18 år.</p>\n      <p class=\"Tekst\">Opmærksomheden henledes på, at der i sociallovgivningen m.v. findes særlige regler om unge under 18 år. Særligt skal nævnes bekendtgørelse om underretningspligt over for de sociale myndigheder, hvorefter offentligt ansatte og andre med offentlige hverv har pligt til at underrette kommunen, når de i deres virke bliver bekendt med forhold for et barn eller en ung under 18 år, der må give en formodning om, at barnet eller den unge har behov for særlig støtte.</p>\n      <p class=\"Kapitel\">Kapitel 3</p>\n      <p class=\"Kapiteloverskrift\">De enkelte bestemmelser i bekendtgørelsen</p>\n      <p class=\"Tekstoverskrift\">Bekendtgørelsens § 1</p>\n      <p class=\"Tekst\"><span class=\"Bold\">4.</span> 14-17 årige, der ikke kan placeres i varetægtssurrogat, placeres som udgangspunkt i det lokale arresthus (Københavns Fængsler), men det vurderes konkret ud fra de foreliggende oplysninger vedrørende blandt andet den aktuelle belægssammensætning, om placering skal ske i et andet arresthus. For at tilgodese hensynet til at opretholde kontakten med familie m.v. bør anbringelse så vidt muligt ske i et arresthus i nærheden af den unges bopæl.</p>\n      <p class=\"Tekst\">Der skal søges etableret behandlingsprogrammer for de unge i form af f.eks. undervisnings- og aktiveringstilbud, jf. § 13. Ved afgørelsen om placering skal det tages i betragtning, om en konkret vurdering af den unges behov og forudsætninger tilsiger, at anbringelse sker i et andet arresthus end det lokale.</p>\n      <p class=\"Tekst\">Overførsel i medfør af retsplejelovens § 777 søges gennemført på så tidligt et tidspunkt som muligt, hvis det må påregnes, at den unge skal forblive varetægtsfængslet under sagen og overgå til strafudståelse af længere varighed eller anbringelse i forvaring umiddelbart efter endelig dom. Overførsel efter retsplejelovens § 777 kræver rettens godkendelse, og der skal som udgangspunkt tillige foreligge samtykke fra både varetægtsarrestanten, anklagemyndighedens og institutionens ledelse.</p>\n      <p class=\"Tekstoverskrift\">Bekendtgørelsens § 2</p>\n      <p class=\"Tekst\"><span class=\"Bold\">5.</span> I det enkelte arresthus placeres den unge på den afdeling, hvor hensynet til at beskytte den indsatte mod uheldig påvirkning fra medindsatte bedst muligt tilgodeses.</p>\n      <p class=\"Tekst\">14-17 årige kan i helt ekstraordinære tilfælde og kun med Justitsministeriet, Direktoratet for Kriminalforsorgens samtykke placeres i opholdsrum sammen med ældre indsatte. Dette kan for eksempel være aktuelt, hvor tætte familiemæssige relationer eller forhold, der ganske kan sidestilles hermed, medfører, at placeringen er i overensstemmelse med den unges tarv. Det er en forudsætning, at den 14-17 årige samtykker i en sådan anbringelse.</p>\n      <p class=\"Tekst\">Når 14-17 årige tillades fællesskab med ældre indsatte, hvor der er personale til stede, for eksempel ved fælles aktiviteter som gårdtur, boldspil, skole, projektarbejde m.v., skal personalet være særlig opmærksom på, at den unge ikke udsættes for uheldig påvirkning.</p>\n      <p class=\"Tekst\">Tilladelse til, at 14-17 årige har fællesskab med ældre indsatte, uden at personalet er til stede, for eksempel i opholdsrum, opholdsstue eller fællesarealer, forudsætter en nøje vurdering af, at fællesskabet skønnes at være i overensstemmelse med den unges tarv. Når sådant fællesskab tillades, skal der udfærdiges udførligt notat herom. Notatet udfærdiges i personjournalen.</p>\n      <p class=\"Tekstoverskrift\">Bekendtgørelsens § 3</p>\n      <p class=\"Tekst\"><span class=\"Bold\">6.</span> Hvis den 14-17 årige ikke allerede har adgang til fællesskab, skal det dagligt vurderes, om der er mulighed for at etablere et sådant eller for at overføre pågældende til en institution, hvor der vil være mulighed for fællesskab.</p>\n      <p class=\"Tekst\">Hvis overvejelserne resulterer i, at der ikke findes mulighed for at etablere fællesskab, og dette indebærer, at den 14-17 årige er faktisk isoleret i en længere periode, skal sagen forelægges for Justitsministeriet, Direktoratet for Kriminalforsorgen. Indberetning skal i alle tilfælde ske senest, når den unge har været faktisk isoleret i 1 uge, men bør ske tidligere, hvis der i det enkelte tilfælde er omstændigheder, der taler derfor.</p>\n      <p class=\"Tekstoverskrift\">Bekendtgørelsens § 4</p>\n      <p class=\"Tekst\"><span class=\"Bold\">7.</span> Der skal altid ske underretning til Justitsministeriet, Direktoratet for Kriminalforsorgen, med henblik på stillingtagen til spørgsmålet om anbringelsessted, jf. § 2, jf. § 7, stk. 1, 2. pkt., eller § 25, stk. 1, 2. pkt., i iværksættelsesbekendtgørelsen.</p>\n      <p class=\"Tekstoverskrift\">Bekendtgørelsens § 5</p>\n      <p class=\"Tekst\"><span class=\"Bold\">8.</span> 14-17 årige skal anbringes i henhold til straffuldbyrdelseslovens § 78, medmindre afgørende hensyn til retshåndhævelsen taler imod dette, jf. straffuldbyrdelseslovens § 78, stk. 2. For varetægtsarrestanter gælder, at Justitsministeriet, Direktoratet for Kriminalforsorgen, når sagen sendes til direktoratet med henblik på stillingtagen til spørgsmålet om afsoningssted, samtidig skal orienteres om overvejelserne om anbringelse efter straffuldbyrdelseslovens § 78.</p>\n      <p class=\"Tekstoverskrift\">Bekendtgørelsens § 6</p>\n      <p class=\"Tekst\"><span class=\"Bold\">9.</span> Efter straffuldbyrdelsesloven er udgangspunktet, at fuldbyrdelse af straf skal ske i åbent fængsel. Dette gælder også i forhold til de 14-17 årige, der ikke kan afsone uden for fængsel eller arresthus efter lovens § 78.</p>\n      <p class=\"Tekst\">Anbringelse skal som udgangspunkt ske i Statsfængslets i Jyderups ungeafdeling. Dette kan dog fraviges efter en konkret vurdering, hvis det f.eks. skønnes at være afgørende, at den unge kan bevare kontakten med familie og kan udsluses via uddannelsesinstitutioner m.v., som ligger i nærheden af bopælen. I overvejelserne kan endvidere mulighederne for at anbringe den unge i særlige afdelinger, som for eksempel stoffri afdelinger eller kontraktfængselsafdelinger, indgå.</p>\n      <p class=\"Tekst\">Med henblik på at styrke den unges mulighed for at bevare kontakten til familien skal ansøgninger om besøgstilladelse fra den unges familiemedlemmer så vidt muligt imødekommes. Som det fremgår af straffuldbyrdelseslovens § 51, er mindstebesøgstiden 1 time ugentligt – så vidt muligt 2 timer – men der kan gives tilladelse til besøg i videre omfang. Muligheden for at give tilladelse til udvidet besøg bør udnyttes særligt i forhold til unge indsatte med henblik på at styrke disses mulighed for at bevare kontakten til familien under afsoningen, jf. også pkt. 3 i vejledning om besøg til indsatte, der udstår fængselsstraf eller forvaring.</p>\n      <p class=\"Tekstoverskrift\">Bekendtgørelsens § 7 og § 9</p>\n      <p class=\"Tekst\"><span class=\"Bold\">10.</span> Statsfængslet i Ringe er et fængsel primært for unge, og de særlige regler om overvejelser vedrørende fællesskab og notatpligt, jf. § 2, stk. 2-6, finder derfor ikke anvendelse for denne institution.</p>\n      <p class=\"Tekstoverskrift\">Bekendtgørelsens § 10</p>\n      <p class=\"Tekst\"><span class=\"Bold\">11.</span> Når 14-17 årige skal afsone i åbent fængsel, hvor der er mulighed for kontakt med ældre indsatte, skal personalet til stadighed være særlig opmærksom på, om denne placering er i overensstemmelse med den unges tarv. Hvis personalet skønner, at en bestemt placering indebærer risiko for, at den 14-17 årige udsættes for uheldig påvirkning fra medindsatte eller i øvrigt strider mod den unges tarv, skal denne straks flyttes til anden afdeling eller eventuelt andet fængsel.</p>\n      <p class=\"Tekst\">Der gøres notat om det valg, der træffes med hensyn til placering m.v., og om de overvejelser, der ligger til grund for valget.</p>\n      <p class=\"Tekst\">Institutionen er forpligtet til gennem hyppig kontakt med den 14-17 årige nøje at holde sig orienteret om den unges forhold og påse, at den pågældende ikke udsættes for uheldig påvirkning. Personalet er forpligtet til at støtte og motivere den unge til at tage imod de særlige behandlings- og undervisningstilbud, der gives.</p>\n      <p class=\"Tekst\">Mindst hver 14. dag skal den 14-17 åriges forhold i institutionen drøftes, og det skal overvejes, om der er grund til at træffe særlige foranstaltninger af uddannelsesmæssig eller behandlingsmæssig art. I den forbindelse skal det tillige overvejes, om der er grund til at foretage ændringer i relation til selve straffuldbyrdelsen.</p>\n      <p class=\"Tekstoverskrift\">Bekendtgørelsens § 12</p>\n      <p class=\"Tekst\"><span class=\"Bold\">12.</span> Institutionen skal overveje, om der er grundlag for løsladelse på prøve i henhold til straffelovens § 38, stk. 2, uanset om den indsatte selv rejser spørgsmål herom. Vejledningen om prøveløsladelse indeholder retningslinjer for prøveløsladelse efter straffelovens § 38, stk. 2, herunder særlige retningslinjer om prøveløsladelse af yngre indsatte efter denne bestemmelse, jf. vejledningens pkt. 24 og 26.</p>\n      <p class=\"Tekst\">I løsladelsesbekendtgørelsens § 14 findes en tilsvarende regel, som tager særligt sigte på indsatte, der var under 18 år på gerningstidspunktet, men som fylder 18 år inden spørgsmålet om løsladelse på prøve efter straffelovens § 38, stk. 2, tages op.</p>\n      <p class=\"Tekstoverskrift\">Bekendtgørelsens § 13</p>\n      <p class=\"Tekst\"><span class=\"Bold\">13.</span> For unge, der anbringes i fængsel eller arresthus, skal der med udgangspunkt i den unges motivation og særlige forudsætninger tilrettelægges et individuelt behandlingsprogram, som for eksempel kan omfatte kognitiv færdighedstræning, behandling for eventuelt alkohol- eller narkotikamisbrug, træning i almindelige sociale færdigheder og i elementære praktiske gøremål (ADL-træning) eller aktiveringstilbud. Institutionen skal være opmærksom på muligheden for frigang og udstationering, jf. § 11.</p>\n      <p class=\"Tekst\">14-17 årige, der er omfattet af den almindelige undervisningspligt, skal tilbydes undervisning med henblik på at afslutte folkeskolens afgangsprøve (9. klasse), hvis de faglige forudsætninger er til stede. Der bør tilbydes specialundervisning i dansk og regning/matematik for at rette op på eventuelle mangler i sådanne basisfag.</p>\n      <p class=\"Tekst\">Hvis de fysiske rammer m.v. tillader det, bør det overvejes at iværksætte projekter af lignende art som dem, der findes i kriminalforsorgens produktionsskoler.</p>\n      <p class=\"Tekst\">Sammensætningen af et konkret behandlings- og uddannelsesprogram kan drøftes med Justitsministeriet, Direktoratet for Kriminalforsorgen.</p>\n      <p class=\"Tekst\">Direktoratet har afsat en pulje til finansiering af undervisningsprogrammerne m.v. Ansøgning om dækning af eventuelle merudgifter ved gennemførelsen af sådanne programmer indsendes til direktoratet.</p>\n      <p class=\"Tekstoverskrift\">Bekendtgørelsens § 15</p>\n      <p class=\"Tekst\"><span class=\"Bold\">14.</span> Overførsel af 14-17 årige til Anstalten ved Herstedvester vil som hidtil kunne ske, når der er behov for psykiatrisk assistance, for eksempel fordi den unge er selvmordstruet.</p>\n      <p class=\"Kapitel\">Kapitel 4</p>\n      <p class=\"Kapiteloverskrift\">Ikrafttræden</p>\n      <p class=\"Tekst\"><span class=\"Bold\">15.</span> Vejledningen træder i kraft den 1. juli 2010. Vejledning nr. 96 af 16. maj 2001 om behandlingen af 15-17 årige, der anbringes i kriminalforsorgens institutioner, bortfalder samtidig.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Justitsministeriet, Direktoratet for Kriminalforsorgen, den 28. juni 2010</P><P CLASS=SIGN1 ALIGN=\"CENTER\">William Rentzmann</P><P CLASS=SIGN2 ALIGN=\"RIGHT\">/ Hanne Olesen</P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/06/2010"
        },
        {
            "displayName": "Accession",
            "displayValue": "C20100004960"
        },
        {
            "displayName": "Entydig dokumentidentifikation",
            "displayValue": "AA005546"
        },
        {
            "displayName": "Dato for førstegangsindlæggelse",
            "displayValue": "30/06/2010"
        },
        {
            "displayName": "Dato for indlæggelse",
            "displayValue": "30/06/2010"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "49"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "28/06/2010"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Kriminalforsorgen"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Direktoratet for Kriminalforsorgen, j.nr. JUR 09-121-196"
        },
        {
            "displayName": "Stikord",
            "displayValue": "Straffuldbyrdelse, Unge lovovertrædere"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}