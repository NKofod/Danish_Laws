{
    "id": 212303,
    "title": "Pressenævnets kendelse i sag nr. 2019-80-0349",
    "documentTypeId": "240",
    "isSagsforlobPeriodValid": true,
    "shortName": "KEN nr 10185 af 12/12/2019",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2019-80-0349</p>\r\n<div class=\"Resume\">\r\n   <p class=\"TekstGenerel\">Jyllands-Posten får ikke kritik for omtale af personer bag ny fodboldklub</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En person klagede over en artikel i Jyllands-Posten, hvor han blev omtalt som en af personerne bag en ny fodboldklub. Personen klagede over, at han ikke havde fået oplysningerne om ham forelagt, inden artiklen blev offentliggjort. Pressenævnet fandt ikke grundlag for at udtale kritik af artiklen og lagde i den forbindelse vægt på, at bestyrelsesformanden for den omtalte klub havde fået forelagt oplysningerne og havde oplyst, at hans udtalelse til avisen var ”clearet” med de øvrige bestyrelsesmedlemmer.</p>\r\n</div>\r\n<p>[Klager] har klaget til Pressenævnet over artiklen <span class=\"Italic\">”Talentkrig i Aarhus: AGF har klaget til DBU over en ny klub med link til FC Midtjylland”</span>, der blev bragt den 19. maj 2019 i den trykte udgave af Jyllands-Posten og på Jyllands-Postens netavis jp.dk, idet han mener, at god presseskik er tilsidesat.</p>\r\n<p>\r\n</p>\r\n<p>[Klager] har klaget over, at Jyllands-Posten har bragt ukorrekte og skadelige oplysninger om ham uden forinden at forelægge disse.</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">1 Sagsfremstilling</span>\r\n</p>\r\n<p>Jyllands-Posten bragte den 19. maj 2019 artiklen <span class=\"Italic\">”Talentkrig i Aarhus: AGF har klaget til DBU over en ny klub med link til FC Midtjylland” </span>på side 50, sektion 1, i den trykte udgave af avisen med følgende underrubrik:</p>\r\n<p>\r\n</p>\r\n<p>”AGF er utilfreds med nystiftet fodboldklub i Aarhus, hvor spillerne jævnligt skal træne i Ikast, og en af bagmændene er ansat af FC Midtjylland. ”</p>\r\n<p>\r\n</p>\r\n<p>Af artiklen fremgik følgende:</p>\r\n<p>\r\n</p>\r\n<p>”Der er hård kamp om de største talenter i dansk fodbold.</p>\r\n<p>En nystiftet fodboldklub i Aarhus har fået byens lokale superligaklub, AGF, til at sende en officiel klage til Dansk Boldspil-Union (DBU).</p>\r\n<p>Det drejer sig om foreningen Talent FC Academy, der blev stiftet i marts 2019 i Aarhus.</p>\r\n<p>Foreningens formål er at tilbyde ekstra træning til børn og unge \"med særlig interesse og talent indenfor fodbold\" i Aarhus Kommune.</p>\r\n<p>Spillerne skal modtage træning i både Aarhus og i Ikast på samme anlæg, som FC Midtjylland træner, og desuden deltage i elitestævner på internationalt niveau.</p>\r\n<p>AGF mener dog ikke, at den ny forening lever op til DBU's regler.</p>\r\n<p>”Vi mener, at der er flere problematikker med den måde, Talent FC Academy drives på, bl. a. i forhold til selektion af spillere, og derfor har vi bedt DBU's herreeliteungdomsgruppe om at kigge på sagen og afklare, om det er i overensstemmelse med de gældende retningslinjer og med DBU's holdninger til børne-og ungdomsfodbold i det hele taget,” siger [Person 1], der er chef for AGF Klubsamarbejde.</p>\r\n<p>Nu er det op til DBU's herreeliteungdomsgruppe at kigge på sagen.</p>\r\n<p>”Jeg kan bekræfte, at vi har fået en henvendelse fra AGF om denne forening. Den vil blive behandlet på vores kommende møde i juni. Indtil da kan jeg ikke kommentere det yderligere,” siger [Person 2], der er formand for DBU's herreeliteungdomsgruppe.</p>\r\n<p>\r\n   <span class=\"Italic\">”Det er ulige konkurrence”</span>\r\n</p>\r\n<p>Talent FC Academy går udenom den eksisterende talentudviklingsmodel. I den nye forening er det et krav, at børnene ikke er medlem af en licensklub i DBU-systemet eller modtager træning på et topcenter i DBU-regi. Dermed kan en spiller, som ønsker at være en del af Talent FC Academy, ikke være en del af det officielle DBU-talenttilbud, som i Østjylland er organiseret af AGF.</p>\r\n<p>”Det er et stort problem, at de kan omgå hele talentsystemet på denne måde. De er ikke underlagt de samme regler som os, fordi klubben, i modsætning til os, ikke er en del af DBU. Det giver en ulige konkurrence,” siger [Person 1].</p>\r\n<p>En af årsagerne til, at AGF er oprørt over det nye tilbud, handler om, at der er en lige linje fra den nye klub til FC Midtjylland.</p>\r\n<p>En af hovedmændene bag den nye forening er [Klager]. Han er bestyrelsesmedlem i Talent FC Academy og skal træne spillerne i Aarhus. Han er til daglig tilknyttet FC Midtjylland som konsulent og afslutningstræner.</p>\r\n<p>Desuden fremgår det af foreningens hjemmeside, at spillerne i den nye Aarhusklub jævnligt skal træne i Ikast i en såkaldt Goalstation, der er en kunstgræsbane med lys, bander og mål og som primært bruges til selvtræning.</p>\r\n<p>Banen er ejet af Ikast FC, der er moderklub for FC Midtjylland, og den ligger på samme anlæg, som FC Midtjyllands hold træner på til daglig.</p>\r\n<p>”Hvis der er en forbindelse til FC Midtjylland, er det selvfølgelig problematisk</p>\r\n<p>for os. Er denne klub en forbastion med henblik på at hente østjyske spillere til FC Midtjylland? ” siger [Person 1].</p>\r\n<p>\r\n   <span class=\"Italic\">”Ingen forbindelse til FCM”</span>\r\n</p>\r\n<p>Ledelsen i Talent FC Academy har ikke ønsket at stille op til interview, men klubbens bestyrelsesformand, [Person 3], har svaret på mail. Han afviser, at der vil ske en selektion på baggrund af talent eller optagelsesprøver, hvis børn ønsker at melde sig ind. Han henviser til klubbens vedtægter, hvor der står, at \"alle børn og unge med særlig interesse i fodbold kan blive medlem.\" Hvorfor er I ikke registreret som en klub under DBU? ”Vi har endnu ikke fået tildelt banetid af Aarhus Kommune, hvilket er en forudsætning for at kunne ansøge om optagelse i DBU,” siger [Person 3]. Hvorfor må jeres medlemmer ikke til daglig spille i en DBU licensklub eller være en del af et DBU-topcenter? ”For at sikre, at børnene har et optimalt talentmiljø,” skriver [Person 3]. Træningen foretages blandt andet af [Klager], der er afslutningstræner i FCM.</p>\r\n<p>Hvad er foreningens forbindelse og tilknytning til FC Midtjylland? ”Ingen. ” Er det jeres målsætning at finde talenter i Østjylland og sende dem til FC Midtjylland? ”Nej. ” FC Midtjylland afviser at have noget med den nye forening at gøre, selvom en af hovedmændene altså er ansat i klubben, og spillerne jævnligt skal træne i Ikast.</p>\r\n<p>”FC Midtjylland har ingen forbindelse til foreningen Talent Academy FC. Som vi forstår det, er det en nystiftet, aarhusiansk forening,” skriver [Person 5], akademichef i FCMidtjylland i en mail.</p>\r\n<p>Hvad er [Klager]s rolle i FC Midtjylland? ”[Klager] er tilknyttet FC Midtjylland som konsulent, hvor han med afsæt i sine kompetencer indenfor afslutninger træner flere aldersgrupper, både ungdom og senior, ligesom vi tilknytter andre specialister,« skriver [Person 5].</p>\r\n<p>I denne sag har AGF også henvendt sig til Aarhus Kommune, da den ikke mener, at Aarhus Kommune bør lægge baner til den nye forening, når spillerne også jævnligt skal træne i Ikast.</p>\r\n<p>”Det er grundlæggende forkert, at Aarhus Kommune på den måde indirekte støtter et kommercielt foretagende, der sender aarhusianske fodboldspillere i 8-12-årsalderen til Ikast for at træne,” lyder det fra [Person 1].</p>\r\n<p>\r\n   <span class=\"Italic\">Der er foreningsfrihed</span>\r\n</p>\r\n<p>DBU har tidligere afvist et nyt akademi i Danmark. Det var FC Barcelonas, der ønskede at oprette et akademi i landet.</p>\r\n<p>Den gang var det DBU's næstformand, [Person 4], der argumenterede for beslutningen. Han ønsker ikke at kommentere den konkrete sag, så længe den kører på officiel vis i herreeliteungdomsudvalget.</p>\r\n<p>Han indrømmer dog, at DBU næppe kan gøre noget, da Talent FC Academy er en lovlig dansk forening.</p>\r\n<p>Sagen om Barcelonas akademi var anderledes, da der var tale om et udenlandsk akademi, som skulle have en godkendelse fra DBU for at starte. Det skal Talent FC Academy ikke.</p>\r\n<p>”Der er foreningsfrihed i Danmark. Men jeg vil selvfølgelig opfordre alle børn og forældre og andre, der gerne vil spille fodbold, til at gøre det i klubber, der er organiseret under DBU. Jeg kan ikke se, at dette tilbud ikke kan fås i en almindelig klub,” siger [Person 4]. ”</p>\r\n<p>\r\n</p>\r\n<p>Til artiklen var der indsat en faktaboks, hvoraf følgende fremgik:</p>\r\n<p>\r\n</p>\r\n<p>”Fakta: TALENT FC ACADEMY</p>\r\n<p>Nystiftet fodboldklub i Aarhus Kommune. Den har til formål: \"at tilbyde børn</p>\r\n<p>og unge med særlig interesse og talent indenfor fodbold, mulighed for</p>\r\n<p>udviklende træning og kampe, målrettet elitefodbold på internationalt</p>\r\n<p>niveau.</p>\r\n<p>Klubben har endnu ikke et fast træningssted.</p>\r\n<p>Prisen for at være medlem er 399 kr. om måneden.</p>\r\n<p>For at blive medlem af den nye forening, må man ikke være medlem af AGF</p>\r\n<p>eller andre licensklubber under Dansk Boldspil-Union.</p>\r\n<p>Forbindelsen til FC Midtjylland: Med i bestyrelsen og som daglig træner er</p>\r\n<p>[Klager], der er ansat som afslutningstræner i FC Midtjylland.</p>\r\n<p>Spillerne skal efter planen både træne i Aarhus og ved den såkaldte</p>\r\n<p>Goalstation, der ligger i Ikast på samme anlæg, som FCM's spillere benytter. ”</p>\r\n<p>\r\n</p>\r\n<p>\r\n</p>\r\n<p>Artiklen blev desuden bragt med enslydende indhold samme dag på Jyllands-Postens netavis jp.dk med undtagelse af overskriften <span class=\"Italic\">”FC Midtjylland afviser forbindelse”</span> til artiklens anden sidste afsnit.</p>\r\n<p>\r\n</p>\r\n<p>[Klager]s klage er modtaget i Pressenævnet den 2. juli 2019.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2 Parternes synspunkter</span>\r\n</p>\r\n<p>\r\n   <span class=\"Bold\">2.1 [Klager]s synspunkter</span>\r\n</p>\r\n<p>[Klager] har indledningsvis anført, at han ikke på noget tidspunkt blev kontaktet af Jyllands-Posten i forbindelse med den påklagede artikel, og at han således ikke har haft mulighed for at kommentere på artiklens indhold. [Klager] omtales flere gange i artiklen i forhold til relation og ansættelsesforhold på konsulentbasis i superligaklubben FC Midtjylland.</p>\r\n<p>\r\n</p>\r\n<p>I artiklen anvender journalist [Journalisten] den nedsættende beskrivelse ”en af bagmændene” om [Klager], ligesom det oplyses, at han er ansat i FC Midtjylland, og antyder dermed, at [Klager]s tilknytning til foreningen Talent FC Academy er af fordækt karakter, hvilket er faktuelt forkert.</p>\r\n<p>\r\n</p>\r\n<p>Journalisten har ikke foretaget research på træningen i Ikast, hvis han havde, ville han vide, at træningen ikke varetages af foreningen Talent FC Academy og heller ikke i FC Midtjylland regi.</p>\r\n<p>\r\n</p>\r\n<p>Der er tale om et privat træningstilbud gennem virksomheden Top Scorer Academy, hvilket er en lokal Ikast-baseret virksomhed, hvor [Klager] er administrerende direktør. Det undlader journalisten at gøre opmærksom på i artiklen.</p>\r\n<p>\r\n</p>\r\n<p>Træningen i Ikast beskrives i artiklen uden nogen form for indsigt i arbejdet og uden at have rettet henvendelse til [Klager], som er ansvarlig for træningen i Ikast, hvorfor det undrer, at Jyllands-Posten er af den opfattelse, at [Klager] kun er en biperson i artiklen.</p>\r\n<p>\r\n</p>\r\n<p>Såfremt [Klager] var blevet kontaktet af Jyllands-Posten forud for artiklen, ville Jyllands-Posten have vidst, at [Klager] på vegne af Top Scorer Academy arbejder med professionelle fodboldspillere og klubber andre steder end FC Midtjylland.</p>\r\n<p>\r\n</p>\r\n<p>Jyllands-Postens konklusion om, at der på baggrund af [Klager]s tilknytning til Talent FC Academy, som ganske almindeligt bestyrelsesmedlem med bopæl i Aarhus, skulle være en lige linje mellem Talent FC Academy og FC Midtjylland, er faktuelt forkert. Dette bekræftes også af FC Midtjylland i artiklen.</p>\r\n<p>\r\n</p>\r\n<p>[Klager] finder, at Jyllands-Postens påstande er af injurierende karakter.</p>\r\n<p>\r\n</p>\r\n<p>For så vidt angår henvendelserne til foreningen Talent FC Academy er [Klager] enig i forløbet, som beskrevet af Jyllands-Posten. Bestyrelsesformand [Person 3] svarer korrekt på spørgsmålet fra journalist [Journalisten]: Der er ikke nogen forbindelse mellem foreningen Talent FC Academy og FC Midtjylland, hvorfor [Klager] finder det stærkt kritisabelt, at netop dén påstand optræder i artiklens rubrik.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2.2 Jyllands-Postens synspunkter</span>\r\n</p>\r\n<p>Jyllands-Posten har anført, at der ikke er nogen oplysninger i den påklagede artikel, der kan være skadelige, krænkende eller virke agtelsesforringende for [Klager], hvorfor den manglende forelæggelse ikke er i strid med de vejledende regler om god presseskik.</p>\r\n<p>\r\n</p>\r\n<p>Fodboldklubben AGF har klaget til Dansk Boldspil-Union, DBU, over Talent FC Academys handlemåde, og denne klage omtales i Jyllands-Postens artikel med en minutiøs redegørelse for klagen og dens substans.</p>\r\n<p>\r\n</p>\r\n<p>[Klager] er en biperson i artiklen, og oplysninger om [Klager] er alene neutrale oplysninger uden værdiladede formuleringer eller udtryk fra Jyllands-Postens side, ligesom der heller ikke fra anden side udtrykkes skadelige, krænkende eller agtelsesforringende oplysninger om [Klager].</p>\r\n<p>\r\n</p>\r\n<p>Jyllands-Posten kontaktede bestyrelsesformanden for Talent FC Academy, [Person 3], med henblik på at kunne viderebringe Talent FC Academys version af sagen og stillingtagen til AGFs klage til Dansk Boldspil-Union.</p>\r\n<p>\r\n</p>\r\n<p>Formanden ønskede dog ikke at lade sig interviewe i telefonen, men tilbød at svare på spørgsmål via e-mail, og oplyste i den forbindelse, at han skulle have ”clearet” sine svar med de øvrige bestyrelsesmedlemmer, inden kan kunne afgive Talent FC Academys officielle svar.</p>\r\n<p>\r\n</p>\r\n<p>Dette kan kun opfattes på en sådan måde, at bestyrelsesformanden over for Jyllands-Posten har udtrykt sig på vegne af den samlede bestyrelse, som også [Klager] er en del af.</p>\r\n<p>\r\n</p>\r\n<p>[Klager] har således faktisk har haft lejlighed til at give sin holdning til kende, og havde han yderligere rettet henvendelse til os med henblik på at fremlægge sin personlige opfattelse af sagen, var dette ønske blevet imødekommet.</p>\r\n<p>\r\n</p>\r\n<p>Jyllands-Posten har således korrekt og loyalt omtalt AGFs klage til DBU. For så vidt angår e-mail-interviewet med Talent FC Academys bestyrelsesformand, [Person 3], er dette også korrekt og loyalt viderebragt. Af interviewet fremgår [Person 3]s synspunkter, som [Person 3] ifølge egne oplysninger har afstemt med den øvrige bestyrelse, herunder også [Klager].</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">3 Pressenævnets begrundelse og afgørelse</span>:</p>\r\n<p>I sagens behandling har følgende nævnsmedlemmer deltaget:</p>\r\n<p>Jesper Rothe, Hans Peter Blicher, Ulrik Holmstrup og Marlene Borst Hansen.</p>\r\n<p>\r\n</p>\r\n<p>Pressenævnet bemærker indledningsvist, at spørgsmålet om, hvorvidt forhold er injurierende (straffeloven), henhører under domstolene og falder uden for nævnets kompetence. Nævnet skal hertil bemærke, at nævnet alene har kompetence til at tage stilling til, hvorvidt der er tale om krænkende oplysninger efter de vejledende regler om god presseskik.</p>\r\n<p>\r\n</p>\r\n<p>Nævnet bemærker desuden, at det følger af medieansvarslovens § 34, at ”massemediernes indhold og handlemåde” skal være i overensstemmelse med god presseskik. Det er således mediet og ikke den enkelte journalist, som er part i Pressenævnets sag, ligesom det er redaktøren, der eventuelt pålægges at offentliggøre en kendelse fra Pressenævnet efter medieansvarslovens § 49.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">God presseskik</span>\r\n</p>\r\n<p>\r\n   <span class=\"Italic\">Korrekt information og forelæggelse</span>\r\n</p>\r\n<p>[Klager] har klaget over, at den påklagede artikel indeholder ukorrekte og krænkende oplysninger om ham, som ikke blev forelagt ham forud for offentliggørelsen.</p>\r\n<p>\r\n</p>\r\n<p>Det følger af de vejledende regler for god presseskik, at det er mediernes opgave at bringe korrekt og hurtig information. Så langt det er muligt, bør det kontrolleres, om de oplysninger, der gives eller gengives, er korrekte. Oplysninger, der kan være skadelige, krænkende eller virke agtelsesforringende for nogen, skal efterprøves i særlig grad, inden de bringes, først og fremmest ved forelæggelse for den pågældende, jf. de vejledende regler for god presseskik punkt A. 1 og A. 3.</p>\r\n<p>\r\n</p>\r\n<p>Pressenævnet bemærker generelt, at redaktøren i overensstemmelse med det almindelige princip om redaktørens ret til at redigere mediet som udgangspunkt er berettiget til at be-slutte, hvad man vil bringe i mediet. Det vil sige, at det ligger inden for grænserne af redaktø-rens redigeringsret at undlade at omtale forhold, der for en af parterne eller andre forekom-mer centrale, ligesom det er op til redaktøren at vælge og fravælge materiale og kilder, så længe de indholdsmæssige krav til den bragte information iagttages. Det bemærkes dog gene-relt, at et medie (redaktøren) på baggrund af sin egen eller sine medarbejderes adfærd kan have forpligtet sig til at bringe en given omtale.</p>\r\n<p>\r\n</p>\r\n<p>Af artiklen <span class=\"Italic\">”Talentkrig i Aarhus: AGF har klaget til DBU over en ny klub med link til FC Midtjylland”,  </span>bragt den 19. maj 2019 i den trykte udgave af Jyllands-Posten samt på Jyllands-Postens netavis jp.dk, fremgår blandt andet følgende:</p>\r\n<p>\r\n</p>\r\n<p>”AGF er utilfreds med nystiftet fodboldklub i Aarhus, hvor spillerne jævnligt skal træne i Ikast, og en af bagmændene er ansat af FC Midtjylland. ”</p>\r\n<p>Og:</p>\r\n<p>”En af hovedmændene bag den nye forening er [Klager]. Han er bestyrelsesmedlem i Talent FC Academy og skal træne spillerne i Aarhus. Han er til daglig tilknyttet FC Midtjylland som konsulent og afslutningstræner.</p>\r\n<p>Desuden fremgår det af foreningens hjemmeside, at spillerne i den nye Aarhusklub jævnligt skal træne i Ikast i en såkaldt Goalstation, der er en kunstgræsbane med lys, bander og mål og som primært bruges til selvtræning.</p>\r\n<p>Banen er ejet af Ikast FC, der er moderklub for FC Midtjylland, og den ligger på samme anlæg, som FC Midtjyllands hold træner på til daglig.</p>\r\n<p>”Hvis der er en forbindelse til FC Midtjylland, er det selvfølgelig problematisk</p>\r\n<p>for os. Er denne klub en forbastion med henblik på at hente østjyske spillere til FC Midtjylland? ,” siger [Person 1].</p>\r\n<p>\r\n   <span class=\"Italic\">”Ingen forbindelse til FCM”</span>\r\n</p>\r\n<p>Ledelsen i Talent FC Academy har ikke ønsket at stille op til interview, men klubbens bestyrelsesformand, [Person 3], har svaret på mail. Han afviser, at der vil ske en selektion på baggrund af talent eller optagelsesprøver, hvis børn ønsker at melde sig ind. Han henviser til klubbens vedtægter, hvor der står, at \"alle børn og unge med særlig interesse i fodbold kan blive medlem.\" Hvorfor er I ikke registreret som en klub under DBU? ”Vi har endnu ikke fået tildelt banetid af Aarhus Kommune, hvilket er en forudsætning for at kunne ansøge om optagelse i DBU,” siger [Person 3]. Hvorfor må jeres medlemmer ikke til daglig spille i en DBUlicensklub eller være en del af et DBU-topcenter? ”For at sikre, at børnene har et optimalt talentmiljø,” skriver [Person 3]. Træningen foretages blandt andet af [Klager], der er afslutningstræner i FCM.</p>\r\n<p>Hvad er foreningens forbindelse og tilknytning til FC Midtjylland? ”Ingen. ” Er det jeres målsætning at finde talenter i Østjylland og sende dem til FC Midtjylland? ”Nej. ” FC Midtjylland afviser at have noget med den nye forening at gøre, selvom en af hovedmændene altså er ansat i klubben, og spillerne jævnligt skal træne i Ikast.</p>\r\n<p>”FC Midtjylland har ingen forbindelse til foreningen Talent Academy FC. Som vi forstår det, er det en nystiftet, aarhusiansk forening,” skriver Flemming Broe, akademichef i FCMidtjylland i en mail.</p>\r\n<p>Hvad er [Klager]s rolle i FC Midtjylland? ”[Klager] er tilknyttet FC Midtjylland som konsulent, hvor han med afsæt i sine kompetencer indenfor afslutninger træner flere aldersgrupper, både ungdom og senior, ligesom vi tilknytter andre specialister,« skriver Flemming Broe. ”</p>\r\n<p>\r\n</p>\r\n<p>[Klager] har klaget over, at han benævnes som en af ”bagmændene” bag Talent FC Academy, ligesom artiklen indeholder ukorrekt information, herunder blandt andet, at der skulle være en ”lige linje” mellem Talent FC Academy og FC Midtjylland.</p>\r\n<p>\r\n</p>\r\n<p>Pressenævnet lægger til grund, at [Klager] er bestyrelsesmedlem i Talent FC Academy. Det er desuden ubestridt, at [Klager] er ansat på konsulentbasis i superligaklubben FC Midtjylland.</p>\r\n<p>\r\n</p>\r\n<p>Som sagen er oplyst for Pressenævnet, lægger nævnet desuden til grund, at bestyrelsesformanden for Talent FC Academy, [Person 3], blev kontaktet af Jyllands-Posten forud for artiklen blev bragt, og at denne har udtalt sig på vegne af Talents FC Academys samlede bestyrelse, som [Klager] er en del af.</p>\r\n<p>\r\n</p>\r\n<p>Pressenævnet finder, at omtalen – herunder særligt benævnelsen ”bagmand” – kan være krænkende for [Klager]. Pressenævnet finder imidlertid, at bestyrelsesformanden for Talent FC Academy, [Person 3] – der har oplyst, at han har ”clearet” sine svar med de øvrige bestyrelsesmedlemmer – er kommet til orde i artiklen, hvor han har afvist en forbindelse mellem de to foreninger. Af artiklen fremgår det også, at akademichefen i FC Midtjylland afviser, at der skulle være en forbindelse. På den baggrund finder nævnet efter en samlet vurdering ikke grundlag for at udtale kritik af Jyllands-Posten og har i den forbindelse blandt andet lagt vægt på, at det klart fremgår af artiklen, hvad [Klager]s rolle i henholdsvis Talent FC Academy og FC Midtjylland er.</p>\r\n<p>\r\n</p>\r\n<p>Afgjort den 12. december 2019</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/12/2019"
        },
        {
            "displayName": "Accession",
            "displayValue": "W20191018525"
        },
        {
            "displayName": "Entydig dokumentidentifikation",
            "displayValue": "AA011714"
        },
        {
            "displayName": "Dato for indlæggelse",
            "displayValue": "20/12/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10185"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "12/12/2019"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2019-80-0349"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}