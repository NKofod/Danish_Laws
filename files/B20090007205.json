{
    "id": 123007,
    "title": "Bekendtgørelse om helbredskrav på jernbaneområdet",
    "documentTypeId": "60",
    "isSagsforlobPeriodValid": true,
    "shortName": "BEK nr 72 af 02/02/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p>\r\n      <p class=\"Indholdsfortegnelse\"><a href=\"#B1\">Bilag 1</a></p>\r\n      <p class=\"Indholdsfortegnelse\"><a href=\"#B2\">Bilag 2</a></p><div class=\"bjelke\">Den fulde tekst</div><p class=\"Titel2\">Bekendtgørelse om helbredskrav på jernbaneområdet</p>\r\n      <p class=\"Indledning2\">I medfør af § 21 h, stk. 2, § 22, stk. 6, og § 25, stk. 2, i lov om jernbane, jf. lovbekendtgørelse nr. 567 af 9. juni 2008, fastsætter Trafikstyrelsen efter bemyndigelse fra transportministeren i henhold til § 24 a følgende:</p>\r\n      <p class=\"ParagrafGruppeOverskrift\"><span id=\"Kap0_X1\">Anvendelsesområde og definitioner</span></p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Denne bekendtgørelse gælder for personer og enhver offentlig eller privat virksomhed, der udfører sikkerhedsklassificerede funktioner på jernbaneområdet.</p>\r\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Reglerne i denne bekendtgørelse gælder ligeledes bortset fra bekendtgørelsens § 4, stk. 1 for personer, der udfører grænseoverskridende trafik, og som passerer mindst én grænse. Reglerne om helbredskrav i Bestemmelser for jernbane BJ nr. 5-04 af 20. december 2007 om gennemførelse af den tekniske specifikation for interoperabilitet (TSI) for delsystemet drift og trafikstyring i det transeuropæiske jernbanesystem for konventionelle tog, gælder for disse personer.</p>\r\n      <p class=\"Stk2\"><span class=\"StkNr\" id=\"Par1_Stk3\">Stk. 3.</span> Ved <span class=\"Italic\">sikkerhedsklassificerede funktioner</span> forstås i denne bekendtgørelse funktioner, der har direkte betydning for jernbanesikkerheden. De sikkerhedsklassificerede funktioner omfatter:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par1_Stk3_Num1\">1)</span> Fremføring af person- og godstog samt arbejdskøretøjer,</p>\r\n          <p class=\"Liste1\"><span class=\"Liste1Nr\" id=\"Par1_Stk3_Num2\">2)</span> ansvar for arbejde i og ved spor uden sporspærring, herunder opsyn med andre, der arbejder i og ved spor med og uden sporspærring,</p>\r\n          <p class=\"Liste1\"><span class=\"Liste1Nr\" id=\"Par1_Stk3_Num3\">3)</span> rangering og sammenkobling af rullende materiel,</p>\r\n          <p class=\"Liste1\"><span class=\"Liste1Nr\" id=\"Par1_Stk3_Num4\">4)</span> sikkerhedsopgaver i tog og</p>\r\n          <p class=\"Liste1\"><span class=\"Liste1Nr\" id=\"Par1_Stk3_Num5\">5)</span> deltagelse i den sikkerhedsmæssige afvikling af toggangen.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par1_Stk4\">Stk. 4.</span> Trafikstyrelsen træffer i tvivlstilfælde afgørelse om, hvorvidt en person udfører sikkerhedsklassificerede funktioner, og hvilken sikkerhedsklassificeret funktion den pågældende person hører ind under.</p>\r\n      <p class=\"Stk2\"><span class=\"StkNr\" id=\"Par1_Stk5\">Stk. 5.</span> Ved helbredsgodkendelse forstås i denne bekendtgørelse et af Trafikstyrelsen udstedt dokument, der bekræfter, at en sikkerhedsklassificeret person opfylder helbredsbestemmelserne i §§ 6-12.</p>\r\n      <p class=\"ParagrafGruppeOverskrift\"><span id=\"Kap0_X2\">Helbredsgodkendelse</span></p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Sikkerhedsklassificerede funktioner må kun udføres af personer, som har opnået helbredsgodkendelse fra Trafikstyrelsen. Helbredsgodkendelsens udløbsdato fastsættes i godkendelsen.</p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Helbredsgodkendelse udstedes af Trafikstyrelsen efter ansøgning til personer, der ved helbredsattest og synsattest dokumenterer at opfylde de i §§ 6-12 fastsatte krav.</p>\r\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Trafikstyrelsen kan udstede helbredsgodkendelser, hvortil der knyttes særlige vilkår med henblik på efterfølgende dokumentation for, at betingelserne er opfyldt.</p>\r\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> Lægeundersøgelser med henblik på helbredsgodkendelse skal foretages af en læge eller speciallæge og udføres efter Trafikstyrelsens anvisninger. Attesterne i bilag 1 (Helbredsattest til brug ved undersøgelse af personer udførende sikkerhedsklassificerede funktioner på jernbaneområdet) og bilag 2 (Synsattest til brug ved undersøgelse af personer udførende sikkerhedsklassificerede funktioner på jernbaneområdet) skal benyttes.</p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Personer, der udfører sikkerhedsklassificerede funktioner, jf. § 1, stk. 3, skal gennemgå følgende periodiske helbredsundersøgelser:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par4_Stk1_Num1\">1)</span> hvert femte år i alderen til og med 45 år,</p>\r\n          <p class=\"Liste1\"><span class=\"Liste1Nr\" id=\"Par4_Stk1_Num2\">2)</span> hvert tredje år i alderen fra 46 år til og med 59 år, og</p>\r\n          <p class=\"Liste1\"><span class=\"Liste1Nr\" id=\"Par4_Stk1_Num3\">3)</span> hvert år i alderen fra 60 år.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Helbredsattest vedrørende periodisk helbredsundersøgelse skal foreligge hos Trafikstyrelsen senest fire uger inden udløbsdatoen. Helbredsgodkendelsen bortfalder ved den i godkendelsen angivne udløbsdato, hvis den pågældende ikke forinden har opnået fornyet helbredsgodkendelse.</p>\r\n      <p class=\"Stk2\"><span class=\"StkNr\" id=\"Par4_Stk3\">Stk. 3.</span> Personer, der udfører sikkerhedsklassificerede funktioner, skal lægeundersøges, hvis de har mere end 30 dages sammenhængende sygefravær eller har været involveret i en ulykke eller hændelse, hvor der kan opstå tvivl om, hvorvidt den pågældende kan udføre sin funktion sikkerhedsmæssigt forsvarligt.</p>\r\n      <p class=\"Stk2\"><span class=\"StkNr\" id=\"Par4_Stk4\">Stk. 4.</span> Trafikstyrelsens læge kan bestemme, at der skal ske hyppigere undersøgelser, hvis den ansattes helbredstilstand giver grundlag herfor.</p>\r\n      <p class=\"Stk2\"><span class=\"StkNr\" id=\"Par4_Stk5\">Stk. 5.</span> Ved mistanke om, at der foreligger et misbrug af alkohol og lægemidler eller brug af euforiserende stoffer kan der udtages blod-, sved- og urinprøver i forbindelse med helbredsundersøgelse af personer, der udfører sikkerhedsklassificerede funktioner.</p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Trafikstyrelsen tilbagekalder en helbredsgodkendelse, såfremt indehaveren ikke længere opfylder de i §§ 6-12 fastsatte krav.</p>\r\n      <p class=\"ParagrafGruppeOverskrift\"><span id=\"Kap0_X3\">Krav til helbred</span></p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Sikkerhedsklassificerede funktioner må ikke varetages af personer, der har sygdomme, som kan nedsætte bevidsthedsniveauet eller medfører forringet bevægelighed i en sådan grad, at det indebærer en jernbanesikkerhedsmæssig risiko. Til sådanne sygdomme henregnes navnlig:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par6_Stk1_Num1\">1)</span> Hjertesygdomme, forhøjet blodtryk eller anden kredsløbssygdom med risiko for bevidsthedspåvirkning.</p>\r\n          <p class=\"Liste1\"><span class=\"Liste1Nr\" id=\"Par6_Stk1_Num2\">2)</span> Sukkersyge (diabetes mellitus), som er tablet- eller insulinbehandlet.</p>\r\n          <p class=\"Liste1\"><span class=\"Liste1Nr\" id=\"Par6_Stk1_Num3\">3)</span> Epilepsi eller andre neurologiske sygdomme, som kan medføre bevidsthedspåvirkning.</p>\r\n          <p class=\"Liste1\"><span class=\"Liste1Nr\" id=\"Par6_Stk1_Num4\">4)</span> Svimmelhedssygdomme.</p>\r\n          <p class=\"Liste1\"><span class=\"Liste1Nr\" id=\"Par6_Stk1_Num5\">5)</span> Vågenhedsforstyrrelser og alvorlige søvnforstyrrelsestilstande.</p>\r\n          <p class=\"Liste1\"><span class=\"Liste1Nr\" id=\"Par6_Stk1_Num6\">6)</span> Andre legemlige handicap eller funktionsforstyrrelser, der kan indebære risiko for jernbanesikkerheden.</p>\r\n          <p class=\"Liste1\"><span class=\"Liste1Nr\" id=\"Par6_Stk1_Num7\">7)</span> Psykiske sygdomme, der viser sig ved ændret adfærd i betydelig grad.</p>\r\n          <p class=\"Liste1\"><span class=\"Liste1Nr\" id=\"Par6_Stk1_Num8\">8)</span> Begyndende demens eller andre årsager til opmærksomheds-, koncentrations- og kognitive forstyrrelser.</p>\r\n        </div>\r\n      </p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Personer, der</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par7_Stk1_Num1\">1)</span> er afhængige af eller misbruger alkohol, eller har et alkoholoverforbrug,</p>\r\n          <p class=\"Liste1\"><span class=\"Liste1Nr\" id=\"Par7_Stk1_Num2\">2)</span> misbruger lægemidler eller</p>\r\n          <p class=\"Liste1\"><span class=\"Liste1Nr\" id=\"Par7_Stk1_Num3\">3)</span> bruger euforiserende stoffer</p>\r\n        </div>\r\n      </p>\r\n      <p class=\"Tekst2\">\r\n        <div>må ikke udføre sikkerhedsklassificerede funktioner.</div>\r\n      </p>\r\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Lægemidler, der kan påvirke reaktionsevnen eller bevidsthedsniveauet, må ikke anvendes ved udførelse af sikkerhedsklassificerede funktioner.</p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> For personer, der er omfattet af § 1, stk. 3, nr. 1-3, skal den binokulære synsstyrke med eller uden korrektion være mindst 1,0, heraf mindst 0,5 på det svagest seende øje. Synskravet ved nærblik skal med eller uden korrektion opfylde de krav, som arbejdsopgaven forudsætter.</p>\r\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> For personer, der er omfattet af § 1, stk. 3, nr. 4-5, skal den binokulære synsstyrke med eller uden korrektion være mindst 0,8, heraf mindst 0,3 på det svagest seende øje.</p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Anvendes korrektionsglas til opnåelse af den nødvendige synsstyrke, må disse ikke overstige +5, -8 dioptrier i den mest brydende meridian.</p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Briller eller kontaktlinser skal benyttes, hvis dette er nødvendigt for at opnå tilstrækkelig synsstyrke. Kontaktlinser må dog kun benyttes, hvis de kan anvendes uden vanskeligheder uafbrudt ved varetagelsen af sikkerhedsklassificerede funktioner. Brille- og kontaktlinsebærere skal medbringe tilsvarende ekstra briller eller kontaktlinser til varetagelse af sikkerhedsklassificerede funktioner.</p>\r\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Solbriller og kontaktlinser skal være neutralt farvede (gråskala). Fotokromatiske glas må ikke bruges.</p>\r\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Der skal være normalt synsfelt på begge øjne, normal øjenbevægelighed og god bevægelighed i halsen ved rotation til siderne.</p>\r\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> Dobbeltsyn må ikke forekomme i nogen blikretning. Defekt farvesyn må ikke forekomme.</p>\r\n      <p class=\"Stk2\"><span class=\"StkNr\" id=\"Par11_Stk3\">Stk. 3.</span> Fremadskridende øjensygdomme og mørkeblindhed må ikke forekomme, hvis tilstanden har en sådan karakter, at den kan påvirke jernbanesikkerheden.</p>\r\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Personer, der udfører sikkerhedsklassificerede funktioner skal med eller uden høreapparat have god høreevne. Ved toneaudiometri skal frekvenserne 500, 1000, 2000 Hz kunne høres af hvert øre for sig ved lydstyrke 20 dB og frekvenserne 3000 Hz ved 40 dB.</p>\r\n      <p class=\"Stk2\"><span class=\"StkNr\" id=\"Par12_Stk2\">Stk. 2.</span> Høreapparat skal benyttes i tjenesten, hvis dette er nødvendigt for at opnå tilstrækkelig høreevne.</p>\r\n      <p class=\"Stk2\"><span class=\"StkNr\" id=\"Par12_Stk3\">Stk. 3.</span> Hvis høreværn anvendes under varetagelse af sikkerhedsklassificerede funktioner, må beskyttelsens dæmpende virkning ikke være større end, at lydopfattelsen under anvendelse af høreværnet svarer til det i stk. 1 angivne.</p>\r\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Graviditet kan medføre uegnethed til at udføre sikkerhedsklassificerede funktioner, hvis der under graviditeten optræder sygdomslignende symptomer, der er beskrevet i bekendtgørelsens §§ 6 og 7.</p>\r\n      <p class=\"ParagrafGruppeOverskrift\"><span id=\"Kap0_X4\">Informations- og indberetningspligt</span></p>\r\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14.</span> Ledelsen i virksomheder, hvor sikkerhedsklassificerede funktioner udføres, skal sørge for information af de personer, der udfører sikkerhedsklassificerede funktioner, om kravene i denne bekendtgørelse.</p>\r\n      <p class=\"Stk2\"><span class=\"StkNr\" id=\"Par14_Stk2\">Stk. 2.</span> Sikkerhedsklassificerede personer, der har formodning om eller kendskab til, at de ikke længere opfylder helbredskravene i bekendtgørelsen, skal uden ophold indberette dette til Trafikstyrelsen og virksomheden og afholde sig fra at udføre sikkerhedsklassificerede funktioner.</p>\r\n      <p class=\"Stk2\"><span class=\"StkNr\" id=\"Par14_Stk3\">Stk. 3.</span> Virksomheder, der har en formodning om eller kendskab til, at en sikkerhedsklassificeret person ikke opfylder helbredskravene i denne bekendtgørelse, skal indberette dette til Trafikstyrelsen uden ophold og fratage den pågældende udførelsen af sikkerhedsklassificerede funktioner, indtil Trafikstyrelsens vurdering af helbredsforholdene foreligger.</p>\r\n      <p class=\"ParagrafGruppeOverskrift\"><span id=\"Kap0_X5\">Dispensation og vilkår</span></p>\r\n      <p class=\"Paragraf\" id=\"P15\"><span class=\"ParagrafNr\" id=\"Par15_Stk1\">§ 15.</span> Trafikstyrelsen kan dispensere fra kravene i §§ 8-12, hvis det må formodes, at den pågældende kan udføre tjenesten på fuldt betryggende måde.</p>\r\n      <p class=\"Stk2\"><span class=\"StkNr\" id=\"Par15_Stk2\">Stk. 2.</span> Trafikstyrelsen kan udstede helbredsgodkendelse med vilkår på baggrund af en lægelig vurdering, herunder i forbindelse med behandling af hjertesygdomme, sukkersyge og alkoholbehandlinger m.v.</p>\r\n      <p class=\"ParagrafGruppeOverskrift\"><span id=\"Kap0_X6\">Gebyr og klage</span></p>\r\n      <p class=\"Paragraf\" id=\"P16\"><span class=\"ParagrafNr\" id=\"Par16_Stk1\">§ 16.</span> For udstedelse af helbredsgodkendelse er der i en særlig bekendtgørelse fastsat gebyr til dækning af omkostningerne i forbindelse med behandlingen af helbredsgodkendelsen, herunder for helbredsgodkendelse efter § 19, stk. 2.</p>\r\n      <p class=\"Paragraf\" id=\"P17\"><span class=\"ParagrafNr\" id=\"Par17_Stk1\">§ 17.</span> Trafikstyrelsens afgørelser i medfør af denne bekendtgørelse kan påklages til transportministeren. Klager skal være indgivet til transportministeren senest 4 uger efter, at Trafikstyrelsens afgørelse er meddelt den pågældende.</p>\r\n      <p class=\"ParagrafGruppeOverskrift\"><span id=\"Kap0_X7\">Andre landes helbredsgodkendelser</span></p>\r\n      <p class=\"Paragraf\" id=\"P18\"><span class=\"ParagrafNr\" id=\"Par18_Stk1\">§ 18.</span> Såfremt der er indgået en aftale med et EU-land eller lande, som fuldt ud har tilsluttet sig EU-lovgivningen på området, om gensidig anerkendelse af helbredsgodkendelser for personer, der udfører sikkerhedsklassificerede funktioner, kan Trafikstyrelsen anerkende helbredsgodkendelser for sådanne personer. De pågældendes helbredsgodkendelser træder i sådanne tilfælde i stedet for en helbredsgodkendelse efter denne bekendtgørelses §§ 1-15.</p>\r\n      <p class=\"Paragraf\" id=\"P19\"><span class=\"ParagrafNr\" id=\"Par19_Stk1\">§ 19.</span> Personer, som er indehaver af en udenlandsk helbredsgodkendelse og har opnået denne på anden måde end de i § 1 og § 18 angivne, vil ligeledes kunne opnå en dansk helbredsgodkendelse, såfremt den pågældende helbredsgodkendelse anses for at svare til de krav, der er angivet i denne bekendtgørelse.</p>\r\n      <p class=\"Stk2\"><span class=\"StkNr\" id=\"Par19_Stk2\">Stk. 2.</span> De i stk. 1 nævnte personer skal over for Trafikstyrelsen dokumentere, at den pågældendes helbredsgodkendelse svarer til de helbredskrav som kræves af en person, der udfører sikkerhedsklassificerede funktioner i henhold til denne bekendtgørelse. På baggrund af den fremsendte dokumentation træffer Trafikstyrelsen afgørelse om, hvorvidt der kan udstedes en dansk helbredsgodkendelse.</p>\r\n      <p class=\"ParagrafGruppeOverskrift\"><span id=\"Kap0_X8\">Straf</span></p>\r\n      <p class=\"Paragraf\" id=\"P20\"><span class=\"ParagrafNr\" id=\"Par20_Stk1\">§ 20.</span> Den, der ikke har en helbredsgodkendelse efter § 2, § 18 eller § 19 og som udfører sikkerhedsklassificerede funktioner, jf. § 1, straffes med bøde. Overtrædelse af § 14 straffes med bøde.</p>\r\n      <p class=\"ParagrafGruppeOverskrift\"><span id=\"Kap0_X9\">Ikrafttræden og overgangsbestemmelser</span></p>\r\n      <p class=\"Paragraf\" id=\"P21\"><span class=\"ParagrafNr\" id=\"Par21_Stk1\">§ 21.</span> Bekendtgørelsen træder i kraft den 5. februar 2009.</p>\r\n      <p class=\"Paragraf\" id=\"P22\"><span class=\"ParagrafNr\" id=\"Par22_Stk1\">§ 22.</span> Bekendtgørelse nr. 510 af 20. juni 2002 om helbredskrav på jernbaneområdet ophæves.</p>\r\n      <p class=\"Stk2\"><span class=\"StkNr\" id=\"Par22_Stk2\">Stk. 2.</span> Helbredsgodkendelser, der er udstedt i henhold til bekendtgørelse nr. 510 af 20. juni 2002 forbliver i kraft, indtil de udløber eller tilbagekaldes.</p>\r\n      <p class=\"Stk2\"><span class=\"StkNr\" id=\"Par22_Stk3\">Stk. 3.</span> De i bilag 1 og 2 angivne attester skal anvendes fra den 1. juli 2009. Indtil dette tidspunkt kan de attester, der foreligger på ikrafttrædelsestidspunktet, anvendes.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Trafikstyrelsen, den 2. februar 2009</I></P><P CLASS=SIGN1 ALIGN=\"CENTER\">Carsten Falk Hansen</P><P CLASS=SIGN2 ALIGN=\"RIGHT\">/ Leif Funch</P></FONT></DIV><a id=\"B1\"><hr class=\"BilagStreg\"></a><p class=\"Bilag\"><span id=\"Bil1\">Bilag 1</span></p>\r\n      <p class=\"BilagTekst\">Helbredsattest for jernbanepersonale</p>\r\n      <p><img alt=\"BL138_5_1.jpg Size: (536 X 847)\" border=\"no\" name=\"BL138_5_1\" src=\"/image.aspx?id=123007&img=BL138_5_1.jpg\"><img alt=\"BL138_5_2.jpg Size: (515 X 847)\" border=\"no\" name=\"BL138_5_2\" src=\"/image.aspx?id=123007&img=BL138_5_2.jpg\"><img alt=\"BL138_5_3.jpg Size: (518 X 847)\" border=\"no\" name=\"BL138_5_3\" src=\"/image.aspx?id=123007&img=BL138_5_3.jpg\"><img alt=\"BL138_5_4.jpg Size: (520 X 847)\" border=\"no\" name=\"BL138_5_4\" src=\"/image.aspx?id=123007&img=BL138_5_4.jpg\"></p><a id=\"B2\"><hr class=\"BilagStreg\"></a><p class=\"Bilag\"><span id=\"Bil2\">Bilag 2</span></p>\r\n      <p class=\"BilagTekst\">Synsattest for jernbanepersonale</p>\r\n      <p><img alt=\"BL138_5_5.jpg Size: (536 X 847)\" border=\"no\" name=\"BL138_5_5\" src=\"/image.aspx?id=123007&img=BL138_5_5.jpg\"><img alt=\"BL138_5_6.jpg Size: (520 X 847)\" border=\"no\" name=\"BL138_5_6\" src=\"/image.aspx?id=123007&img=BL138_5_6.jpg\"></p>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/02/2009"
        },
        {
            "displayName": "Accession",
            "displayValue": "B20090007205"
        },
        {
            "displayName": "Entydig dokumentidentifikation",
            "displayValue": "BL000138"
        },
        {
            "displayName": "Dato for førstegangsindlæggelse",
            "displayValue": "04/02/2009"
        },
        {
            "displayName": "Dato for indlæggelse",
            "displayValue": "04/02/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "72"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "02/02/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Transportmin.,<br />Trafikstyrelsen, j.nr. T691-000080"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}