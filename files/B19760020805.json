{
    "id": 73094,
    "title": "Bekendtgørelse om skolernes tilsyn med eleverne i folkeskolen ",
    "documentTypeId": "60",
    "isSagsforlobPeriodValid": false,
    "shortName": "BEK nr 208 af 25/03/1976",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Bekendtgørelse om skolernes tilsyn med eleverne  \r\n\r\n i folkeskolen </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>I medfør af § 44 i lov nr. 313 af 26. juni 1975 om folkeskolen fastsættes  \r\n\r\n herved følgende bestemmelser om skolernes tilsyn med eleverne i folkeskolen.  \r\n\r\n</P>  \r\n\r\n<P>Skolens tilsynspligt. </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 1. </B> Skolen skal føre tilsyn med eleverne. Tilsynets  \r\n\r\n indhold og omfang bestemmes af reglerne i denne bekendtgørelse. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Det påhviler den enkelte lærer at være  \r\n\r\n opmærksom på ordenens opretholdelse og om fornødent at gribe ind i tilfælde,  \r\n\r\n hvor der sker brud på skolens orden, eventuelt ved at rette henvendelse til  \r\n\r\n skolens ledelse, </P>  \r\n\r\n<P>Tilsynspligtens indtræden og ophør. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 2. </B> Skolens pligt til at føre tilsyn med eleverne  \r\n\r\n indtræder ti minutter før undervisningstidens begyndelse for de pågældende  \r\n\r\n elever. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Pligten ophører ved udløbet af det tidsrum, som  \r\n\r\n naturligt medgår til, at eleverne forlader skolen ved undervisningstidens  \r\n\r\n ophør. </P>  \r\n\r\n<P>Tilsynspligtens område. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 3. </B> Tilsynet omfatter i stedlig henseende elevernes  \r\n\r\n ophold og færden i skolens bygninger og på skolens arealer samt elevernes  \r\n\r\n overholdelse af skolens forskrifter på fortovs-, gade- eller vejarealet  \r\n\r\n umiddelbart ud for skolen. Elevernes skolevej i øvrigt, herunder eventuelle  \r\n\r\n af eleverne benyttede befordringsordninger, er ikke omfatte af skolens  \r\n\r\n tilsyn. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> I tilfælde, hvor undervisningen i enkelte fag  \r\n\r\n er henlagt til lokaliteter uden for skolen, bør der, hvor forholdene kræver  \r\n\r\n det, etableres fornødens tilsyn med elevernes færden mellem de pågældende  \r\n\r\n undervisningssteder. </P>  \r\n\r\n<P>Tilsynet under ekskursioner m.v. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 4. </B> Tilsynet omfatter endvidere elevernes deltagelse  \r\n\r\n i ekskursioner, virksomheds besøg, idrætsarrangementer, friluftsbadning og  \r\n\r\n lignende, der arrangeres eller formidles af skolen. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Under elevernes ophold i praktik i virksomheder  \r\n\r\n og institutioner påhviler det skolen at gribe ind, hvor man bliver opmærksom  \r\n\r\n på, at hensynet til elevens velfærd tilsiger det. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 5. </B> Under lejrskoleophold og skolerejser, der indgår  \r\n\r\n i skolens arbejde, skal tilsynets art og omfang afpasses efter de stedlige  \r\n\r\n forhold. Der bør tillige tages hensyn til, at eleverne i en længere periode  \r\n\r\n ikke er undergivet det umiddelbare forældretilsyn. </P>  \r\n\r\n<P>Tilsynets nærmere indhold. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 6. </B> I undervisningstimerne påhviler det den enkelte  \r\n\r\n lærer at føre tilsyn med de elever, som læreren skal undervise. Arten og  \r\n\r\n omfanget af dette tilsyn skal afpasses efter de konkrete situationer. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Der kan kun, hvis vægtige grunde taler derfor,  \r\n\r\n gives den enkelte elev tilladelse til at forlade skolen i en  \r\n\r\n undervisningstime. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 7. </B> I tilfælde, hvor undervisningen afbrydes af  \r\n\r\n skemabundne mellemtimer, kan ældre elever vælge mellem at opholde sig på  \r\n\r\n skolen eller forlade den. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Skolenævnet kan efter indhentet udtalelse fra  \r\n\r\n lærerrådet og elevrådet, hvor et sådant findes, beslutte, at bestemmelsen i  \r\n\r\n stk. 1 også skal anvendes ved tilfældige mellemtimer. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Hvor særlige grunde måtte tale derfor, kan  \r\n\r\n skolen uanset bestemmelserne i stk. 1 og 2 forbyde enkelte elever at forlade  \r\n\r\n skolen i mellemtimerne. Endvidere kan forældrene forlange, at en elev  \r\n\r\n forbliver på skolen i mellemtimer. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 8. </B> I frikvartererne, herunder spisepauserne, skal  \r\n\r\n der føres tilsyn med eleverne, og dette tilsyn skal udformes med særlige  \r\n\r\n hensyntagen til elevernes tryghed og sikkerhed, således at der kan blive  \r\n\r\n grebet ind over for elever, der udviser uforsvarlig adfærd. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Hvor hensynet til det forsvarlige ikke taler  \r\n\r\n derimod, kan der efter en enkelte læreres skøn gives en elev tilladelse til  \r\n\r\n at forlade skolen i et frikvarter. I tvivlstilfælde træffes afgørelsen af  \r\n\r\n skolens ledelse. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Skolenævnet kan efter indhentet udtalelse fra  \r\n\r\n lærerrådet og elevrådet, hvor et sådant findes, beslutte, at der for ældre  \r\n\r\n elevers vedkommende i almindelighed skal være adgang til at forlade skolen i  \r\n\r\n frikvartererne. Hvor særlige grunde måtte tale derfor, kan skolen dog forbyde  \r\n\r\n enkelte elever at benytte sig af denne adgang. Endvidere kan forældrene  \r\n\r\n forlange, at en elev ikke må forlade skolen. </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 9. </B> Det påhviler skolens lærere, at henlede  \r\n\r\n myndighedernes opmærksomhed på faremomenter, der skyldes bygningernes eller  \r\n\r\n legepladsens indretning. </P>  \r\n\r\n<P>Ikrafttræden m.m. </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 10. </B> Bekendtgørelsen træder i kraft den 1. august  \r\n\r\n 1976. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Cirkulære nr. 287 af 16. september 1943  \r\n\r\n angående lærerpersonalets pligt til at føre tilsyn med børnene og cirkulære  \r\n\r\n nr. 129 af 18. juni 1951 om badning under skoleudflugter ophæves. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Undervisningsministeriet, den 25. marts  \r\n\r\n 1976. </I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>Ritt Bjerregaard </P>  \r\n\r\n</center>\r\n\r\n<P CLASS=MINISTER ALIGN=RIGHT>&nbsp;&nbsp;&nbsp;&nbsp;/H. Kemp. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/05/1976"
        },
        {
            "displayName": "Accession",
            "displayValue": "B19760020805"
        },
        {
            "displayName": "Entydig dokumentidentifikation",
            "displayValue": "CM032291"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "10/08/1999"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "208"
        },
        {
            "displayName": "År for udstedelse",
            "displayValue": "1976"
        },
        {
            "displayName": "Dato for underskrift",
            "displayValue": "25/03/1976"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Folkeskoleafdelingen"
        },
        {
            "displayName": "Ressortministeriets journalnummer",
            "displayValue": "Undervisningsmin. dept. 1.afd.j.nr. 1974-212-6"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}