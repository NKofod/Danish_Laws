{
    "id": 232278,
    "title": "Orientering om genoptagelse af testindsatsen på social- og ældreområdet (Til samtlige kommuner og regioner, andre relevante myndigheder, relevante organisationer og til samtlige plejehjem og sociale tilbud)",
    "documentTypeId": "200",
    "isSagsforlobPeriodValid": true,
    "shortName": "SKR nr 9787 af 01/07/2022",
    "documentHtml": "<div class=\"bjelke\">Den fulde tekst</div><p class=\"Titel2\">Orientering om genoptagelse af testindsatsen på social- og ældreområdet</p>\r\n<p class=\"UnderTitel2\">(Til samtlige kommuner og regioner, andre relevante myndigheder, relevante organisationer og til samtlige plejehjem og sociale tilbud)</p>\r\n<p>Sundhedsministeriet og Social- og Ældreministeriet har den 1. juli 2022 – på baggrund af en vurdering fra sundhedsmyndighederne – indgået en aftale med KL og Danske Regioner om <span class=\"Italic\">testindsats på plejehjem, i hjemmeplejen og på sociale tilbud med sårbare mennesker i resten af 2022</span>.</p>\r\n<p class=\"BilagtekstListe\">Aftalen medfører, at testindsatsen på social- og ældreområdet genoptages med følgende ordninger og vilkår:</p>\r\n<p class=\"Liste1\">\r\n   <span class=\"Liste1Nr\">–</span> Personale i ældreplejen (på plejehjem og i hjemmeplejen) og på sociale tilbud med sårbare mennesker opfordres i perioden fra 1. juli til 15. august 2022 til at tage 2 ugentlige antigenselvtest. Da der kan opstå falske positive test, opfordres medarbejderen ved et positivt prøvesvar til at tage endnu en antigenselvtest.</p>\r\n<p class=\"Liste1\">\r\n   <span class=\"Liste1Nr\">–</span> Pårørende til +85-årige på plejehjem, eller som modtager hjemmepleje, opfordres til at tage en antigenselvtest forud for besøg og har pr. 1. juli 2022 mulighed for at få udleveret en gratis antigenselvtest hos kommunen.</p>\r\n<p class=\"Liste1\">\r\n   <span class=\"Liste1Nr\">–</span> PCR-testordning pr. 15. august 2022 for fast personale i ældreplejen (på plejehjem og i hjemmeplejen) med opfordring om 1 test hver 14. dag.</p>\r\n<p class=\"Liste1\">\r\n   <span class=\"Liste1Nr\">–</span> En ordning for løst tilknyttet personale i ældreplejen (på plejehjem og i hjemmeplejen), der ikke har mulighed for at få en PCR-test hver 14. dag, og som pr. 15. august 2022 i stedet vil have mulighed for at tage en antigenselvtest ved påbegyndelse af en vagt.</p>\r\n<p class=\"Liste1\">\r\n   <span class=\"Liste1Nr\">–</span> Antigenselvtestordning pr. 15. august 2022 for fast og løst tilknyttet personale på sociale tilbud med sårbare mennesker med opfordring om 1 test hver 14. dag.</p>\r\n<p>Derudover fortsætter ordningen på de vilkår angående lokal tilrettelæggelse i kommuner og regioner og private aktører, som tidligere har været gældende. Dette medfører, at kommunerne og regionerne selv kan aftale den nærmere tilrettelæggelse af testindsatsen. Det samme gælder ift. kommunernes udlevering af gratis antigenselvtest til private aktører på social- og ældreområdet til brug for test af personale og til udlevering i forbindelse med pårørendes besøg hos +85-årige på plejehjem, eller som modtager hjemmepleje.</p>\r\n<p>I relation til PCR-testordningen i ældreplejen er det aftalt mellem KL og Danske Regioner, at regionerne er ansvarlige for levering og afhentning af test, mens kommunerne er ansvarlige for at foretage test af personalet.</p>\r\n<p>Ordningerne i testindsatsen på social- og ældreområdet følges løbende og vil indtil videre fortsætte resten af 2022. Ordningen hen over sommeren med 2 ugentlige antigenselvtest, ordningen pr. 15. august med antigenselvtest af personale på sociale tilbud med sårbare mennesker og ordningen med udlevering af antigenselvtest til pårørende til +85-årige på plejehjem, eller som modtager hjemmepleje, genbesøges dog i august 2022.</p><div class=\"Givet\" id=\"Givet\"><p class=\"Givet\" align=\"center\">Social- og Ældreministeriet, den 1. juli 2022</p><p class=\"Sign1\" align=\"center\">Anita Hørby</p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/07/2022"
        },
        {
            "displayName": "Accession",
            "displayValue": "C20220978754"
        },
        {
            "displayName": "Entydig dokumentidentifikation",
            "displayValue": "DH000772"
        },
        {
            "displayName": "Dato for førstegangsindlæggelse",
            "displayValue": "02/07/2022"
        },
        {
            "displayName": "Dato for indlæggelse",
            "displayValue": "02/07/2022"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9787"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "01/07/2022"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Social- og Ældremin., j.nr. 2022-712"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}