{
    "id": 110545,
    "title": "1990 LSF 54   FORSLAG TIL LOV OM PROSPEKTER VED FØRSTE OFFENTLIGE UDBUD AF VISSE   VÆRDIPAPIRER ",
    "documentTypeId": "400",
    "isSagsforlobPeriodValid": false,
    "shortName": "1990/2 LSF 54",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 54 </P>  \r\n\r\n<P></P>  \r\n\r\n<P>Forslag til Lov om prospekter ved første offentlige udbud af visse  \r\n\r\n værdipapirer </P>  \r\n\r\n<P></P>  \r\n\r\n<P>Fremsat af industriministeren (Anne Birgitte Lundholt) </P>  \r\n\r\n<P></P>  \r\n\r\n<P>den 16. januar 1991 </P>  \r\n\r\n<P></P>  \r\n\r\n<P>Vedtaget ved tredjebehandling den 2. april 1991 </P>  \r\n\r\n<P></P>  \r\n\r\n<P><a href=\"document.aspx?accn=A19910021330\"> Lov nr. 213 af 10/04/1991</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Kapitel 1 </P>  \r\n\r\n<P> <I>Lovens anvendelsesområde </I></P>  \r\n\r\n<P>  <B>§ 1.</B> Loven finder anvendelse på første udbud til offentligheden  \r\n\r\n af værdipapirer, som ikke ønskes optaget til officiel notering på Københavns  \r\n\r\n Fondsbørs. </P>  \r\n\r\n<P> <I>Stk. 2.</I> Loven omfatter følgende værdipapirer: </P>  \r\n\r\n<P>1) aktier og andre omsættelige værdipapirer, der kan sidestilles med  \r\n\r\n aktier, </P>  \r\n\r\n<P>2) obligationer med en løbetid på mindst 1 år og andre omsættelige  \r\n\r\n værdipapirer, der kan sidestilles med disse, eller </P>  \r\n\r\n<P>3) alle andre omsættelige værdipapirer, hvormed værdipapirer som nævnt  \r\n\r\n under nr. 1 eller 2 kan erhverves ved tegning eller ombytning. </P>  \r\n\r\n<P> <I>Stk. 3.</I> Erhvervs- og Selskabsstyrelsen kan fastsætte regler om, at  \r\n\r\n udbud af nærmere bestemte værdipapirer undtages fra denne lov. </P>  \r\n\r\n<P>Kapitel 2 </P>  \r\n\r\n<P> <I>Prospektets indhold m.v. </I></P>  \r\n\r\n<P>  <B>§ 2.</B> Ved udbud af værdipapirer skal der offentliggøres et  \r\n\r\n prospekt, der skal være overskueligt og give et retvisende billede af  \r\n\r\n udstederens aktiver og passiver, dennes økonomiske stilling, resultater samt  \r\n\r\n forventede udvikling. </P>  \r\n\r\n<P> <I>Stk. 2.</I> Prospektet skal indeholde oplysninger om de rettigheder,  \r\n\r\n der er knyttet til de udstedte værdipapirer. </P>  \r\n\r\n<P> <I>Stk. 3.</I> Erhvervs- og Selskabsstyrelsen fastsætter nærmere regler  \r\n\r\n om prospektets indhold. </P>  \r\n\r\n<P> <B>§ 3.</B> Et prospekt, der opfylder de krav, som i medfør af lov om  \r\n\r\n Københavns Fondsbørs er fastsat til prospekter for værdipapirer, der ønskes  \r\n\r\n optaget til officiel notering på Københavns Fondsbørs, kan træde i stedet for  \r\n\r\n et prospekt som nævnt i § 2. Prospektet skal inden bekendtgørelse, jf. § 4,  \r\n\r\n stk. 3, godkendes af fondsbørsen. </P>  \r\n\r\n<P> <I>Stk. 2.</I> Et prospekt, der opfylder kravene til prospekter for  \r\n\r\n værdipapirer, som ønskes optaget til officiel notering på en fondsbørs i en  \r\n\r\n anden medlemsstat inden for De Europæiske Fællesskaber efter bestemmelser i  \r\n\r\n direktiv 80/390/EØF med senere ændringer, og som er godkendt af den  \r\n\r\n kompetente myndighed i den pågældende medlemsstat, sidestilles med et  \r\n\r\n prospekt som nævnt i stk. 1. Prospektet skal være affattet på et sprog  \r\n\r\n godkendt af fondsbørsens bestyrelse. Prospektet skal inden bekendtgørelse,  \r\n\r\n jf. § 4, stk. 3, forelægges Københavns Fondsbørs, der påser, at betingelserne  \r\n\r\n efter 1. og 2. pkt. er opfyldt. </P>  \r\n\r\n<P>Kapitel 3 </P>  \r\n\r\n<P> <I>Indsendelse og offentliggørelse m.v. </I></P>  \r\n\r\n<P>  <B>§ 4.</B> Prospekter som nævnt i §§ 2 og 3 skal indsendes til  \r\n\r\n Erhvervs~ og Selskabsstyrelsen. </P>  \r\n\r\n<P> <I>Stk. 2.</I> Erhvervs- og Selskabsstyrelsen påser, at prospekter som  \r\n\r\n nævnt i § 2 opfylder lovens forskrifter og bestemmelser fastsat i henhold til  \r\n\r\n loven. Styrelsen bekendtgør herefter modtagelsen af prospekterne i  \r\n\r\n Statstidende. Når modtagelsen er bekendtgjort, er prospekterne offentligt  \r\n\r\n tilgængelige i styrelsen. </P>  \r\n\r\n<P> <I>Stk. 3.</I> Erhvervs- og Selskabsstyrelsen videresender straks  \r\n\r\n prospekter som nævnt i § 3 til Københavns Fondsbørs. Når fondsbørsen har  \r\n\r\n godkendt et prospekt som nævnt i § 3, stk.1, eller har påset, at et prospekt  \r\n\r\n opfylder de i § 3, stk. 2, nævnte betingelser, giver fondsbørsen meddelelse  \r\n\r\n herom til Erhvervs- og Selskabsstyrelsen, som herefter bekendtgør modtagelsen  \r\n\r\n af prospektet i Statstidende. Prospekterne er herefter offentligt  \r\n\r\n tilgængelige i styrelsen. </P>  \r\n\r\n<P> <I>Stk. 4.</I> Erhvervs- og Selskabsstyrelsen kan bestemme, at  \r\n\r\n bekendtgørelse efter stk. 2 og 3 skal ske i en særlig registreringstidende.  \r\n\r\n Styrelsen kan endvidere bestemme, at bekendtgørelse kan ske i styrelsens  \r\n\r\n edb-informationssystem samtidig med eller i stedet for i Statstidende eller  \r\n\r\n registreringstidende. </P>  \r\n\r\n<P> <I>Stk. 5.</I> Erhvervs- og Selskabsstyrelsen kan fastsætte regler om  \r\n\r\n gebyr for indsendelse af prospekter, for udskrifter og bekendtgørelse og for  \r\n\r\n brugen af styrelsens edb-system m.v. </P>  \r\n\r\n<P> <I>Stk. 6.</I> Fondsbørsens bestyrelse kan efter godkendelse af  \r\n\r\n Finanstilsynet fastsætte gebyr for godkendelse og forelæggelse af prospekter  \r\n\r\n efter § 3. </P>  \r\n\r\n<P> <B>§ 5.</B> Udbud til offentligheden må ikke finde sted, før  \r\n\r\n bekendtgørelse har fundet sted efter§ 4, stk. 2 eller 3. </P>  \r\n\r\n<P> <I>Stk. 2.</I> Erhvervs- og Selskabsstyrelsen kan fastsætte regler om det  \r\n\r\n nærmere indhold af udbudsmaterialet. </P>  \r\n\r\n<P> <B>§ 6.</B> Erhvervs- og Selskabsstyrelsens afgørelser i medfør af denne  \r\n\r\n lov kan inden 4 uger efter, at afgørelsen er meddelt den pågældende,  \r\n\r\n indbringes for Industriministeriets Erhvervsankenævn. </P>  \r\n\r\n<P> <I>Stk. 2.</I> Afgørelser truffet af Københavns Fondsbørs i medfør af  \r\n\r\n denne lov kan inden 4 uger efter, at afgørelsen er meddelt den pågældende,  \r\n\r\n indbringes for Finanstilsynet i overensstemmelse med reglerne i lov om  \r\n\r\n Københavns Fondsbørs. </P>  \r\n\r\n<P>Kapitel 4 </P>  \r\n\r\n<P> <I>Straffebestemmelser </I></P>  \r\n\r\n<P>  <B>§ 7.</B> Medmindre højere straf er forskyldt efter anden lovgivning,  \r\n\r\n straffes med bøde den, der forsætligt eller groft uagtsomt overtræder § 2,  \r\n\r\n stk. 1 og 2, § 4, stk. 1, og § 5, stk. 1. </P>  \r\n\r\n<P> <I>Stk. 2.</I> I forskrifter, der udstedes i medfør af denne lov, kan der  \r\n\r\n fastsættes straf af bøde for forsætlig eller groft uagtsom overtrædelse af  \r\n\r\n forskrifterne. </P>  \r\n\r\n<P> <I>Stk. 3.</I> Er en overtrædelse begået af et aktieselskab,  \r\n\r\n anpartsselskab, andelsselskab eller lignende, kan der pålægges selskabet som  \r\n\r\n sådant bødeansvar. Er overtrædelsen begået af staten, en kommune eller et  \r\n\r\n kommunalt fællesskab, der er omfattet af § 60 i lov om kommunernes styrelse,  \r\n\r\n kan der pålægges staten, kommunen eller det kommunale fællesskab bødeansvar.  \r\n\r\n</P>  \r\n\r\n<P>Kapitel 5 </P>  \r\n\r\n<P> <I>Ikrafttrædelsesbestemmelser </I></P>  \r\n\r\n<P>  <B>§ 8.</B> Loven træder i kraft den 1. maj 1991 og har virkning for  \r\n\r\n udbud af værdipapirer, der finder sted første gang den 1. maj 1991 eller  \r\n\r\n senere. </P>  \r\n\r\n<P> <B>§ 9.</B> Loven gælder ikke for Færøerne og Grønland, men kan ved  \r\n\r\n kongelig anordning sættes i kraft for disse landsdele med de afvigelser, som  \r\n\r\n landsdelenes særlige forhold tilsiger. </P>  \r\n\r\n<P>Oprindeligt fremsat forslag </P>  \r\n\r\n<P>Kapitel 1 </P>  \r\n\r\n<P> <I>Lovens anvendelsesområde </I></P>  \r\n\r\n<P>  <B>§ 1.</B> Loven finder anvendelse på første udbud til offentligheden  \r\n\r\n af værdipapirer, som ikke ønskes optaget til officiel notering på Københavns  \r\n\r\n Fondsbørs. </P>  \r\n\r\n<P> <I>Stk. 2.</I> Loven omfatter følgende værdipapirer: </P>  \r\n\r\n<P>1) aktier og andre omsættelige værdipapirer, der kan sidestilles med  \r\n\r\n aktier, </P>  \r\n\r\n<P>2) obligationer med en løbetid på mindst 1 år og andre omsættelige  \r\n\r\n værdipapirer, der kan sidestilles med disse, eller </P>  \r\n\r\n<P>3) alle andre omsættelige værdipapirer, hvormed værdipapirer som nævnt  \r\n\r\n under nr. 1 eller 2 kan erhverves ved tegning eller ombytning. </P>  \r\n\r\n<P> <I>Stk. 3.</I> Erhvervs- og Selskabsstyrelsen kan fastsætte regler om, at  \r\n\r\n udbud af nærmere bestemte værdipapirer undtages fra denne lov. </P>  \r\n\r\n<P>Kapitel 2 </P>  \r\n\r\n<P> <I>Prospektets indhold m.v. </I></P>  \r\n\r\n<P>  <B>§ 2.</B> Ved udbud af værdipapirer skal der offentliggøres et  \r\n\r\n prospekt, der skal være overskueligt og give et retvisende billede af  \r\n\r\n udstederens aktiver og passiver, dennes økonomiske stilling, resultater samt  \r\n\r\n forventede udvikling. </P>  \r\n\r\n<P> <I>Stk. 2.</I> Prospektet skal indeholde oplysninger om de rettigheder,  \r\n\r\n der er knyttet til de udstedte værdipapirer. </P>  \r\n\r\n<P> <I>Stk. 3.</I> Erhvervs- og Selskabsstyrelsen fastsætter nærmere regler  \r\n\r\n om prospektets indhold. </P>  \r\n\r\n<P> <B>§ 3.</B> Et prospekt, der opfylder de krav, som i medfør af lov om  \r\n\r\n Københavns Fondsbørs er fastsat til prospekter for værdipapirer, der ønskes  \r\n\r\n optaget til officiel notering på Københavns Fondsbørs, kan træde i stedet for  \r\n\r\n et prospekt som nævnt i § 2. Prospektet skal inden bekendtgørelse, jf. § 4,  \r\n\r\n stk. 3, godkendes af fondsbørsen. </P>  \r\n\r\n<P> <I>Stk. 2.</I> Et prospekt, der opfylder kravene til prospekter for  \r\n\r\n værdipapirer, som ønskes optaget til officiel notering på en fondsbørs i en  \r\n\r\n anden medlemsstat inden for De Europæiske Fællesskaber efter bestemmelser i  \r\n\r\n direktiv 80/390/EØF med senere ændringer, og som er godkendt af den  \r\n\r\n kompetente myndighed i den pågældende medlemsstat, sidestilles med et  \r\n\r\n prospekt som nævnt i stk. 1. Prospektet skal være affattet på et sprog  \r\n\r\n godkendt af fondsbørsens bestyrelse. Prospektet skal inden bekendtgørelse,  \r\n\r\n jf. § 4, stk. 3, forelægges Københavns Fondsbørs, der påser, at betingelserne  \r\n\r\n efter 1. og 2. pkt. er opfyldt. </P>  \r\n\r\n<P>Kapitel 3 </P>  \r\n\r\n<P> <I>Indsendelse og offentliggørelse m.v. </I></P>  \r\n\r\n<P>  <B>§ 4.</B> Prospekter som nævnt i §§ 2 og 3 skal indsendes til  \r\n\r\n Erhvervs~ og Selskabsstyrelsen. </P>  \r\n\r\n<P> <I>Stk. 2.</I> Erhvervs- og Selskabsstyrelsen påser, at prospekter som  \r\n\r\n nævnt i § 2 opfylder lovens forskrifter og bestemmelser fastsat i henhold til  \r\n\r\n loven. Styrelsen bekendtgør herefter modtagelsen af prospekterne i  \r\n\r\n Statstidende. Når modtagelsen er bekendtgjort, er prospekterne offentligt  \r\n\r\n tilgængelige i styrelsen. </P>  \r\n\r\n<P> <I>Stk.3.</I> Erhvervs- og Selskabsstyrelsen videresender straks  \r\n\r\n prospekter som nævnt i § 3 til Københavns Fondsbørs. Når fondsbørsen har  \r\n\r\n godkendt et prospekt som nævnt i § 3, stk.1, eller har påset, at et prospekt  \r\n\r\n opfylder de i § 3, stk. 2 nævnte betingelser, giver fondsbørsen meddelelse  \r\n\r\n herom til Erhvervs- og Selskabsstyrelsen, som herefter bekendtgør modtagelsen  \r\n\r\n af prospektet i Statstidende. Prospekterne er herefter offentligt  \r\n\r\n tilgængelige i styrelsen. </P>  \r\n\r\n<P> <I>Stk. 4.</I> Erhvervs- og Selskabsstyrelsen kan bestemme, at  \r\n\r\n bekendtgørelse efter stk. 2 og 3 skal ske i en særlig registreringstidende.  \r\n\r\n Styrelsen kan endvidere bestemme, at bekendtgørelse kan ske i styrelsens  \r\n\r\n edb-informationssystem samtidig med eller i stedet for i Statstidende eller  \r\n\r\n registreringstidende. </P>  \r\n\r\n<P> <I>Stk. 5.</I> Erhvervs- og Selskabsstyrelsen kan fastsætte regler om  \r\n\r\n gebyr for indsendelse af prospekter, udskrifter, bekendtgørelse og for brugen  \r\n\r\n af styrelsens edb-system m.v. </P>  \r\n\r\n<P> <I>Stk. 6.</I> Fondsbørsens bestyrelse kan efter godkendelse af  \r\n\r\n Finanstilsynet fastsætte gebyr for godkendelse og forelæggelse af prospekter  \r\n\r\n efter § 3. </P>  \r\n\r\n<P> <B>§ 5.</B> Udbud til offentligheden må ikke finde sted, før  \r\n\r\n bekendtgørelse har fundet sted efter§ 4, stk. 2 eller 3. </P>  \r\n\r\n<P> <I>Stk. 2.</I> Erhvervs- og Selskabsstyrelsen kan fastsætte regler om det  \r\n\r\n nærmere indhold af udbudsmaterialet. </P>  \r\n\r\n<P> <B>§ 6.</B> Erhvervs- og Selskabsstyrelsens afgørelser i medfør af denne  \r\n\r\n lov kan inden 4 uger efter, at afgørelsen er meddelt den pågældende,  \r\n\r\n indbringes for Industriministeriets Erhvervsankenævn. </P>  \r\n\r\n<P> <I>Stk. 2.</I> Afgørelser truffet af Københavns Fondsbørs i medfør af  \r\n\r\n denne lov kan inden 4 uger efter, at afgørelsen er meddelt den pågældende,  \r\n\r\n indbringes for Finanstilsynet i overensstemmelse med reglerne i lov om  \r\n\r\n Københavns Fondsbørs. </P>  \r\n\r\n<P>Kapitel 4 </P>  \r\n\r\n<P> <I>Straffebestemmelser </I></P>  \r\n\r\n<P>  <B>§ 7.</B> Medmindre højere straf er forskyldt efter anden lovgivning,  \r\n\r\n straffes med bøde den, der forsætligt eller groft uagtsomt overtræder § 2,  \r\n\r\n stk. 1 og 2, § 4, stk. 1, og § 5, stk. 1. </P>  \r\n\r\n<P> <I>Stk. 2.</I> I forskrifter, der udstedes i medfør af denne lov, kan der  \r\n\r\n fastsættes straf af bøde for forsætlig eller groft uagtsom overtrædelse af  \r\n\r\n forskrifterne. </P>  \r\n\r\n<P> <I>Stk. 3.</I> Er en overtrædelse begået af et aktieselskab,  \r\n\r\n anpartsselskab, andelsselskab eller lignende, kan der pålægges selskabet som  \r\n\r\n sådant bødeansvar. Er overtrædelsen begået af staten, en kommune eller et  \r\n\r\n kommunalt fællesskab, der er omfattet af § 60 i lov om kommunernes styrelse,  \r\n\r\n kan der pålægges staten, kommunen eller det kommunale fællesskab bødeansvar.  \r\n\r\n</P>  \r\n\r\n<P>Kapitel 5 </P>  \r\n\r\n<P> <I>Ikrafttrædelsesbestemmelser </I></P>  \r\n\r\n<P>  <B>§ 8.</B> Loven træder i kraft den 1. april 1991, og har virkning for  \r\n\r\n udbud af værdipapirer, der finder sted første gang den 1. april 1991 eller  \r\n\r\n senere. </P>  \r\n\r\n<P> <B>§ 9.</B> Loven gælder ikke for Færøerne og Grønland, men kan ved  \r\n\r\n kongelig anordning sættes i kraft for disse landsdele med de afvigelser, som  \r\n\r\n landsdelenes særlige forhold tilsiger. </P>  \r\n\r\n<P> <I> </I></P>  \r\n\r\n<P>Bemærkninger til lovforslaget </P>  \r\n\r\n<P>  <I>Almindelige bemærkninger </I></P>  \r\n\r\n<P>  <B>1.</B> Lovforslaget er en genfremsættelse af det lovforslag, som blev  \r\n\r\n fremsat den 10. oktober 1990. Industriministerens fremsættelsestale er  \r\n\r\n optrykt i Fortryk af Folketingets Forhandlinger 1990/91, 1. samling sp. 474  \r\n\r\n ff. </P>  \r\n\r\n<P>Lovforslaget var til 1. behandling den 25. oktober 1990, jf. Fortryk af  \r\n\r\n Folketingets Forhandlinger 1990/91, 1. samling sp. 1093 ff., men nåede ikke  \r\n\r\n at blive færdigbehandlet inden Folketingsvalget i december 1990. </P>  \r\n\r\n<P>Lovforslaget er identisk med forslaget fra oktober 1990. </P>  \r\n\r\n<P>Ved lovforslaget gennemføres afdeling III i Rådets direktiv 89/298/EØF af  \r\n\r\n 17. april 1989 om samordning af kravene ved udarbejdelse af, kontrol med og  \r\n\r\n udstedelse af det prospekt, der skal offentliggøres, når værdipapirer udbydes  \r\n\r\n til offentligheden. Direktivet skal være gennemført senest den 17. april  \r\n\r\n 1991. Direktivet er optaget som bilag til lovforslaget. </P>  \r\n\r\n<P>Formålet med direktivet er for det første at sikre, at investorer stilles  \r\n\r\n en række oplysninger til rådighed og dermed får et forsvarligt grundlag at  \r\n\r\n træffe beslutning på i forbindelse med investering i værdipapirer. Det sikres  \r\n\r\n ved at stille krav om, at der ved offentligt udbud af værdipapirer, skal  \r\n\r\n udarbejdes og offentliggøres et prospekt, der skal indeholde en række  \r\n\r\n oplysninger om den ansvarlige for prospektet, om udstederen af værdipapirerne  \r\n\r\n og om de udstedte værdipapirer. Direktivets formål er endvidere at fortsætte  \r\n\r\n den harmonisering af værdipapirmarkederne inden for EF, som er påbegyndt med  \r\n\r\n vedtagelsen af direktiv 80/390/EØF om samordning af kravene ved udarbejdelse  \r\n\r\n af, kontrol med og udstedelse af det prospekt, der skal offentliggøres med  \r\n\r\n henblik på optagelse af værdipapirer til officiel notering på en fondsbørs.  \r\n\r\n</P>  \r\n\r\n<P>Reglerne i direktivet omfatter udbud til offentligheden af flere slags  \r\n\r\n værdipapirer som f.eks. kommanditanparter, obligationer, euro-værdipapirer,  \r\n\r\n futures, options, warrants etc. </P>  \r\n\r\n<P>Direktivet omhandler dels værdipapirer, der ønskes optaget til officiel  \r\n\r\n notering på en fondsbørs i forbindelse med udbuddet (afd. II), dels  \r\n\r\n værdipapirer, der ikke ønskes optaget til officiel notering i forbindelse med  \r\n\r\n udbuddet (afd. III). </P>  \r\n\r\n<P>Skal værdipapirerne optages til officiel notering, skal oplysningerne i  \r\n\r\n prospektet svare til dem, der kræves i direktiv 80/390/EØF med senere  \r\n\r\n ændringer. Sådanne prospekter skal forhåndsgodkendes. Direktiv 80/390/EØF som  \r\n\r\n ændret ved direktiv 87/345/EØF og 90/211/EØF er gennemført i dansk ret ved  \r\n\r\n bekendtgørelse om kravene til det prospekt, der skal offentliggøres, inden  \r\n\r\n værdipapirer kan optages til officiel notering på Københavns Fondsbørs  \r\n\r\n (prospektbekendtgørelsen). Prospekterne godkendes af Københavns Fondsbørs.  \r\n\r\n</P>  \r\n\r\n<P>For ikke at belaste de mindre og mellemstore udstedere for hårdt, kan de  \r\n\r\n oplysninger, der skal medtages i prospektet angående værdipapirer, der ikke  \r\n\r\n ønskes optaget til officiel notering, være mindre detaljerede end dem, der  \r\n\r\n skal medtages om værdipapirer, der ønskes optaget til officiel notering.  \r\n\r\n Direktivet stiller endvidere ikke krav om forhåndsgodkendelse af sådanne  \r\n\r\n prospekter. </P>  \r\n\r\n<P> <B>2.</B> Der har ikke tidligere været lovgivet herhjemme om prospekter  \r\n\r\n ved udbud til offentligheden af værdipapirer som nævnt i direktivets afd.  \r\n\r\n III. Hidtil har sådanne prospekter alene været undergivet  \r\n\r\n markedsføringslovens regler. </P>  \r\n\r\n<P>En gennemførelse af direktivets afd. III kræver selvstændig lovgivning.  \r\n\r\n Bestemmelserne i afd. III falder uden for børslovgivningen, da værdipapirerne  \r\n\r\n ikke ønskes optaget til officiel notering, og kan ikke indeholdes i den  \r\n\r\n eksisterende selskabslovgivning, idet der er tale om værdipapirer i bred  \r\n\r\n forstand. Ved lovforslaget foreslås de væsentligste bestemmelser gennemført  \r\n\r\n direkte i loven, mens direktivets mere tekniske undtagelsesregler og de  \r\n\r\n nærmere regler om prospektets indhold, jf. § 1, stk. 3, og § 2, stk. 3,  \r\n\r\n foreslås gennemført ved bekendtgørelse. Erhvervs- og Selskabsstyrelsen  \r\n\r\n foreslås som kompetent myndighed. </P>  \r\n\r\n<P>Det foreslås, at prospekter indsendes til Erhvervs- og Selskabsstyrelsen,  \r\n\r\n der påser, at de nødvendige oplysninger findes heri og derefter bekendtgør  \r\n\r\n modtagelsen på samme måde som ved offentliggørelse af modtagelsen af  \r\n\r\n fusionsplaner, jf. aktieselskabslovens § 134d. </P>  \r\n\r\n<P>Direktivet giver i art. 13 mulighed for, at der kan dispenseres fra  \r\n\r\n oplysningskravene i forbindelse med f.eks. oplysninger af ringe interesse,  \r\n\r\n oplysninger, der kan skade udstederen, oplysninger, som udbyderen ikke råder  \r\n\r\n over osv. Muligheden for at dispensere fra oplysningskravene i det enkelte  \r\n\r\n prospekt foreslås ikke gennemført i forslaget. Det skyldes, at direktivet har  \r\n\r\n omfattende, generelle undtagelsesbestemmelser i artiklerne 1, 2 og 5. I  \r\n\r\n forslagets § 1, stk. 3, foreslås hjemmel til at gennemføre disse. Dette synes  \r\n\r\n en bedre og klarere løsning end konkrete dispensationer. Administrationen af  \r\n\r\n en skønsmæssig adgang til at dispensere i konkrete tilfælde er endvidere  \r\n\r\n ganske ressourcekrævende. </P>  \r\n\r\n<P>Ifølge direktivets art. 12 har medlemsstaterne mulighed for at bestemme,  \r\n\r\n at den, der forestår et offentligt udbud af værdipapirer, kan udarbejde et  \r\n\r\n prospekt, der opfylder kravene i direktiv 80/390/EØF, selv om der ikke  \r\n\r\n foreligger en aktuel ansøgning om optagelse til officiel notering på en  \r\n\r\n fondsbørs. Disse prospekter skal forhåndsgodkendes. </P>  \r\n\r\n<P>Prospekter udarbejdet i overensstemmelse hermed anerkendes, jf.  \r\n\r\n direktivets art. 21, gensidigt inden for EF. Ifølge direktiv 90/211/EØF af  \r\n\r\n 23. april 1990 om ændring af direktiv 80/390/EØF anerkendes prospekter  \r\n\r\n udarbejdet i medfør af art. 12 endvidere gensidigt som optagelsesprospekter,  \r\n\r\n hvis de er udarbejdet inden tre måneder før ansøgningen om optagelse til  \r\n\r\n notering. </P>  \r\n\r\n<P>Art. 12 foreslås gennemført i forslagets § 3, således at Erhvervs~ og  \r\n\r\n Selskabsstyrelsen forinden bekendtgørelse indhenter Fondsbørsens godkendelse  \r\n\r\n af prospektet. Herved sikres det, at udbydere, som ikke på tidspunktet for  \r\n\r\n udbuddet har besluttet, om værdipapirerne skal børsnoteres, får adgang til på  \r\n\r\n forhånd at sikre sig, at prospektkravene i den henseende er i orden, også i  \r\n\r\n relation til udenlandske værdipapirmarkeder. </P>  \r\n\r\n<P> <B>3.</B> Lovforslaget har været til høring hos følgende myndigheder og  \r\n\r\n organisationer: </P>  \r\n\r\n<P>Det Danske Handelskammer, Industrirådet, Håndværksrådet, Butikshandelens  \r\n\r\n Fællesråd, Arbejderbevægelsens Erhvervsråd, Danmarks Rederiforening,  \r\n\r\n Assurandør-Societetet, Liberale Erhvervs Råd, Advokatrådet, Garantifonden for  \r\n\r\n Danske Optioner og Futures, Foreningen af Danske Børsmægler-selskaber, De  \r\n\r\n Danske Investeringsforeningers Fællesrepræsentation, Københavns Fondsbørs,  \r\n\r\n Finansrådet, Det Økonomiske Sekretariat, Finansministeriet, Skatteministeriet  \r\n\r\n og Finanstilsynet. </P>  \r\n\r\n<P> <B>4.</B> Forslaget forventes ikke at få statsfinansielle konsekvenser,  \r\n\r\n idet eventuelle merudgifter vil blive dækket gennem brugerbetaling, jf.  \r\n\r\n forslagets § 4, stk. 5 og 6, og ved omprioriteringer inden for  \r\n\r\n Industriministeriet. </P>  \r\n\r\n<P>Forslaget forventes endvidere ikke at få væsentlige administrative  \r\n\r\n konsekvenser, idet styrelsens eksisterende edb-system vil blive anvendt i  \r\n\r\n forbindelse med administrationen af loven. Dog vil der medgå visse  \r\n\r\n initialomkostninger i forbindelse med systemudvikling og programmering. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P> Stk. 1 fastlægger lovens anvendelsesområde, der er første udbud til  \r\n\r\n offentligheden af værdipapirer, som ikke ønskes optaget til officiel notering  \r\n\r\n på Københavns Fondsbørs. </P>  \r\n\r\n<P>Ved første udbud forstås såvel emissioner af værdipapirer som en senere  \r\n\r\n afhændelse af allerede emitterede værdipapirer, som ikke i første omgang har  \r\n\r\n været rettet til offentligheden. </P>  \r\n\r\n<P>Endvidere indeholder bestemmelsen i stk. 2 en definition af begrebet  \r\n\r\n værdipapirer. Det bemærkes, at definitionen af værdipapirer tillige omfatter  \r\n\r\n futures og options. </P>  \r\n\r\n<P>Definitionen i stk. 2 svarer til den i direktivets art. 3, pkt. e)  \r\n\r\n indeholdte bestemmelse, dog med en tydeliggørende omskrivning. </P>  \r\n\r\n<P>Stk. 3 indeholder en bemyndigelse for Erhvervs- og Selskabsstyrelsen til  \r\n\r\n at fastsætte regler om, at udbud af visse værdipapirer undtages fra loven med  \r\n\r\n henblik på at gennemføre direktivets meget detaljerede  \r\n\r\n undtagelsesbestemmelser i art. 1, stk. 2 og art. 2 og 5. Herefter er f.eks.  \r\n\r\n udbud til en snæver personkreds eller til personer som led i deres  \r\n\r\n erhvervsmæssige virksomhed undtaget. </P>  \r\n\r\n<P> <I>Til § 2 </I></P>  \r\n\r\n<P> Stk. 1 og 2 bestemmer, at der skal offentliggøres et prospekt og  \r\n\r\n fastsætter hovedkravene til dettes indhold. Det svarer til, hvad der i øvrigt  \r\n\r\n kræves i forbindelse med fusionsplaner, vurderingsberetninger og  \r\n\r\n årsregnskaber efter aktieselskabsloven og årsregnskabsloven. Om  \r\n\r\n offentliggørelse henvises til forslagets § 4, hvorefter prospekter  \r\n\r\n bekendtgøres og herefter er offentligt tilgængelige i Erhvervs- og  \r\n\r\n Selskabsstyrelsen, uanset hvilke skridt til offentliggørelse udbyderen i  \r\n\r\n øvrigt måtte tage. </P>  \r\n\r\n<P>Efter stk. 3 bemyndiges Erhvervs- og Selskabsstyrelsen til at fastsætte  \r\n\r\n nærmere regler om prospektets indhold med henblik på at gennemføre de mere  \r\n\r\n teknisk betonede regler om prospektets indhold i direktivets art. 11. </P>  \r\n\r\n<P> <I>Til § 3 </I></P>  \r\n\r\n<P> Bestemmelsen har til formål at gennemføre direktivets art. 12 og 21. Der  \r\n\r\n henvises herom til afsnit 2 i de almindelige bemærkninger. </P>  \r\n\r\n<P>Det foreslås i stk. 1, at prospekterne forhåndsgodkendes af Københavns  \r\n\r\n Fondsbørs i medfør af bekendtgørelse om kravene til det prospekt, der skal  \r\n\r\n offentliggøres, inden værdipapirer kan optages til officiel notering på  \r\n\r\n Københavns Fondsbørs. </P>  \r\n\r\n<P>Ved forslagets stk. 2 gennemføres direktivets art. 21 om gensidig  \r\n\r\n anerkendelse inden for EF af prospekter, der er udarbejdet i medfør af art.  \r\n\r\n 12. Om sådanne prospekter skal være oversat, afgøres af fondsbørsens  \r\n\r\n bestyrelse. Det foreslås, at disse prospekter forelægges Københavns  \r\n\r\n Fondsbørs, der påser, at prospektet er godkendt og at oplysninger, der er  \r\n\r\n væsentlige for markedet her i landet, er medtaget i prospektet. </P>  \r\n\r\n<P> <I>Til § 4 </I></P>  \r\n\r\n<P> Bestemmelsen gennemfører direktivets art. 14 og 15. </P>  \r\n\r\n<P>Bestemmelsen fastslår i forslagets stk. 1, at prospekter indsendes til  \r\n\r\n Erhvervs- og Selskabsstyrelsen. </P>  \r\n\r\n<P>For prospekter udarbejdet efter § 2 foreslås i stk. 2, at Erhvervs~ og  \r\n\r\n Selskabsstyrelsen påser, at de nødvendige bestemmelser findes deri og  \r\n\r\n derefter bekendtgør modtagelsen i Statstidende. De modtagne prospekter er  \r\n\r\n herefter offentligt tilgængelige i styrelsen. Fremgangsmåden svarer til  \r\n\r\n aktieselskabslovens § 158 om offentliggørelse af modtagelse af  \r\n\r\n vurderingsberetninger og fusionsplaner. </P>  \r\n\r\n<P>Er prospektet udarbejdet efter § 3, sørger Erhvervs- og Selskabsstyrelsen  \r\n\r\n ifølge forslagets stk. 3 for videresendelse med henblik på godkendelse eller  \r\n\r\n forelæggelse i Københavns Fondsbørs. Denne fremgangsmåde foreslås for at gøre  \r\n\r\n systemet mere brugervenligt. </P>  \r\n\r\n<P>Bekendtgørelse af modtagelse af prospekter sker ifølge stk. 3 i  \r\n\r\n Statstidende, men stk. 4 foreskriver, at Erhvervs- og Selskabsstyrelsen kan  \r\n\r\n bestemme alternative bekendtgørelsesmåder. Bestemmelsen svarer til  \r\n\r\n aktieselskabslovens § 158a. </P>  \r\n\r\n<P>Efter stk. 5 kan Erhvervs- og Selskabsstyrelsen fastsætte regler om gebyr  \r\n\r\n for indsendelse af prospekter, udskrifter, bekendtgørelse og for brugen af  \r\n\r\n styrelsens edb-system m.v. Bestemmelsen svarer til aktieselskabslovens § 154,  \r\n\r\n stk. 4. </P>  \r\n\r\n<P>Efter stk. 6 kan fondsbørsbestyrelsen fastsætte gebyrer for godkendelse og  \r\n\r\n forelæggelse af prospekter efter § 3. Finanstilsynet godkender i  \r\n\r\n overensstemmelse med § 8 i lov om Københavns Fondsbørs sådanne gebyrer. </P>  \r\n\r\n<P> <I>Til § 5 </I></P>  \r\n\r\n<P> Bestemmelsen fastslår, at udbud til offentligheden ikke må finde sted,  \r\n\r\n før bekendtgørelse, jf. § 4, er sket. Bestemmelsen gennemfører direktivets  \r\n\r\n art. 16. </P>  \r\n\r\n<P>Erhvervs- og Selskabsstyrelsen bemyndiges i forslagets stk. 2 til at  \r\n\r\n gennemføre direktivets art. 17, hvorefter det bl.a. af annoncer, opslag osv.  \r\n\r\n i forbindelse med udbuddet skal fremgå, hvorfra et prospekt kan rekvireres.  \r\n\r\n</P>  \r\n\r\n<P> <I>Til § 6 </I></P>  \r\n\r\n<P> Bestemmelsen i stk. 1 giver adgang til at klage til Industriministeriets  \r\n\r\n Erhvervsankenævn over Erhvervs- og Selskabsstyrelsens afgørelser i medfør af  \r\n\r\n loven eller bekendtgørelse udstedt i medfør af loven. Der henvises til lov  \r\n\r\n nr. 858 af 23. december 1987 om Industriministeriets Erhvervsankenævn.  \r\n\r\n Afgørelser truffet af Københavns Fondsbørs i forbindelse med godkendelsen af  \r\n\r\n prospekter udarbejdet efter § 3 kan efter bestemmelsens stk. 2 indbringes for  \r\n\r\n Finanstilsynet i overensstemmelse med reglen i § 43 i lov om Københavns  \r\n\r\n Fondsbørs. </P>  \r\n\r\n<P>Til § 7 </P>  \r\n\r\n<P>En vurdering af et værdipapirs investeringsværdi er afhængig af en del  \r\n\r\n specielle oplysninger, som, hvis de ikke gives, eller gives med forkert  \r\n\r\n indhold, kan betyde et til tider stort økonomisk tab for en investor. </P>  \r\n\r\n<P>Da loven skal sikre investorerne sådanne oplysninger, foreslås det, at  \r\n\r\n overtrædelse af lovens § 2, stk. 1 og 2, § 4, stk. 1, § 5, stk. 1 samt de  \r\n\r\n regler, der fastsættes i medfør af loven, kan straffes. </P>  \r\n\r\n<P>Det foreslås, i overensstemmelse med nyere erhvervslovgivning, at kun det  \r\n\r\n forsætlige eller groft uagtsomme forhold kan straffes. </P>  \r\n\r\n<P>Det foreslås endvidere, at bødeansvar også kan pålægges selskaber m.v.,  \r\n\r\n idet selskaber ofte vil være afgivere af oplysninger i prospektet. </P>  \r\n\r\n<P>Det bemærkes, at markedsføringslovens regler gælder ved siden af denne  \r\n\r\n lov. </P>  \r\n\r\n<P> <I>Til § 8 </I></P>  \r\n\r\n<P> Medlemsstaterne skal ifølge direktivets art. 26 gennemføre reglerne inden  \r\n\r\n den 17. april 1991. Det foreslås derfor, at loven træder i kraft den 1. april  \r\n\r\n 1991. </P>  \r\n\r\n<P> <I>Til § 9 </I></P>  \r\n\r\n<P> Bestemmelsen indeholder regler om, at loven ikke gælder for Færøerne og  \r\n\r\n Grønland, og sædvanlig adgang til at sætte loven i kraft for disse landsdele.  \r\n\r\n</P>  \r\n\r\n<P>Ændringsforslaget </P>  \r\n\r\n<P>Af <I>industriministeren:</I>  </P>  \r\n\r\n<P>Til § 8 </P>  \r\n\r\n<P> <B>1)</B> Paragraffen affattes således: </P>  \r\n\r\n<P>&#187; <B>§ 8.</B> Loven træder i kraft den 1. maj 1991 og har virkning  \r\n\r\n for udbud af værdipapirer, der finder sted første gang den 1. maj 1991 eller  \r\n\r\n senere.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>I lovforslagets § 8 er lovens ikrafttrædelse fastsat til den 1. april  \r\n\r\n 1991. </P>  \r\n\r\n<P>Idet lovgivningsproceduren vedrørende lovforslaget forudses ikke at kunne  \r\n\r\n afsluttes inden denne dato, foreslås det, at lovens ikrafttrædelse udsættes  \r\n\r\n til den 1. maj 1991 med virkning for udbud af værdipapirer, der finder sted  \r\n\r\n første gang den 1. maj 1991 eller senere. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "10/04/1991"
        },
        {
            "displayName": "Accession",
            "displayValue": "199022K00054"
        },
        {
            "displayName": "Entydig dokumentidentifikation",
            "displayValue": "CL003110"
        },
        {
            "displayName": "Dato for førstegangsindlæggelse",
            "displayValue": "10/04/1991"
        },
        {
            "displayName": "Dato for indlæggelse",
            "displayValue": "10/04/1991"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "54"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}