{
    "id": 109210,
    "title": "1992 BTL 216   BETÆNKNING OVER FORSLAG TIL LOV OM ÆNDRING AF LOV OM BESKATNINGEN AF   PENSIONSORDNINGER M.V., LOV OM EN REALRENTEAFGIFT AF VISSE PENSIONSKAPITALER   M.V. OG LOV OM STEMPELAFGIFT (GENNEMFØRELSE AF 2. LIVSFORSIKRINGSDIREKTIV   VEDRØRENDE STEMPELAFGIFT OG PRÆCISERING AF REGLER FOR FRADRAGSRET FOR   PENSIONSINDBETALINGER OG REGLER FOR REALRENTEAFGIFTSPLIGT)    NR L 216 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 216",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 216 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om beskatningen af  \r\n\r\n pensionsordninger m.v., lov om en realrenteafgift af visse pensionskapitaler  \r\n\r\n m.v. og lov om stempelafgift (Gennemførelse af 2. livsforsikringsdirektiv  \r\n\r\n vedrørende stempelafgift og præcisering af regler for fradragsret for  \r\n\r\n pensionsindbetalinger og regler for realrenteafgiftspligt) <BR>  \r\n\r\n Nr L 216 1992-93, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19930428 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder haft  \r\n\r\n samråd med skatteministeren og justitsministeren, hvoraf førstnævnte tillige  \r\n\r\n skriftligt har besvaret spørgsmål fra udvalget. </P>  \r\n\r\n<P>Endvidere har udvalget modtaget skriftlige henvendelser fra: </P>  \r\n\r\n<P>Assurandør-Societetet, </P>  \r\n\r\n<P>Finansrådet og </P>  \r\n\r\n<P>Realkreditrådet. </P>  \r\n\r\n<P>Et uddrag af ministerens kommentar til henvendelsen fra  \r\n\r\n Assurandør-Societetet er optrykt som bilag til betænkningen. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse uændret</I> . </P>  \r\n\r\n<P>Flertallet lægger vægt på, at skatteministeren i et samråd over for  \r\n\r\n udvalget har oplyst, at lovforslaget ikke strider mod EF-retten eller 2.  \r\n\r\n livsforsikringsdirektiv. </P>  \r\n\r\n<P>Et <I>mindretal</I> (Fremskridtspartiets medlem af udvalget) vil redegøre  \r\n\r\n for sin stilling til lovforslaget ved 2. behandling. </P>  \r\n\r\n<P>ÆndringsforslagAf et <I>mindretal</I> (FP): </P>  \r\n\r\n<P>Til § 2 <B>1)</B> Efter nr. 2 indsættes som nyt nummer: </P>  \r\n\r\n<P> <B>&#187;01.</B> I <I>§ 5 A, stk. 1,</I> ændres to steder  \r\n\r\n &#187;pensionsbeskatningslovens § 53 A, stk. 1-3&#171; til:  \r\n\r\n &#187;pensionsbeskatningslovens § 53 A, stk. 1-4&#171;.' </P>  \r\n\r\n<P>Til § 4 <B>2)</B> Efter stk. 2 indsættes som nyt stykke: </P>  \r\n\r\n<P> <I>&#187;Stk. 3.</I> § 2, nr. 01, har virkning for forsikringer, der  \r\n\r\n oprettes efter lovens ikrafttræden.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 og 2 Med ændringsforslagene indføres der afgiftsfritagelse efter  \r\n\r\n realrenteafgiftsloven for afkast af ikkefradragsberettigede rene  \r\n\r\n risikoforsikringer. Det vil sige de i pensionsbeskatningslovens § 53 A, stk.  \r\n\r\n 4, omtalte livsforsikringer. </P>  \r\n\r\n<P>Begrundelsen herfor er at hindre en uacceptabel konkurrenceforvridning  \r\n\r\n mellem danske og udenlandske selskaber. Hvis der ikke skabes  \r\n\r\n realrenteafgiftsfritagelse for de pågældende forsikringer, vil danske  \r\n\r\n selskaber for at opnå ligestilling med udenlandske selskaber, der ikke  \r\n\r\n betaler realrenteafgift, føle sig tilskyndet til at etablere sig i f.eks. den  \r\n\r\n nordlige del af Tyskland, hvilket naturligvis ikke er omkostningsfrit. </P>  \r\n\r\n<P>Efter gældende regler er livsforsikringsselskaber afgiftspligtige, også af  \r\n\r\n afkast af risikoforsikringer, der ikke er fradragsberettigede ved den  \r\n\r\n forsikredes indkomstopgørelse. Det vil sige, at der altså ikke er særlig  \r\n\r\n grund til at tegne dem i et i Danmark etableret selskab under tilsyn fra  \r\n\r\n Finanstilsynet, da dette skal ses i sammenhæng med fradragsretten, jf.  \r\n\r\n lovforslaget i øvrigt. </P>  \r\n\r\n<P>Selskabet foreslås derfor i realrenteafgiftslovens § 5 A fritaget for  \r\n\r\n realrenteafgift af den del af det samlede afgiftsgrundlag, der kan henføres  \r\n\r\n til de omhandlede forsikringer. Nedsættelsen af realrenteafgiftsgrundlaget  \r\n\r\n sker efter forholdet mellem livsforsikringshensættelser for  \r\n\r\n ikkefradragsberettigede rene risikoforsikringer og de samlede passiver for  \r\n\r\n hele selskabet. Der gælder i øvrigt tilsvarende principper for  \r\n\r\n realrenteafgiftsfritagelsen for indkomst- og formueskattepligtige  \r\n\r\n forsikringer som nævnt i pensionsbeskatningslovens § 53 A, stk. 1-3. </P>  \r\n\r\n<P>Det foreslås i ændringsforslag nr. 2, at afgiftsfritagelsen har virkning  \r\n\r\n for forsikringer, der oprettes efter lovens ikrafttræden. </P>  \r\n\r\n<P>Afgiftsfritagelsen vil medføre et provenutab, der vil vokse i det omfang,  \r\n\r\n der tegnes ikkefradragsberettigede rene risikoforsikringer. Hvis alle  \r\n\r\n gruppelivsforsikringer, der er tegnet i dag, var fritaget for  \r\n\r\n realrenteafgift, skønnes tabet at være ca. 50 mio. kr. årligt. Dertil kommer  \r\n\r\n et formentlig beskedent provenutab på andre typer af ikkefradragsberettigede  \r\n\r\n rene risikoforsikringer. Dette skal imidlertid sammenholdes med, at f.eks. et  \r\n\r\n gruppelivsforsikringsselskab kan vælge at etablere sig i et andet EF-land og  \r\n\r\n sælge de pågældende forsikringer ind i Danmark, hvorved der ligeledes opstår  \r\n\r\n et provenutab, fordi der i så fald ikke skal betales realrenteafgift til  \r\n\r\n Danmark. </P>  \r\n\r\n<P>Hjortnæs (S) Klaus Hækkerup (S) Anne-Marie Meldgaard (S) Peder Sass (S)  \r\n\r\n Henning Nielsen (S) Bjarne Laustsen (S) Jes Lunde (SF) Rahbæk Møller (SF)  \r\n\r\n Bente Juncker (CD) Aagaard (KF) fmd. <I>Kirkegaard (KF) Peter Brixtofte  \r\n\r\n (V)</I> nfmd. <I>Svend Heiselberg (V) Svend Aage Jensby (V) Ole Donner (FP)  \r\n\r\n Elisabeth Arnold (RV) Glønborg (KRF)</I>  <B>Bilag </B></P>  \r\n\r\n<P>Et uddrag af skatteministerens kommentar til henvendelsen fra  \r\n\r\n Assurandør-Societetet </P>  \r\n\r\n<P> Regeringen vurderer, at en fortsat begrænsning af fradragsretten til  \r\n\r\n danske pensionsinstitutter ikke er i uoverensstemmelse med EF-retten på dette  \r\n\r\n område. Det skyldes to forhold. </P>  \r\n\r\n<P>For det første har EF-Domstolen i januar 1992 truffet to principielle  \r\n\r\n afgørelser vedrørende de belgiske fradragsregler for pensionsindbetalinger,  \r\n\r\n hvis principper findes tilsvarende i de gældende danske fradragsregler. </P>  \r\n\r\n<P>Efter de belgiske regler gælder fradragsretten for livsforsikringspræmier,  \r\n\r\n der indbetales til selskaber, der er hjemmehørende i Belgien, eller til  \r\n\r\n udenlandske selskabers belgiske afdeling. </P>  \r\n\r\n<P>EF-Domstolen lagde i sine afgørelser vægt på, at Belgien skal kunne sikre  \r\n\r\n sig skat af livsforsikringerne, hvis den skal acceptere fradrag for  \r\n\r\n indbetalinger til de pågældende forsikringer. Domstolen fastslog, at  \r\n\r\n sammenhængen i de belgiske regler ikke kan sikres ved mindre indgribende  \r\n\r\n foranstaltninger end sket, hvorefter fradragsretten som anført begrænses til  \r\n\r\n belgiske selskaber. </P>  \r\n\r\n<P>EF-Domstolen fastslog på denne baggrund, at de belgiske regler ikke er i  \r\n\r\n strid med EØF-traktatens artikel 48, 59, 67 og 106. </P>  \r\n\r\n<P>For det andet indeholder 2. livsforsikringsdirektiv ikke regler om  \r\n\r\n beskatning. Direktivet indeholder ikke regler, som sikrer, at medlemslandene  \r\n\r\n kan opkræve den skat af forsikringerne, der modsvarer fradragsretten for  \r\n\r\n indbetalingerne. </P>  \r\n\r\n<P>Danmark må derfor - også efter det tidspunkt, hvor reglerne i 2.  \r\n\r\n livsforsikringsdirektiv skal finde anvendelse - være berettiget til fortsat  \r\n\r\n at kunne stille krav om etablering og koncession her i landet som en  \r\n\r\n betingelse for fradragsret. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "13/05/1993"
        },
        {
            "displayName": "Accession",
            "displayValue": "199214K00216"
        },
        {
            "displayName": "Entydig dokumentidentifikation",
            "displayValue": "CL006738"
        },
        {
            "displayName": "Dato for førstegangsindlæggelse",
            "displayValue": "13/05/1993"
        },
        {
            "displayName": "Dato for indlæggelse",
            "displayValue": "13/05/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "216"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}