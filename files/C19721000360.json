{
    "id": 66661,
    "title": "Vejledning vedrørende udførelse af og prøver med automatiske sprinkler-, brandalarm- og brandvisningsanlæg (* 1) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 10003 af 19/07/1972",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning vedrørende udførelse af og prøver med  \r\n\r\n automatiske sprinkler-, brandalarm- og brandvisningsanlæg (* 1) </H1>  \r\n\r\n<P></P>  \r\n\r\n<BR>  \r\n\r\n<P>Hvor der i passagerskibes aptering installeres et automatisk virkende  \r\n\r\n sprinkler, brandalarm- og brandvisningsanlæg, jfr bestemmelserne i § 108 i  \r\n\r\n handelsministeriets bekendtgørelse nr. 173 af 21. maj 1965 om forskrifter for  \r\n\r\n skibes bygning og udstyr m.v., skal det være udført til direktoratets  \r\n\r\n tilfredshed og i overensstemmelse med følgende forskrifter: </P>  \r\n\r\n<P CLASS=PUNKT> <B>1.</B> ALMINDELIGE BESTEMMELSER </P>  \r\n\r\n<P>1.1. Sprinklere, kontrolventiler og centralskabe skal være af typegodkendt  \r\n\r\n konstruktion, jfr. bl.a. det i &#187;Skibstilsynets Meddelelser&#171; nr. 263  \r\n\r\n specificerede prøvningsprogram for elektroniske og/eller elektriske aparater,  \r\n\r\n komponenter og del-komponenter. </P>  \r\n\r\n<P>1.2. Anlægget skal være en selvstændig enhed, og det må kun have  \r\n\r\n forbindelse med sådanne andre anlæg eller systemer i skibet, som har  \r\n\r\n brandvisning eller brandsikring som eneste formål. </P>  \r\n\r\n<P>1.3. Det skal være således udført, at bekæmpelse, alarmering og  \r\n\r\n lokalisering af en opstået brand bliver så effektiv som muig, og det skal til  \r\n\r\n enhver tid, når skibet er i service, og så vidt muligt også under oplægning  \r\n\r\n og dokophold, træde i funktion uden nogen form for manuel indgriben. </P>  \r\n\r\n<P>1.4. Anlægget skal være af den vandfyldte type, men direktoratet kan dog,  \r\n\r\n hvis det skønnes nødvendigt, tillade, at rørene i mindre grupper på særlig  \r\n\r\n udsatte steder kan være luftfyldte. </P>  \r\n\r\n<P>Enhver del af anlægget, som kan blive udsat for kuldegrader, skal være  \r\n\r\n forsvarligt beskyttet mod tilfrysing. </P>  \r\n\r\n<P>Anlægget skal til stadighed holdes under det nødvendige tryk og skal være  \r\n\r\n således indrettet, at det uafbrudt tilføres vand som omhandledet under 3.2.  \r\n\r\n og 6.2. </P>  \r\n\r\n<P>1.5. Rørsystemet skal mellem pumpeanlæg og gruppekontrolventiler være  \r\n\r\n udført af ind- og udvendigt galvaniserede stålrør eller af et materiale, der  \r\n\r\n er tilsvarende korrosionsbestandigt, og der må kun anvendes  \r\n\r\n korrosionsbestandigt fittings af godkendt type. Fittings, der ikke er  \r\n\r\n varmebestandigt, skal brandisoleres. Samlinger ved svejsning, hvorved  \r\n\r\n rørmaterialets korrosionsbestandighed nedsættes, skal begrænses til et  \r\n\r\n absolut minimum. Mellem gruppekontrolventiler og sprinklere kan rørsystemet  \r\n\r\n være udført af sorte sømløse rør, der skal samles efter normal standard. </P>  \r\n\r\n<P>1.6. Sprinklere skal være anbragt i alle til brug for og betjening af  \r\n\r\n passagerer og besætning bestemte lukkede rum, bortset fra rum, der efter  \r\n\r\n direktoratets skøn ikke frembyder væsentlig brandfare. </P>  \r\n\r\n<P>1.7. Sprinklere skal være inddelt i grupper, som under 4 omhandlet, og  \r\n\r\n hver gruppe skal være forsynet med midler, der ved et eller flere  \r\n\r\n centralskabe, jfr. 10, automatisk giver såvel optisk som akustisk alarm, når  \r\n\r\n sprinkler træder i funktion. </P>  \r\n\r\n<P>1.8. Alarmanlægget skal træde i funktion ved trykfald i anlægget samt ved  \r\n\r\n enhver fejl i anlæggets elektriske kredsløb, der helt eller delvis kan sætte  \r\n\r\n brandalarm-og brandvisningssystemet ud af virksomhed. </P>  \r\n\r\n<P>1.9. Anlægsbeskrivelse indeholdende bl.a. fyldestgørende betjenings-,  \r\n\r\n vedligeholdelses- og funktionsvejledning skal leveres med anlægget og  \r\n\r\n medgives det pågældende skib i et fornødent antal eksemplarer. </P>  \r\n\r\n<P>5.2. Ventil- og rørarrangementet skal udføres således, at sprinklerpumpen  \r\n\r\n ikke kan trykke saltvand til tanken. </P>  \r\n\r\n<P>5.3. Trykfald og unormal vandstand i tanken skal markeres i maskinrummet  \r\n\r\n ved optisk og akustisk signal. </P>  \r\n\r\n<P CLASS=PUNKT> <B>6.</B> SPRINKLERPUMPE </P>  \r\n\r\n<P>6.1. En uafhængig maskindreven pumpe skal kunne sikre kontinuerlig  \r\n\r\n vandforsyning til sprinklerne. Pumpen, der ikke må anvendes til andre formål,  \r\n\r\n skal automatisk træde i funktion ved trykfald i anlægget, forinden den  \r\n\r\n forhåndværende ferskvandsmængde i tryktanken er helt forbrugt. Der skal  \r\n\r\n forefindes midler til afprøvning af pumpens automatiske start. </P>  \r\n\r\n<P>6.2. Pumpen og rørsystemet skal være således konstrueret, at det  \r\n\r\n nødvendige tryk kan vedligeholdes ved de højest anbragte sprinklere, og  \r\n\r\n kapaciteten skal være tilstrækkelig til samtidig at sikre en kontinuerlig  \r\n\r\n vandforsyning, der kan dække et areal på mindst 280 kvm med den under 3.2  \r\n\r\n anførte vandmængde. </P>  \r\n\r\n<P>6.3. Pumpen skal på afgangssiden være forsynet med en prøveventil med et  \r\n\r\n kort åbent afgangsrør. Det effktive areal gennem ventil og rør skal være  \r\n\r\n tilstrækkelig til at muliggøre udtømning af den foreskrevne vandmængde fra  \r\n\r\n pumpen samtidig med, at det under 5.1. fastsatte tryk i anlægget  \r\n\r\n vedligeholdes. </P>  \r\n\r\n<P>6.4. Pumpens søventil skal, hvor det er muligt, være anbragt i samme rum  \r\n\r\n som pumpen, og den skal være således placeret, at det ikke vil være  \r\n\r\n nødvendigt at lukke for tilførslen af søvand til pumpen, når skibet er i  \r\n\r\n service, medmindre pumpen skal undersøges eller repareres. </P>  \r\n\r\n<P CLASS=PUNKT> <B>7.</B> FORBINDELSER FRA HOVEDBRANDLEDNING </P>  \r\n\r\n<P>7.1. Der skal fra skibets hovedbrandledning være forbindelse til  \r\n\r\n sprinkleranlægget gennem en afspærrelig og aflåselig kontraventil. Ventilen,  \r\n\r\n der skal hindre tilbagestrømning fra sprinkleranlægget til  \r\n\r\n hovedbrandledningen, skal være anbragt umiddelbart ved tilslutningsstedetog  \r\n\r\n være tydeligt mærket. </P>  \r\n\r\n<P CLASS=PUNKT> <B>8.</B> ANBRINGELSE AF SPRINKLERPUMPE OG TRYKTANK </P>  \r\n\r\n<P>8.1. Spinklerpumpen og tryktanken skal være anbragt i passende afstand fra  \r\n\r\n ethvert maskinrum, der indeholder maskineri af typen med indvendig  \r\n\r\n forbrænding for 1) fremdrivning eller 2) andre formål, hvor sådant maskineri  \r\n\r\n har en samlet bremseydelse på 500 hk eller derover, eller som indeholder  \r\n\r\n oliefyrede kedler eller brændselsolieaggregater samt trunke til sådanne rum  \r\n\r\n (maskinrum af kategori A) og må ikke være anbragt i noget rum, der er krævet  \r\n\r\n beskyttet af sprinkleranlægget. </P>  \r\n\r\n<P CLASS=PUNKT> <B>9.</B> ENERGIFORSYNING </P>  \r\n\r\n<P>9.1. Der skal forefindes mindst 2 energikilder til sprinklerpumpen. </P>  \r\n\r\n<P>9.2. Hvor pumen er elektrisk dreven, skal energikilderne være en  \r\n\r\n hovedgenerator og en nødstrømkilde. </P>  \r\n\r\n<P>9.2.1. Den ene forbindelse til pumpen skal tages fra hovedstrømtavlen, og  \r\n\r\n den anden fra nødstrømtavlen gennem seperate fødekabler, der alene anvendes  \r\n\r\n til dette fomål. </P>  \r\n\r\n<P>10.3. De under 10.2.1. omhandlede lokale alarmgivere skal fødes fra  \r\n\r\n centralskabets driftsenergikilde (nødlysnettet), og der skal være truffet  \r\n\r\n sådanne foranstaltninger, at der gennem en spændingsovervåger automatisk  \r\n\r\n gives akustisk signal, dersom akkumulatorbatterispændingen svigter, jfr. 9.3.  \r\n\r\n og 10.6. </P>  \r\n\r\n<P>10.4. Ethvert indgået signal for brandmelding og/eller fejlmelding skal  \r\n\r\n låses i centralskabet som optisk og akutisk alarm, idet dog den akutiske  \r\n\r\n alarm må kunne afstilles manuelt ved centralskabet. </P>  \r\n\r\n<P>10.5. Uafhængig af stedfunden brandmelding og/ eller fejlmelding fra en  \r\n\r\n gruppe skal meldinger fra andre grupper kunne indgå i centralskabet med såvel  \r\n\r\n optisk som akutisk alarm. </P>  \r\n\r\n<P>10.6. Enhver melding om for lav spænding på centralskabets energikilde og  \r\n\r\n om fejl på ledingsnettet skal automatisk indgå i centralskabet og give såvel  \r\n\r\n optisk som akutisk alarm. Den akutiske alarm må kunne afstilles manuelt ved  \r\n\r\n centralskabet. </P>  \r\n\r\n<P>10.7. Centralskabets strømkredse skal være opbygget så enkelt som muligt.  \r\n\r\n</P>  \r\n\r\n<P CLASS=PUNKT> <B>11.</B> MIDLER OG MULIGHEDER FOR AFPRØVNING M.V: </P>  \r\n\r\n<P>11.1. For prøvning med vand af det automatiske brandalarm- og  \r\n\r\n brandvisningsanlæg skal der ved hver enkelt sprinklersektions kontrolventil  \r\n\r\n være tilsluttet en prøveventil med en lysning svarende til lysningen i en  \r\n\r\n sprinkler. </P>  \r\n\r\n<P>11.2. Sprinklerpumpens automatiske start skal kunne prøves ved reduktion  \r\n\r\n af trykket i anlægget. </P>  \r\n\r\n<P>11.3. I eller i umiddelbart nærhed af centralskabet skal der findes midler  \r\n\r\n til prøvning af: </P>  \r\n\r\n<P>11.3.1. Selve centralskabets korrekte funktioner for melding af brand  \r\n\r\n eller fejl. </P>  \r\n\r\n<P>11.3.2. De enkelte gruppers elektriske kredsløb, under hvilken prøvning de  \r\n\r\n lokale akutiske alarmgivere skal kunne frakobles. </P>  \r\n\r\n<P>11.3.3. Afledning på anlægget. </P>  \r\n\r\n<P CLASS=PUNKT> <B>12.</B> PRØVER UNDER- OG EFTER INSTALLATIONEN </P>  \r\n\r\n<P>12.1. Prøver skal foretages for at sikre fri gennemstrømning i alle rør,  \r\n\r\n og systemet skal prøves med væsketryk svarende til det dobbelte maksimale  \r\n\r\n arbejdstryk. </P>  \r\n\r\n<P>12.2. Den automatiske indkobling af pumpen skal prøves, jfr. 6.1. </P>  \r\n\r\n<P>12.3. De automatiske alarmer skal prøves ved åbning af prøveventilen for  \r\n\r\n hver enkelt gruppe, og ved betjening af de lokale afbrydere på kontrolstedet.  \r\n\r\n</P>  \r\n\r\n<P>12.4. Pumpen skal prøves i drift med den jfr. 6.3. anbragte prøveventil  \r\n\r\n åben. </P>  \r\n\r\n<P>12.5. Tryktankens sikkerhedsventil og dens evne til at forhindre overtryk  \r\n\r\n i tanken skal kontrolleres, hvilket kan foretages i forbindelse med  \r\n\r\n afprøvning af luftkompressorens og spædevandspumens kapaciteter. </P>  \r\n\r\n<P>12.6. Alarmen for trykfald i tryktanken skal afprøve, jfr. 5.3. </P>  \r\n\r\n<P>12.7. Det under 4.4. nævnte signal, der markerer kontrolventilernes  \r\n\r\n stilling, skal afprøves. </P>  \r\n\r\n<P CLASS=PUNKT> <B>2.</B> SPRINKLERE </P>  \r\n\r\n<P>2.1. Sprinklere skal være af godkendt type. De skal være  \r\n\r\n korrosionsbestandige overfor havluft. </P>  \r\n\r\n<P>2.2. I opholds- og tjenesterum skal sprinklerne træde i funktion ved  \r\n\r\n temparaturer mellem 68 grader C og 79 grader C, dog kan funktionstemperaturen  \r\n\r\n hæves for sprinklere i særlig varme rum, f.eks. tørrerum og lign., men ikke  \r\n\r\n til mere end 30 grader C over den højeste under loftet i sådanne rum  \r\n\r\n forventede temperaturer. </P>  \r\n\r\n<P CLASS=PUNKT> <B>3.</B> ANBRINGELSE AF og FORDELING AF SPRINKLERE </P>  \r\n\r\n<P>3.1. Sprinklerne skal anbringes så højt i rummet som muligt og vel klar af  \r\n\r\n dæksbjælker og lignende konstruktioner, der vil kunne hæmme vandfordelingen.  \r\n\r\n</P>  \r\n\r\n<P>3.2. Sprinklerne skal være fordelt således, at der ved et tryk, der ikke  \r\n\r\n ved nogen sprinkler må være mindre end 1,75 kg/kvadratcentimeter, sikres af  \r\n\r\n en jævntfordeltvandmængde på mindst 5 liter pr. kvadratmeter pr. min. over  \r\n\r\n det område, der skal beskyttes, dog kan direktoratet tillade anvendelse af  \r\n\r\n sprinklere beregnet for højere arbejdstryk og mindre vandmængde forudsat, at  \r\n\r\n det ved forsøg er vist, at vandfordelings- og slukningsevnen ikke er mindre  \r\n\r\n effektiv. </P>  \r\n\r\n<P CLASS=PUNKT> <B>4.</B> GRUPPEINDDELING M.V. </P>  \r\n\r\n<P>4.1. Samtlige sprinklere skal være arrangeret i grupper af passende  \r\n\r\n størrelse, dog må en gruppe ikke omfatte flere end 200 sprinklere. </P>  \r\n\r\n<P>4.2. En sprinklergruppe må ikke uden direktoratets tilladelse være delt af  \r\n\r\n et vandtæt skod eller af et hovedzoneskod eller beskytte rum i mere end to  \r\n\r\n dæk. </P>  \r\n\r\n<P>4.3. Hver sprinklergruppe skal kunne afspærres fra systemet ved en  \r\n\r\n kontrolventil. Kontrolventilenerne, der skal være af godkendt type, skal være  \r\n\r\n anbragt på let tilgængelige steder, der skal være permanent og tydeligt  \r\n\r\n afmærket. Ventilerne skal være aflåst i fuld åben stilling, eller der skal  \r\n\r\n være truffet andre foranstaltninger, der forindrer uvedkommende personer i at  \r\n\r\n betjene dem. </P>  \r\n\r\n<P>4.4. Enhver omstilling af nævnte ventiler fra fuld åben stilling skal  \r\n\r\n markeres ved optisk signal i centralskabet. </P>  \r\n\r\n<P>4.5. Der skal såvel ved hver gruppes kontrolventil som i et kontrolrum,  \r\n\r\n jfr. 10.1., være trykmålere, der viser trykket i anlægget. </P>  \r\n\r\n<P CLASS=PUNKT> <B>5.</B> TRYKTANK </P>  \r\n\r\n<P>5.1. Anlægget skal være tilsluttet en særskilt tryktank, hvis rumfang er  \r\n\r\n mindst det dobblete af den i det følgende angivne vandmængde. </P>  \r\n\r\n<P>Tanken skal til stadighed indeholde en mængde ferskvand, der svarer til  \r\n\r\n den mængde vand, som jfr. 6.2. vil blive afgivet i et minut af den til  \r\n\r\n anlægget hørende sprinklerpumpe, og der skal være truffet foranstaltning til  \r\n\r\n at vedligeholde et sådant lufttryk i tanken, at det sikres, at trykket, når  \r\n\r\n ferskvandsmængden er forbrugt, ikke bliver mindre end sprinklernes  \r\n\r\n arbejdstryk plus trykket af en vandsøjle målt fra bunden af tanken til  \r\n\r\n anlæggets højst anbragte sprinker. </P>  \r\n\r\n<P>Der skal forefindes egnede midler til påfyldning af trykluft og ferskvand,  \r\n\r\n ligesom der til bestemmelse af den korrekte vandstand skal forefindes et  \r\n\r\n vandstandsglas. </P>  \r\n\r\n<P>9.2.2. Fødekablerne skal forbindes til en automatisk omskifter, anbragt i  \r\n\r\n sprinklerpumpens nærhed, og denne omskifter skal være således indrettet, at  \r\n\r\n pumpens motor, så længe kraftforsying kan ske fra hovedtavlen, fødes derfra.  \r\n\r\n Omskifteren skal endvidere være således konstrueret, at den i tilfælde af  \r\n\r\n strømsvigt automatisk kobler over til nødstrømtavlen. Afbryderne på hoved- og  \r\n\r\n nødstrømtavle skal være tydeligt mærket og normalt være sluttet. Der må ikke  \r\n\r\n være andre afbrydere i de pågældende fødekabler. </P>  \r\n\r\n<P>9.2.3. Er en af krafftkilderne til pumpen en maskine af typen med  \r\n\r\n indvendig forbrænding, skal den udover at være placeret som foreskrevet under  \r\n\r\n 8.1. være således anbragt, at en brand i et hvilket som helst rum, der skal  \r\n\r\n beskyttes, ikke vil indvirke på lufttilførslen til maskinen. </P>  \r\n\r\n<P>9.3. Brandalarm- og brandvisningsanlægget skal være  \r\n\r\n hvilestrømskontrolleret og skal kunne strømforsynes fra to af hinanden  \r\n\r\n uafhængige energikilder, hvoraf den ene skal være et for anlægget separat  \r\n\r\n akkumulatorbatteri, medens den anden kan være skibets nødlysnet, og  \r\n\r\n strømtilførslen skal ske gennem adskilte fødekabler udelukkende bestemt til  \r\n\r\n formålet. </P>  \r\n\r\n<P>9.3.1. Kapaciteten af anlæggets akkumulatorbatteri skal være tilstrækkelig  \r\n\r\n til drift af anlægget i mindst 36 timer uden genopladning eller for stort  \r\n\r\n spændingsfald. </P>  \r\n\r\n<P>9.3.2. I batteriledningerne skal der i batteriets nærhed være indskudt  \r\n\r\n forsvarlige sikringer, dog ikke større end at batteri og ledninger effektivt  \r\n\r\n beskyttes mod kortslutning, og i centralskabet skal der yderligere findes  \r\n\r\n hensigtsmæssigt dimensionerede sikringer i tilledningerne fra energikilderne.  \r\n\r\n</P>  \r\n\r\n<P>9.4. Fødekabler skal føres uden om kabysser, maskinrum og andre rum, hvor  \r\n\r\n særlig brandrisiko er til stede, herfra dog undtaget nødvendige forbindelser  \r\n\r\n til de vedkommende strømtavler eller for brandvisning fra sådanne rum. </P>  \r\n\r\n<P>9.5. Brandalarm- og brandvisingsanlægget skal med undtagelse af den  \r\n\r\n forbindelse til skibsskroget, der er nødvendig for konstatering af  \r\n\r\n afledningsfejl, være isoleret fra dette, og alle kabler skal være  \r\n\r\n stærkstrømskabler eller kabler, der er konstrueret til formålet, og som  \r\n\r\n tilfredsstiller direktoratets eller et anerkendt klassifikationsselskabs  \r\n\r\n fordringer. De skal, hvor nødvendigt være beskyttet mod mekanisk overlast.  \r\n\r\n</P>  \r\n\r\n<P CLASS=PUNKT> <B>10.</B> CENTRALSKABE </P>  \r\n\r\n<P>10.1. Centralskabe skal være af godkendt type og skal være opstillet på  \r\n\r\n kommandobroen eller i hovedbrandkontrolrummet. </P>  \r\n\r\n<P>10.1.1. Såfremt kommandobroen eller hovedbrandkontrolrummet er ubemandet  \r\n\r\n under skibets ophold i havn, skal centralskabet være forsynet med en  \r\n\r\n repeateranording, der er placeret på et sted, hvor et ansvarligt  \r\n\r\n besætningsmedlem gør tjeneste. </P>  \r\n\r\n<P>10.2. Et centralskab skal indeholde: </P>  \r\n\r\n<P>10.2.1. De nødvendige relæer for automatisk videreførsel af de fra  \r\n\r\n sprinklergrupperne indkomne brandmeldinger til lokale akustiske alarmgivere i  \r\n\r\n brandkontrolrummet, i maskinrummet samt på kommandobroen. </P>  \r\n\r\n<P>10.2.2. Alarmgiver, der markerer,at brand er opstået. </P>  \r\n\r\n<P>10.2.3. Indikatorer, der markerer inden for hvilken gruppe, branden er  \r\n\r\n opstået. </P>  \r\n\r\n<P>10.2.4. Udstyr til måling, af driftsspænding og konstatering af afledning.  \r\n\r\n</P>  \r\n\r\n<P CLASS=PUNKT> <B>13.</B> OPSLAG, RESERVEDELE M.V. </P>  \r\n\r\n<P>13.1. Der skal ved centralskabet findes: </P>  \r\n\r\n<P>13.1.1. En tydelig orienteringsplan, udført af holdbart materiale, visende  \r\n\r\n gruppeinddelingen. </P>  \r\n\r\n<P>13.1.2. Et komplet strømskema. </P>  \r\n\r\n<P>13.1.3. En beskrivelse af anlægget med forskrifter for dets  \r\n\r\n vedligeholdelse. </P>  \r\n\r\n<P>13.1.4. En vejledning for prøvning af de under 7 og 10 omhandlede  \r\n\r\n funktioner. </P>  \r\n\r\n<P>13.1.5. Et passende antal reservedele, såsom relæer, sikringer  \r\n\r\n signallamper og i øvrigt som anbefalet af fabrikanten. </P>  \r\n\r\n<P>13.2. Der skal findes et passende antal reservesprinklere, dog mindst en  \r\n\r\n pr. ti sprinklere i hver gruppe. De skal opbevares ved kontrolventilerne.  \r\n\r\n</P>  \r\n\r\n<P CLASS=PUNKT> <B>14.</B> GODKDELSE AF INSTALLATIONEN </P>  \r\n\r\n<P>14.1. Bestemmelserne vedrørende typegodkendelser, jfr. 1.1., skal være  \r\n\r\n opfyldt. </P>  \r\n\r\n<P>14.2. Forinden installationsarbejdet påbegyndes, skal direktoratets  \r\n\r\n godkendelse af generalplanen over installationen foreligge. </P>  \r\n\r\n<P>14.3. Af generalplanen skal fremgå: </P>  \r\n\r\n<P>14.3.1. Sprinklernes type og placering i de enkelte rum. </P>  \r\n\r\n<P>14.3.2. Eventuelle repeateranordingers placering. </P>  \r\n\r\n<P>14.3.3.Gruppeinddelingen. </P>  \r\n\r\n<P>14.3.4. Placering af kontrolventilerne for de enkelte gruper. </P>  \r\n\r\n<P>14.3.5. Cetralskabets type og placering. </P>  \r\n\r\n<P>14.3.6. De lokale alarmklokkers placering. </P>  \r\n\r\n<P>14.4. Der skal endvidere indsendes oplysninger om de anvendte materialer  \r\n\r\n samt konstruktionsdetailjer vedrørende tryktanken. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Bkg. i Skibstilsynets Meddelelser nr.266, 19720719"
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19721000360"
        },
        {
            "displayName": "Entydig dokumentidentifikation",
            "displayValue": "CM025812"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10003"
        },
        {
            "displayName": "År for udstedelse",
            "displayValue": "1972"
        },
        {
            "displayName": "Dato for underskrift",
            "displayValue": "19/07/1972"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}