{
    "id": 69798,
    "title": "Vejledning til bekendtgørelse om genoptagelse som nyt medlem af en arbejdsløshedskasse efter slettelse på grund af svig m.v. ",
    "documentTypeId": "180",
    "isSagsforlobPeriodValid": false,
    "shortName": "VEJ nr 235 af 29/12/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til bekendtgørelse om genoptagelse  \r\n\r\n som nyt medlem af en arbejdsløshedskasse efter slettelse på grund af svig  \r\n\r\n m.v. </H1>  \r\n\r\n<P></P>  \r\n\r\n<BR>  \r\n\r\n<P>Arbejdsløshedsforsikringslovens § 87, stk. 4, giver direktøren for  \r\n\r\n Arbejdsløshedsforsikringen bemyndigelse til at fastsætte regler om ret til  \r\n\r\n genoptagelse som nyt medlem i en kasse for medlemmer, der slettes enten på  \r\n\r\n grund af svig over for kassen, jf. lovens § 87, stk. 1, eller fordi de ikke  \r\n\r\n har overholdt deres forpligtelse til at tilbagebetale deres gæld til kassen,  \r\n\r\n jf. lovens § 86, stk. 3. </P>  \r\n\r\n<P> <I>Ved slettelse ophører medlemsrettighederne, og medlemsancienniteten  \r\n\r\n afbrydes, uanset om genoptagelsen finder sted umiddelbart efter  \r\n\r\n slettelsen.</I>  </P>  \r\n\r\n<P>For at blive genoptaget som nyt medlem, skal lovens almindelige  \r\n\r\n betingelser for ret til optagelse være opfyldt. </P>  \r\n\r\n<P>Genoptagelse som nyt medlem kan tidligst finde sted fra det tidspunkt,  \r\n\r\n hvor kassen har modtaget medlemmets skriftlige anmodning om genoptagelse, jf.  \r\n\r\n principperne om optagelse i Direktoratet for Arbejdsløshedsforsikringens  \r\n\r\n bekendtgørelse om optagelse i en arbejdsløshedskasse for lønmodtagere. </P>  \r\n\r\n<P>Medlemmet kan tidligst opnå ret til dagpenge 1 år efter genoptagelsen.  \r\n\r\n</P>  \r\n\r\n<P> <B>Til § 1</B>  </P>  \r\n\r\n<P> <I>Genoptagelse efter slettelse på grund af svig over for kassen</I>  \r\n\r\n</P>  \r\n\r\n<P>Det fremgår af bestemmelsen, at medlemmet kan genoptages, hvis de  \r\n\r\n almindelige optagelsesbetingelser er opfyldt, og pågældende har indfriet hele  \r\n\r\n sin gæld til kassen (inklusive eventuelle renter og omkostninger). </P>  \r\n\r\n<P>Der kan endvidere ske genoptagelse, hvis medlemmet på ansøgningstidspunket  \r\n\r\n har indgået et skriftligt, frivilligt forlig om tilbagebetaling af den  \r\n\r\n samlede gæld med en nærmere fastsat afdragsordning. </P>  \r\n\r\n<P>Hvis gælden ikke overstiger 10 x højeste dagpenge pr. uge på  \r\n\r\n genoptagelsestidspunktet, jf. arbejdsløshedsforsikringslovens § 47, skal den  \r\n\r\n være afviklet inden for højst 3 år. Kassen må således ikke godkende et forlig  \r\n\r\n<I>som betingelse for genoptagelse</I> , hvis afviklingsperioden er længere.  \r\n\r\n</P>  \r\n\r\n<P>Efter indstilling fra kassen kan direktøren for Arbejdsløshedsforsikringen  \r\n\r\n i forbindelse med tilladelsen til genoptagelse godkende et forlig med en  \r\n\r\n længere afviklingsperiode end 3 år, hvis gældens størrelse eller ganske  \r\n\r\n særlige omstændigheder tilsiger det. Gælden skal dog som hovedregel altid  \r\n\r\n kunne afvikles, inden medlemmet fylder 67 år. </P>  \r\n\r\n<P>Hvis forliget indebærer en i forhold til gældens størrelse symbolsk  \r\n\r\n afdragsordning, som vil indebære, at gælden ikke vil kunne afvikles inden for  \r\n\r\n de anførte frister, kan det ikke danne grundlag for genoptagelse. </P>  \r\n\r\n<P>Der henvises i øvrigt til Direktoratet for Arbejdsløshedsforsikringens  \r\n\r\n bekendtgørelse om arbejdsløshedskassernes inddrivelse af tilbagebetalingskrav  \r\n\r\n (med tilhørende vejledning). </P>  \r\n\r\n<P>Hvis tilbagebetalingskravet helt eller delvis hidrører fra uberettiget  \r\n\r\n modtagne dagpenge eller andre ydelser i tidligere skatteår, er det endelig en  \r\n\r\n forudsætning for genoptagelse, at medlemmet giver kassen fuldmagt til på  \r\n\r\n grundlag af tilbagebetalingskravet at kræve ændring af medlemmets  \r\n\r\n skatteansættelse for tidligere år samt giver kassen transport i krav på  \r\n\r\n &#187;overskydende skat&#171; som følge af omligningen. </P>  \r\n\r\n<P>Hvis tilbagebetalingskravet alene vedrører uberettiget modtagne dagpenge  \r\n\r\n eller andre ydelser i det løbende skatteår, kan kassen straks modregne  \r\n\r\n skatten af kravet i sine løbende skatteindbetalinger til Told- og  \r\n\r\n Skattestyrelsen. </P>  \r\n\r\n<P>Hvis kassen ikke udnytter denne mulighed, skal genoptagelse dog også i  \r\n\r\n disse situationer betinges af fuldmagt til at kræve omligning samt transport  \r\n\r\n i overskydende skat. </P>  \r\n\r\n<P>Det bemærkes, at evt. indbetaling af overskydende skat ikke kan betragtes  \r\n\r\n som afdrag efter forliget, men alene kan nedbringe gælden. </P>  \r\n\r\n<P> <B>Til § 3</B>  </P>  \r\n\r\n<P> <I>Hvem kan give tilladelse til genoptagelse</I>  </P>  \r\n\r\n<P>I alle tilfælde, hvor gælden, inklusive renter og omkostninger, er  \r\n\r\n indfriet fuldt ud, kan tilladelse til genoptagelse gives af en kasse. </P>  \r\n\r\n<P>En kasse kan også give tilladelsen, hvis den samlede gæld ikke overstiger  \r\n\r\n 10 x højeste dagpenge pr. uge på genoptagelsestidspunktet, jf.  \r\n\r\n arbejdsløshedsforsikringslovens § 47, og afviklingen efter det frivillige  \r\n\r\n forlig kan ske inden for højst 3 år. </P>  \r\n\r\n<P>Hvis medlemmet ansøger om genoptagelse som nyt medlem i en anden kasse end  \r\n\r\n den, som har udbetalt de uberettiget modtagne dagpenge m.v., påhviler det  \r\n\r\n medlemmet at oplyse den nye kasse om tilbagebetalingskravet. Det påhviler den  \r\n\r\n nye kasse at sikre sig, at betingelserne i § 1 er opfyldt. </P>  \r\n\r\n<P>I de tilfælde, hvor tilladelse til genoptagelse som nyt medlem kun kan  \r\n\r\n gives af direktøren for Arbejdsløshedsforsikringen, skal kassens indstilling  \r\n\r\n vedlægges dokumentation for, at betingelserne i § 1 er opfyldt. Det bemærkes,  \r\n\r\n at det er direktøren for Arbejdsløshedsforsikringen, der tager stilling til,  \r\n\r\n om afdragsordningen ifølge det frivillige forlig kan godkendes. </P>  \r\n\r\n<P> <B>Til § 4</B>  </P>  \r\n\r\n<P> <I>Slettelse i tilfælde hvor forlig ikke overholdes</I>  </P>  \r\n\r\n<P>Hvis et medlem ikke afdrager sin gæld til kassen i overensstemmelse med  \r\n\r\n vilkårene i det frivillige forlig, er forliget misligholdt, og hele  \r\n\r\n restgælden forfalder til betaling, medmindre medlemmet overholder en anden  \r\n\r\n aftale med kassen om betaling, eksempelvis en aftale om kortvarig henstand  \r\n\r\n eller midlertidig nedsættelse af afdragene. </P>  \r\n\r\n<P>Om henstand m.v. henvises til vejledningen til direktoratets  \r\n\r\n bekendtgørelse om arbejdsløshedskassernes inddrivelse af  \r\n\r\n tilbagebetalingskrav. </P>  \r\n\r\n<P>Kassen skal i sådanne tilfælde forelægge for direktøren for  \r\n\r\n Arbejdsløshedsforsikringen, om pågældende skal slettes som medlem af kassen.  \r\n\r\n I forbindelse med forelæggelsen skal kassen give en redegørelse for  \r\n\r\n betalingsforløbet, herunder om der er givet henstand m.v., samt om årsagen  \r\n\r\n til misligholdelsen. Det skal fremgå, at medlemmet udtrykkeligt er gjort  \r\n\r\n opmærksom på, at manglende betaling vil medføre indstilling om slettelse.  \r\n\r\n</P>  \r\n\r\n<P>Kassen skal endvidere oplyse, om medlemmet er villig til at indfri  \r\n\r\n restgælden eller til at indgå et nyt skriftligt, frivilligt forlig. </P>  \r\n\r\n<P>Hvis der er tale om en mindre overskridelse af betalingsfristen, kan  \r\n\r\n kassen søge at bringe sagen i orden med medlemmet. </P>  \r\n\r\n<P>Forelæggelse for direktøren for Arbejdsløshedsforsikringen skal derfor  \r\n\r\n først ske, når betalingsfristen er overskredet med 3 uger. </P>  \r\n\r\n<P> <B>Til § 5</B>  </P>  \r\n\r\n<P> <I>Genoptagelse efter slettelse på grund af misligholdelse af  \r\n\r\n betalingspligt</I>  </P>  \r\n\r\n<P>Også i tilfælde, hvor et medlem er slettet af kassen, fordi uberettiget  \r\n\r\n modtagne dagpenge eller andre ydelser ikke er tilbagebetalt inden den frist,  \r\n\r\n kassen har fastsat - eksempelvis i et frivilligt forlig - er genoptagelse som  \r\n\r\n nyt medlem betinget af, at de almindelige optagelsesbetingelser er opfyldt,  \r\n\r\n jf. vejledningen til § 1. </P>  \r\n\r\n<P>Genoptagelsen er i denne situation i øvrigt betinget af, at (rest)gælden,  \r\n\r\n inklusive renter og omkostninger, er indfriet fuldt ud, eller at der er  \r\n\r\n indgået et skriftligt, frivilligt forlig med en rimelig afdragsordning. Der  \r\n\r\n ligger heri, at afdragene skal have en sådan størrelse, at gælden kan være  \r\n\r\n afviklet inden for en nærmere afgrænset periode. </P>  \r\n\r\n<P>Tilladelse til genoptagelse efter denne bestemmelse kan alene gives af  \r\n\r\n direktøren for Arbejdsløshedsforsikringen efter indstilling fra kassen. </P>  \r\n\r\n<P>Kassens indstilling skal vedlægges dokumentation for, at gælden er  \r\n\r\n indfriet, eller kopi af det frivillige forlig. Direktøren for  \r\n\r\n Arbejdsløshedsforsikringen afgør, om forliget indebærer en rimelig  \r\n\r\n afdragsordning. </P>  \r\n\r\n<P> <B>Til § 7</B>  </P>  \r\n\r\n<P> <I>Ikrafttrædelse</I>  </P>  \r\n\r\n<P>Bekendtgørelsen træder i kraft dagen efter offentliggørelsen i Lovtidende.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 29. december 1993 </I> </P>  \r\n\r\n<P CLASS=UNDERSKREVET-AF ALIGN=CENTER>Ole Poul Pedersen </P>  \r\n\r\n<P CLASS=MINISTER ALIGN=RIGHT>/ Birgitte Behrend </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/01/1994"
        },
        {
            "displayName": "Accession",
            "displayValue": "C19930023560"
        },
        {
            "displayName": "Entydig dokumentidentifikation",
            "displayValue": "CM028984"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "235"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "29/12/1993"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Arbejdsmin. Dir. f. Arbejdsløshedsforsikr. 6.kt. j.nr. 93-22-70"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}