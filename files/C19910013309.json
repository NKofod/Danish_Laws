{
    "id": 56161,
    "title": "Cirkulære om rammeaftale om omstilling mv. i statens virksomheder og institutioner (* 1) (* 2) (Til samtlige ministerier mv.) ",
    "documentTypeId": "140",
    "isSagsforlobPeriodValid": false,
    "shortName": "CIR nr 133 af 21/06/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om rammeaftale om omstilling mv. i  \r\n\r\n statens virksomheder og institutioner (* 1) (* 2) </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige ministerier mv.) </P>  \r\n\r\n<BR>  \r\n\r\n<P>Det meddeles herved, at der mellem Finansministeriet og Statsansattes  \r\n\r\n Kartel, Statstjenestemændenes Centralorganisation II, Akademikernes  \r\n\r\n Centralorganisation, Lærernes Centralorganisation og Overenskomstansattes  \r\n\r\n Centralorganisation den 21. juni 1991 er indgået rammeaftale om omstilling  \r\n\r\n mv. i statens virksomheder og institutioner. </P>  \r\n\r\n<P>./. Aftalen er vedhæftet som bilag. </P>  \r\n\r\n<P>Aftalen har virkning i aftaleperioden 1. april 1991 - 31. marts 1993. </P>  \r\n\r\n<P>Aftalens parter er enige om, at spørgsmålet om videreførelse af aftalen ud  \r\n\r\n over ovennævnte aftaleperiode overvejes i forbindelse med aftale og  \r\n\r\n overenskomstforhandlingerne i 1993. </P>  \r\n\r\n<P>Finansministeriet udsender i juli 1991 en kortfattet vejledning om  \r\n\r\n fremgangsmåden ved ansøgning til den i aftalen under punkt 4 nævnte centrale  \r\n\r\n omstillingsfond. </P>  \r\n\r\n<P>Finansministeriet </P>  \r\n\r\n<P>Administrations- og Personaledepartementet </P>  \r\n\r\n<P>Den 21. juni 1991 </P>  \r\n\r\n<P>P. M. V. </P>  \r\n\r\n<P>E. B. </P>  \r\n\r\n<P>Peter Friis </P>  \r\n\r\n<P> <B>RAMMEAFTALE MELLEM FINANSMINISTERIET OG STATSANSATTES KARTEL,  \r\n\r\n STATSTJENESTEMÆNDENES CENTRALORGANISATION II, AKADEMIKERNES  \r\n\r\n CENTRALORGANISATION, LÆRERNES CENTRALORGANISATION OG OVERENSKOMSTANSATTES  \r\n\r\n CENTRALORGANISATION OM OMSTILLING MV. I STATENS VIRKSOMHEDER OG INSTITUTIONER  \r\n\r\n</B>  </P>  \r\n\r\n<P> <B> 1. Indledning</B>  </P>  \r\n\r\n<P>Omstillingen af statens virksomheder og institutioner stiller store krav  \r\n\r\n til personalets effektivitet, fleksibilitet og mobilitet. Nye opgaver skal  \r\n\r\n varetages og andre falder bort. </P>  \r\n\r\n<P>I denne omstillingsproces er det vigtigt, at medarbejderne i de enkelte  \r\n\r\n institutioner kan se sig selv som en del af denne proces. </P>  \r\n\r\n<P>Motivering af medarbejderne i omstillingsprocessen nødvendiggør, at der  \r\n\r\n skabes den fornødne følelse af tryghed. </P>  \r\n\r\n<P>I en omstillingstid, hvor nye opgaver kontinuerligt opstår, medens andre  \r\n\r\n falder væk, sikres de ansattes tryghed bedst gennem erhvervelse og  \r\n\r\n vedligeholdelse af brede og grundlæggende jobmæssige kvalifikationer. </P>  \r\n\r\n<P>I omstillings- og rationaliseringssituationer kan der være behov for  \r\n\r\n konkrete initiativer, der rækker ud over de muligheder SU-aftalen af 6.  \r\n\r\n november 1990 giver. Med henblik herpå er aftalt, at der oprettes en central  \r\n\r\n fond under Finansministeriet til finansiering af de konkrete projekter, jf.  \r\n\r\n pkt. 4. </P>  \r\n\r\n<P>Det er endvidere aftalt, at SU-aftalens dækningsområde udvides i henhold  \r\n\r\n til denne aftale i en forsøgsperiode på 2 år fra den 1. april 1991 til den  \r\n\r\n 31. marts 1993. </P>  \r\n\r\n<P>I denne periode vil der i overensstemmelse med samarbejdsaftalens pkt. 17  \r\n\r\n kunne nedsættes omstillingsudvalg, såfremt en af parterne ønsker et sådant  \r\n\r\n udvalg nedsat. Det forudsættes, at omstillingsudvalg sammensættes  \r\n\r\n repræsentativt. </P>  \r\n\r\n<P>Der afsættes midler til at evaluere processen i omstillingsudvalgene i  \r\n\r\n forsøgsperioden. </P>  \r\n\r\n<P> <B> 2. Lokale initiativer</B>  </P>  \r\n\r\n<P> <B>a.</B> For at sikre en løbende og langsigtet omstillingsproces  \r\n\r\n forudsættes det, at de enkelte institutioners ledelse er ansvarlig for, at  \r\n\r\n der tages initiativ til og udarbejdes planer for de nødvendige  \r\n\r\n omstillingsprojekter, for projekternes gennemførelse og for en vurdering af  \r\n\r\n de konsekvenser, projekterne får for de ansatte mht. omskoling,  \r\n\r\n efteruddannelse, anden beskæftigelse, jf. SU-aftalen af 6. november 1990.  \r\n\r\n</P>  \r\n\r\n<P> <B>b.</B> Som led i den langsigtede omstillingsproces kan  \r\n\r\n ansættelsesmyndigheden gøre brug af forskellige metoder, der muliggør  \r\n\r\n besparelser uden afskedigelser, f.eks. </P>  \r\n\r\n<P>- eventuelle personalereduktioner klares så vidt muligt ved naturlig  \r\n\r\n afgang. </P>  \r\n\r\n<P>- der iværksættes foranstaltninger til fremme af frivillig afgang  \r\n\r\n (fratrædelsesordninger) </P>  \r\n\r\n<P>- der gives mulighed for at imødekomme medarbejdernes ønske om forkortede  \r\n\r\n opsigelsesvarsler. </P>  \r\n\r\n<P> <B>c.</B> I forbindelse med større omstillinger og rationaliseringer skal  \r\n\r\n behovet for omskoling, efteruddannelse og omplacering klarlægges, og der skal  \r\n\r\n aftales retningslinier for gennemførelsen heraf, jf. samarbejdsaftalens pkt.  \r\n\r\n 6. </P>  \r\n\r\n<P> <B>d.</B> Retningslinier for efteruddannelse/omskoling aftales med  \r\n\r\n henblik på omskoling til anden beskæftigelse i institutionen, i den statslige  \r\n\r\n sektor i øvrigt eller for at ruste medarbejderne til et job uden for den  \r\n\r\n statslige sektor. </P>  \r\n\r\n<P> <B>e.</B> Efteruddannelsen/omskolingen tilbydes de grupper af  \r\n\r\n medarbejdere, der er beskæftiget på de områder, hvor der skal ske  \r\n\r\n personalereduktion, og som har været ansat i mindst 1 år med en  \r\n\r\n beskæftigelsesgrad på mindst halv tid. </P>  \r\n\r\n<P>Der kan dog ikke gives tilbud om efteruddannelse/omskoling til personer,  \r\n\r\n der er ansat midlertidigt eller tidsbegrænset. </P>  \r\n\r\n<P> <B>f.</B> I en forsøgsperiode på 2 år kan der nedsættes et  \r\n\r\n omstillingsudvalg under SU, jf. punkt 1 i denne rammeaftale.  \r\n\r\n Omstillingsudvalget kan i enighed træffe beslutning i konkrete sager. Opnås  \r\n\r\n der ikke enighed i omstillingsudvalget, træffer ledelsen de nødvendige  \r\n\r\n beslutninger. </P>  \r\n\r\n<P>Omstillingsudvalget skal bl.a. vurdere planlagte omstillingers og  \r\n\r\n rationaliseringers konsekvenser for arbejds- og personaleforhold og medvirke  \r\n\r\n ved udarbejdelse af projekter herom, herunder i projekter, der kan udløse  \r\n\r\n økonomisk støtte i henhold til denne aftales pkt. 4. </P>  \r\n\r\n<P>Omstillingsudvalget skal i denne forbindelse tage stilling til </P>  \r\n\r\n<P>* i hvilket omfang der skal tilbydes tjenestefrihed med løn til  \r\n\r\n efteruddannelse </P>  \r\n\r\n<P>* uddannelsesplaner for medarbejdere, der berøres af omstillingen </P>  \r\n\r\n<P>* planer for omplacering af medarbejdere </P>  \r\n\r\n<P>* træningsprogrammer i jobsøgning </P>  \r\n\r\n<P>* fratrædelsesordninger </P>  \r\n\r\n<P>* evt. mulighed for at etablere en jobbørs </P>  \r\n\r\n<P>* gennemførelse af medarbejdersamtaler </P>  \r\n\r\n<P>* &#187;markedsføring&#171; af overtallige medarbejdere </P>  \r\n\r\n<P>* konsulentbistand. </P>  \r\n\r\n<P> <B>g.</B> Behovet for den enkelte medarbejders efteruddannelse vurderes.  \r\n\r\n</P>  \r\n\r\n<P>I den forbindelse kan omstillingsudvalget udpege en uddannelsesansvarlig,  \r\n\r\n der skal varetage udarbejdelsen af uddannelsesplaner for medarbejdere, der  \r\n\r\n berøres af omstillingen. Uddannelsesplanerne udarbejdes i samråd med de  \r\n\r\n berørte medarbejdere. </P>  \r\n\r\n<P>De enkelte uddannelsesplaner forelægges omstillingsudvalget. Ansvaret for  \r\n\r\n gennemførelsen af uddannelsesplanerne påhviler ledelsen. </P>  \r\n\r\n<P> <B> 3. Centrale initiativer</B>  </P>  \r\n\r\n<P>I det omfang det er nødvendigt eller hensigtsmæssigt at udarbejde fælles  \r\n\r\n vejledninger o.lign. om spørgsmål i relation til denne aftale, varetager det  \r\n\r\n centrale efteruddannelsesudvalg, der forudsættes nedsat under Centralrådet  \r\n\r\n for Statens Samarbejdsudvalg, denne opgave. Der kan i denne forbindelse peges  \r\n\r\n på en vejledning om etablering af jobbørser. Om udvalgets opgaver og  \r\n\r\n sekretariatsbetjening henvises i øvrigt til Finansministeriets og CFU's  \r\n\r\n fællesnotat af 23. februar 1990 om den fremtidige ramme for samarbejde på  \r\n\r\n efteruddannelsesområdet samt nedenfor under pkt. 4. </P>  \r\n\r\n<P> <B> 4. Finansiering</B>  </P>  \r\n\r\n<P>Der etableres en central fond under Finansministeriet til finansiering af  \r\n\r\n konkrete omstillingsprojekter. Fondens midler aftales under de igangværende  \r\n\r\n aftale- og overenskomstforhandlinger. </P>  \r\n\r\n<P>Anvendelse af fondens midler besluttes af Finansministeriet, APD, efter  \r\n\r\n indstilling fra Centralrådets efteruddannelsesudvalg. Der kan ydes  \r\n\r\n engangsbeløb, der skal anvendes til konkrete projekter beskrevet af de  \r\n\r\n enkelte myndigheder og institutioner evt. med bistand fra APD. </P>  \r\n\r\n<P>Ansøgning om andel i fondens midler indsendes gennem vedkommende  \r\n\r\n ministerium til Centralrådets efteruddannelsesudvalg. </P>  \r\n\r\n<P>Ved konkrete omstillingsprojekter kan Fondens midler f.eks. anvendes til  \r\n\r\n at finansiere </P>  \r\n\r\n<P>- efteruddannelse og omskoling som led i omstillingen </P>  \r\n\r\n<P>- fratrædelsesordninger </P>  \r\n\r\n<P>- træningsprogrammer i jobsøgning </P>  \r\n\r\n<P>- jobsøgning </P>  \r\n\r\n<P>- markedsføring af overtallige medarbejdere. </P>  \r\n\r\n<P>- konsulentbistand </P>  \r\n\r\n<P>- kursusudvikling og udvikling af efteruddannelsestilbud </P>  \r\n\r\n<P>- vejledning om jobbørser mv. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 21. juni 1991 </I> </P>  \r\n\r\n<P CLASS=UNDERSKREVET-AF ALIGN=CENTER>Statsansattes Kartel Finansministeriet  \r\n\r\n</P>  \r\n\r\n<P ALIGN=CENTER>Ove Hygum Johan Overgaard Henning Dyremose </P>  \r\n\r\n<P ALIGN=CENTER>Statstjenestemændenes </P>  \r\n\r\n<P ALIGN=CENTER>Centralorganisation II </P>  \r\n\r\n<P ALIGN=CENTER>Bjørn Wikkelsøe Jensen </P>  \r\n\r\n<P ALIGN=CENTER>Akademikernes </P>  \r\n\r\n<P ALIGN=CENTER>Centralorganisation </P>  \r\n\r\n<P ALIGN=CENTER>Alex Nielsen </P>  \r\n\r\n<P ALIGN=CENTER>Lærernes Centralorganisation </P>  \r\n\r\n<P ALIGN=CENTER>Martin Rømer </P>  \r\n\r\n<P ALIGN=CENTER>Overenskomstansattes Centralorganisation </P>  \r\n\r\n<P ALIGN=CENTER>Finn Busse Jensen </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "Personaleadministrativ vejledning, kapitel 7."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/08/1991"
        },
        {
            "displayName": "Accession",
            "displayValue": "C19910013309"
        },
        {
            "displayName": "Entydig dokumentidentifikation",
            "displayValue": "CM015053"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "15/03/2004"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "133"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "21/06/1991"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 7 kontor"
        },
        {
            "displayName": "Ressortministeriets journalnummer",
            "displayValue": "APD. j.nr. 7. kt. 1991-32101/004-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}