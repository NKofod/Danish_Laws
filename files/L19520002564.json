{
    "id": 50208,
    "title": "Bekendtgørelse om en aftale mellem Danmark, Norge og Sverige angående samarbejde på luftfartens område. ",
    "documentTypeId": "220",
    "isSagsforlobPeriodValid": false,
    "shortName": "BKI nr 25 af 11/06/1952",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om en aftale mellem Danmark,  \r\n\r\n Norge og Sverige angående samarbejde på luftfartens område. </H1>  \r\n\r\n<P></P>  \r\n\r\n<BR>  \r\n\r\n<P>Ved kgl. resolution af 2. februar 1952 har Danmark ratificeret følgende  \r\n\r\n den 20. december 1951 i Oslo undertegnede aftale: </P>  \r\n\r\n<P>AFTALE mellem Danmark, Norge og Sverige angående samarbejde på luftfartens  \r\n\r\n område. </P>  \r\n\r\n<P>Hans Majestæt Kongen af Danmark, Hans Majestæt Norges Konge og hans  \r\n\r\n Majestæt Kongen af Sverige, </P>  \r\n\r\n<P>der er af den opfattelse, at en koordinering af de tre landes indsats på  \r\n\r\n luftfartens område vil være til gensidig fordel såvel udfra trafikpolitiske  \r\n\r\n som udfra økonomiske synspunkter, og </P>  \r\n\r\n<P>som ønsker at etablere en ordning, der på rimelig måde tilgodeser de tre  \r\n\r\n landes nationale interesser inden for samarbejdet, </P>  \r\n\r\n<P>har hver for sit vedkommende godkendt en mellem Det Danske Luftfartselskab  \r\n\r\n A/S, Det Norske Luftfartselskap A/S og Aktiebolaget Aerotransport indgået  \r\n\r\n konsortialaftale, hvorefter de tre luftfartselskaber er kommet overens om at  \r\n\r\n drive luftfart inden for et fælles konsortium ved navn Scandinavian Airlines  \r\n\r\n System, herefter benævnt SAS, idet den omtalte konsortialaftale og de  \r\n\r\n forudsætninger, der ligger til grund for denne, anses for at være i  \r\n\r\n overensstemmelse med ovennævnte synspunkter, og </P>  \r\n\r\n<P>er for at fremme dette formål blevet enige om følgende: </P>  \r\n\r\n<P>Artikel 1. </P>  \r\n\r\n<P>De kontraherende parter er enige om, at de tre landes luftfartsmyndigheder  \r\n\r\n skal samarbejde i udøvelsen af den kontrol med SAS' lufttrafik, som er  \r\n\r\n nødvendig efter gældende love, koncessioner og internationale bestemmelser.  \r\n\r\n Nærmere regler vedrørende formerne for dette samarbejde skal, såvidt muligt  \r\n\r\n efter ensartede linier, fastsættes af de tre landes regeringer. </P>  \r\n\r\n<P>Artikel 2. </P>  \r\n\r\n<P>Parterne skal medvirke til, at luftfartøjer, tilhørende de i SAS  \r\n\r\n samarbejdende luftfartselskaber, registreres i de respektive selskabers  \r\n\r\n hjemlande. </P>  \r\n\r\n<P>Artikel 3. </P>  \r\n\r\n<P>Certifikater for besætningsmedlemmer på de i artikel 2 omhandlede  \r\n\r\n luftfartøjer skal udfærdiges af luftfartsmyndigheden i de pågældende  \r\n\r\n besætningsmedlemmers hjemland. For at give adgang til at gøre tjeneste på  \r\n\r\n luftfartøjer, der er registreret i et andet land end besætningsmedlemmets  \r\n\r\n hjemland, skal certifikatet godkendes af dette lands luftfartsmyndigheder.  \r\n\r\n</P>  \r\n\r\n<P>Artikel 4. </P>  \r\n\r\n<P>For at lette lufttrafiken skal parterne tilstræbe, at ind- og udførsel  \r\n\r\n mellem de tre lande for SAS' regning af flyvemateriel samt anden for  \r\n\r\n lufttrafiken nødvendig udrustning kan finde sted uden hindring af eventuelle  \r\n\r\n eksport- eller importforbud, samt uden erlæggelse af toldafgifter eller andre  \r\n\r\n afgifter end de, som erlægges ved transport af sådant materiel og nødvendig  \r\n\r\n udrustning inden for hvert af de tre landes eget territorium. </P>  \r\n\r\n<P>Artikel 5. </P>  \r\n\r\n<P>Ved krig eller beredskabstilstand skal parterne medvirke til, at  \r\n\r\n samarbejdet inden for SAS fortsættes så længe, som det er foreneligt med hver  \r\n\r\n af de tre parters beredskabsmæssige interesser. </P>  \r\n\r\n<P>Finder en kontraherende part det - af beredskabsmæssige grunde -  \r\n\r\n imidlertid nødvendigt at trække personel og materiel ud af konsortiet, skal  \r\n\r\n de andre kontraherende parter efter begæring på enhver måde medvirke til, at  \r\n\r\n vedkommende parts andel i SAS' flyvemateriel, reservedele, værkstedsudstyr  \r\n\r\n samt administrations-, flyve- og værkstedspersonel tilbageføres til  \r\n\r\n hjemlandet, eller om muligt overføres til steder i overensstemmelse med  \r\n\r\n vedkommende parts ønske. </P>  \r\n\r\n<P>Artikel 6. </P>  \r\n\r\n<P>Dersom der mellem de kontraherende parter opstår tvist angående  \r\n\r\n fortolkningen eller anvendelsen af nærværende aftale, og tvisten ikke kan  \r\n\r\n løses gennem forhandlinger, henskydes den til afgørelse af en  \r\n\r\n voldgiftsdomstol eller en anden institution eller person, som parterne måtte  \r\n\r\n blive enige om. </P>  \r\n\r\n<P>De kontraherende parter forpligter sig til at efterkomme enhver  \r\n\r\n beslutning, som bliver truffet på den i foregående afsnit nævnte måde. </P>  \r\n\r\n<P>Artikel 7. </P>  \r\n\r\n<P>Denne aftale skal gælde, så længe Det Danske Luftfartselskab A/S (DDL),  \r\n\r\n Det Norske Luftfartselskap A/S (DNL) og Aktiebolaget Aerotransport (ABA)  \r\n\r\n opretholder samarbejdet i konsortiet Scandinavian Airlines System (SAS), som  \r\n\r\n blev oprettet ved konsortialaftalen af 8. februar 1951. </P>  \r\n\r\n<P>Efter 1. oktober 1974 kan nærværende aftale opsiges af hver af de  \r\n\r\n kontraherende parter med 12 måneders varsel. </P>  \r\n\r\n<P>Artikel 8. </P>  \r\n\r\n<P>Denne aftale skal ratificeres, og ratifikationsinstrumenterne skal  \r\n\r\n deponeres i det norske udenrigsministerium så snart som muligt. Når  \r\n\r\n deponering af ratifikationsinstrumenterne finder sted, skal det norske  \r\n\r\n udenrigsministerium omgående underrette parterne herom samt om tidspunktet  \r\n\r\n for deponeringen. </P>  \r\n\r\n<P>Aftalen træder i kraft, så snart samtlige tre parter har deponeret deres  \r\n\r\n ratifikationsinstrumenter. </P>  \r\n\r\n<P>Til bekræftelse heraf har undertegnede befuldmægtigede, som er behørigt  \r\n\r\n bemyndigede dertil af deres respektive regeringer, undertegnet denne aftale.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udfærdiget i Oslo, den 20. december  \r\n\r\n 1951, i eet eksemplar med dansk, </I> </P>  \r\n\r\n<P CLASS=UNDERSKREVET-AF ALIGN=CENTER>norsk og svensk tekst, hvilke tre  \r\n\r\n tekster har samme gyldighed. </P>  \r\n\r\n Dette eksemplar opbevares i det norske udenrigsministerium, som skal sende  \r\n\r\n bekræftet afskrift af aftalen til de øvrige parter.  \r\n\r\n<P>(sign.) <B>M.A. Wassard.</B>  </P>  \r\n\r\n<P>Danmarks, Norges og Sveriges ratifikationsinstrumenter er den 28. maj 1952  \r\n\r\n blevet deponeret i det norske udenrigsdepartement. Aftalen er dermed trådt i  \r\n\r\n kraft. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 11. juni 1952.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER> <B>Ole Bjørn Kraft.</B>  </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/07/1952"
        },
        {
            "displayName": "Accession",
            "displayValue": "L19520002564"
        },
        {
            "displayName": "Entydig dokumentidentifikation",
            "displayValue": "CM009025"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/09/2001"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "25"
        },
        {
            "displayName": "År for udstedelse",
            "displayValue": "1952"
        },
        {
            "displayName": "Dato for underskrift",
            "displayValue": "11/06/1952"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}