{
    "id": 106819,
    "title": "1992 BSF 80   FORSLAG TIL FOLKETINGSBESLUTNING OM UDBYGNING OG FORBEDRING AF STØTTEN TIL   ØSTEUROPA ",
    "documentTypeId": "480",
    "isSagsforlobPeriodValid": false,
    "shortName": "1992/1 BSF 80",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 80 </P>  \r\n\r\n<P></P>  \r\n\r\n<P>Forslag til folketingsbeslutning om udbygning og forbedring af støtten til  \r\n\r\n Østeuropa </P>  \r\n\r\n<P></P>  \r\n\r\n<P>Fremsat af Ahlmann-Ohlsen (KF) Pia Christmas-Møller (KF) Fischer (KF)  \r\n\r\n Agnete Laustsen (KF) Per Stig Møller (KF) </P>  \r\n\r\n<P></P>  \r\n\r\n<P>den 24. marts 1993 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til hurtigst muligt at gennemføre  \r\n\r\n følgende forslag til udbygning og forbedring af støtten til Østeuropa: </P>  \r\n\r\n<P>1. Den samlede økonomiske støtte til Østeuropa forøges. Finansieringen  \r\n\r\n heraf, op til 1 mia. kr., sker ved en tilsvarende reduktion af den samlede  \r\n\r\n multilaterale støtte til landene uden for Europa. </P>  \r\n\r\n<P>2. Behandlings- og godkendelsesproceduren for samtlige ordninger relateret  \r\n\r\n til Østeuropa, herunder eksportkreditordningerne, styrkes og koordineres  \r\n\r\n således, at en hurtig og effektiv forretningsgang opnås. </P>  \r\n\r\n<P>3. Sagsbehandlingstiden for ansøgninger ansættes til maksimalt 8 uger fra  \r\n\r\n modtagelsen af den enkelte ansøgning. </P>  \r\n\r\n<P>4. Særlige projekter af større betydning for modtagerlandet kan  \r\n\r\n igangsættes igennem en specielt hurtig godkendelsesprocedure. </P>  \r\n\r\n<P>5. Støtteordningerne bør, hvor det er hensigtsmæssigt, sammenlægges. </P>  \r\n\r\n<P>6. Der bør ydes rentestøtte til opnåelse af internationale Øststøttelån.  \r\n\r\n</P>  \r\n\r\n<P>7. Ved prioriteringen af ansøgningerne om støtte skal følgende principper  \r\n\r\n lægges til grund: </P>  \r\n\r\n<P>a. Ansøgninger, der indeholder udførelse og løbende finansiering af anlæg  \r\n\r\n og leverancer byggende på dansk knowhow, herunder system-knowhow, bør  \r\n\r\n fortrinsvis fremmes. </P>  \r\n\r\n<P>b. Den foreslåede teknologi skal være tilpasset modtagerlandets faktiske  \r\n\r\n forudsætninger. </P>  \r\n\r\n<P>c. Af ansøgningen skal fremgå, hvor meget virksomheder i modtagerlandet  \r\n\r\n skal udføre af det samlede projekt. Ansøgninger med størst lokal medvirken  \r\n\r\n bør nyde fortrinsret. </P>  \r\n\r\n<P>d. Ansøgninger om etablering af anlæg, der er egnet som  \r\n\r\n demonstrationsanlæg, skal fremmes. </P>  \r\n\r\n<P>e. Etablering af joint venture-projekter med østeuropæiske partnere skal  \r\n\r\n fremmes. </P>  \r\n\r\n<P>8. Der bør for hvert modtagerland, sektor for sektor, udarbejdes en  \r\n\r\n overordnet strategisk investeringsoversigt efter følgende kriterier: </P>  \r\n\r\n<P>a. Forbedringer, der umiddelbart kan foretages og gennemføres for små  \r\n\r\n midler og med stor effekt - i første række med henblik på udbygning af  \r\n\r\n selvforsyningen og infrastrukturen. </P>  \r\n\r\n<P>b. Egentlige investeringer i forbedret teknologi, dvs. bedre maskiner,  \r\n\r\n automatik etc. Organisatoriske strukturomlægninger. (Tidshorisont 3-5 år).  \r\n\r\n</P>  \r\n\r\n<P>c. Udbygning af selvforsyningen og infrastrukturen. Modernisering af anlæg  \r\n\r\n og af hele samfundet i øvrigt. (Tidshorisont 5-10 år). </P>  \r\n\r\n<P>9. Støtte til sikring af, at modtagerlandet selv er i stand til  \r\n\r\n forsvarligt at videreføre de pågældende projekter. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Støtten til Østeuropa har nu fungeret i nogle år. Det er derfor  \r\n\r\n hensigtsmæssigt samlet at vurdere de erfaringer, der har været med den  \r\n\r\n hidtidige ordning, og på grundlag heraf foretage en udbygning og forbedring  \r\n\r\n af støttemulighederne. </P>  \r\n\r\n<P>Den overordnede politiske begrundelse for støtten til Østeuropa kan  \r\n\r\n opdeles i 4 hensyn: </P>  \r\n\r\n<P>A. Et humanitært hensyn. </P>  \r\n\r\n<P>B. Et sikkerhedspolitisk hensyn. </P>  \r\n\r\n<P>C. Et økonomisk og beskæftigelsesmæsigt hensyn. </P>  \r\n\r\n<P>D. Et ønske om at forbedre miljøet i Østersøregionen. </P>  \r\n\r\n<P>Udviklingen og usikkerheden om fremtiden, ikke alene for det tidligere  \r\n\r\n Jugoslavien, men først og fremmest i det tidligere Sovjetunionen,  \r\n\r\n understreger den helt centrale betydning, det har for Danmarks og Europas  \r\n\r\n sikkerhed, at der sker en hurtig stigning i levestandarden i Østeuropa, og at  \r\n\r\n demokratiseringsprocessen styrkes. Der skal derfor skabes en bred folkelig  \r\n\r\n forståelse for, at massive investeringer i Østeuropa ikke blot vil skabe nye  \r\n\r\n arbejdspladser i såvel Østeuropa som Vesteuropa, men også vil være en  \r\n\r\n nødvendig del af og forudsætning for en ny europæisk sikkerhedspolitik. </P>  \r\n\r\n<P>Forslagsstillerne mener derfor, at støtten til Østeuropa skal forøges med  \r\n\r\n op mod 1 milliard kroner. Da Danmark med hensyn til støtte til  \r\n\r\n udviklingslandene ligger langt over de fleste af de lande, vi naturligt  \r\n\r\n sammenligner os med, kan denne merudgift i nogle år finansieres ved en  \r\n\r\n tilsvarende reduktion af den multilaterale støtte til udviklingslandene. </P>  \r\n\r\n<P>Denne finansiering skal jf. &#187;Aftale om Finanslov 1993&#171; (afsnit  \r\n\r\n VI nr. 4: International miljø- og katastrofebistand m.v.) forhandles mellem  \r\n\r\n de seks partier bag finanslovaftalen. </P>  \r\n\r\n<P>Der kan konstateres en række problemer med de eksisterende  \r\n\r\n støtteordninger. </P>  \r\n\r\n<P>I Danmark er behandlingstiden for ansøgninger for tiden 3-4 måneder mod  \r\n\r\n 3-4 uger i andre lande. </P>  \r\n\r\n<P>Hertil kommer, at afregningen af støttebeløb kan trække ud i indtil 6  \r\n\r\n måneder uden rentekompensation. </P>  \r\n\r\n<P>Det er væsentligt, at støtte leveres i form af projektforslag,  \r\n\r\n masterplaner og lignende, der ud fra en økonomisk vurdering er realistiske,  \r\n\r\n f.eks. som oplæg til og forudsætning for større investeringer fra nationale  \r\n\r\n eller internationale kilder som Verdensbanken, EBRD og NIB, idet der også her  \r\n\r\n kan skabes basis for store danske leverancer. </P>  \r\n\r\n<P>Rentesatsen hos de internationale finansieringskilder er på et højt  \r\n\r\n niveau. Derfor bør der kunne ydes rentestøtte fra dansk side til opnåelse af  \r\n\r\n disse lån. </P>  \r\n\r\n<P>Det er derfor vigtigt, at hovedparten af støtten ydes i form af knowhow,  \r\n\r\n maskinleverancer, installationer, bygningsarbejder og lignende. Der bør  \r\n\r\n endvidere etableres yderligere støttemulighed for strategiske alliancer såsom  \r\n\r\n licensproduktioner, joint ventures, managementaftaler etc. med lokale  \r\n\r\n firmaer. </P>  \r\n\r\n<P>Der er i hele Østeuropa meget store mulighed for miljøforbedrende  \r\n\r\n ressourcebesparelser ved at gennemføre en række installationer og  \r\n\r\n systemforbedringer for små midler. Opgaven består derfor i at udpege de  \r\n\r\n områder, hvor dette er tilfældet, vælge en eller flere teknologiske  \r\n\r\n løsninger, gennemføre et passende antal demonstrationsprojekter samt uddanne  \r\n\r\n et tilstrækkeligt antal firmaer i modtagerlandet, således at de pågældende  \r\n\r\n firmaer gradvis kan udvikle sig til at påtage sig opgaven generelt. </P>  \r\n\r\n<P>Det er for hvert støttet projekt af betydning at få vurderet, hvor stor en  \r\n\r\n andel af projektet der kan udføres af virksomheder i modtagerlandet. </P>  \r\n\r\n<P>Principielt bør de ansøgninger, der kan påvise, at virksomheder i  \r\n\r\n modtagerlandet udfører en relativ stor andel af projektet, foretrækkes. Dette  \r\n\r\n gælder dog ikke udstyrsleverancer. </P>  \r\n\r\n<P>Det er endvidere af betydning, at de projekter, der ansøges om støtte til,  \r\n\r\n forsvarligt kan videreføres i modtagerlandet. </P>  \r\n\r\n<P>Hvis en væsentlig del af de projekter, hvortil der meddeles støtte, ikke  \r\n\r\n drives forsvarligt i modtagerlandet og derfor af modtagerlandet blive bedømt  \r\n\r\n som fiaskoer, vil det betyde tab af goodwill for danske interesser. Det er  \r\n\r\n derfor væsentligt, at de projekter, der meddeles støtte, også rent faktisk  \r\n\r\n opleves som en succes af modtagerlandet. Derfor bør det personale, der  \r\n\r\n fremover skal varetage driften af pågældende projekt, kunne uddannes i  \r\n\r\n hjemlandet eller i Danmark. </P>  \r\n\r\n<P>Danske virksomheder har på eksportkreditområdet i overgangsfasen fra  \r\n\r\n planøkonomi til markedsøkonomi i Østeuropa haft vanskelige vilkår. Dette  \r\n\r\n forhold bør der rettes op på - også, når henses til de  \r\n\r\n eksportkreditordninger, som andre vesteuropæiske lande tilbyder sine  \r\n\r\n eksportører i relation til Østeuropa. </P>  \r\n\r\n<P>I forbindelse med behandlingen af ansøgninger om støtte til Østprojekter  \r\n\r\n er det vigtigt at gøre de ansøgende virksomheder opmærksomme på, at de bør  \r\n\r\n være bekendt med modtagerlandenes samfundsforhold. Der bør i denne  \r\n\r\n forbindelse etableres tilstrækkeligt med uddannelsestilbud på f.eks. landets  \r\n\r\n eksportskoler. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "24/03/1993"
        },
        {
            "displayName": "Accession",
            "displayValue": "19921BA00080"
        },
        {
            "displayName": "Entydig dokumentidentifikation",
            "displayValue": "CL006589"
        },
        {
            "displayName": "Dato for førstegangsindlæggelse",
            "displayValue": "24/03/1993"
        },
        {
            "displayName": "Dato for indlæggelse",
            "displayValue": "24/03/1993"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "80"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}