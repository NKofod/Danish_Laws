{
    "id": 181641,
    "title": "Bekendtgørelse om certificering af frie grundskoler, der har en særlig specialundervisningsprofil",
    "documentTypeId": "60",
    "isSagsforlobPeriodValid": true,
    "shortName": "BEK nr 1094 af 08/08/2016",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om certificering af frie grundskoler, der har en særlig specialundervisningsprofil</p>\r\n<p class=\"Indledning2\">I medfør af § 11 b, stk. 8, 2. pkt., i lov om friskoler og private grundskoler m.v., jf. lovbekendtgørelse nr. 1075 af 8. juli 2016, fastsættes:</p>\r\n<p class=\"Paragraf\" id=\"id953ad987-37d4-4480-89ac-646e53e1dc1f\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Styrelsen for Undervisning og Kvalitet træffer afgørelse om certificering af en fri grundskole efter lov om friskoler og private grundskoler § 11 b, stk. 3, nr. 3, hvis skolens specialundervisningstilbud har en særlig specialundervisningsprofil, som har tilstrækkelig faglig kvalitet.</p>\r\n<p class=\"Stk2\">\r\n   <span class=\"StkNr\" id=\"iddf6dadf3-4401-4369-87ce-cf451398a7b5\">Stk. 2.</span> Styrelsens afgørelse træffes på grundlag af en fri grundskoles projektbeskrivelse af skolens specialundervisningsprofil, jf. § 2.</p>\r\n<p class=\"Paragraf\" id=\"id91a9d114-c01e-4554-b4fe-a15c23110a65\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Ansøgning om certificering som en fri grundskole med en særlig specialundervisningsprofil skal indeholde en projektbeskrivelse med dokumentation for, at skolens specialundervisningstilbud har tilstrækkelig faglig kvalitet.</p>\r\n<p class=\"Stk2\">\r\n   <span class=\"StkNr\" id=\"id27f41b7f-d3ca-4016-ad10-0cfd059ca998\">Stk. 2.</span> Ansøgningen skal indeholde en beskrivelse af specialundervisningstilbuddets forventede målgruppe/målgrupper og skolens undervisningsmæssige praksis for at blive certificeret som en fri grundskole med en særlig specialundervisningsprofil, herunder:</p>\r\n<p class=\"Liste1\">\r\n   <span class=\"Liste1Nr\" id=\"id3de0f410-7ebd-4f90-84ff-7a603b7de7f2\">1)</span> Dokumentation for, at skolen planlægger indholdet i specialundervisningen, således at skolens elever med særlige behov kan nå de fastsatte slutmål og modtage en undervisning, som står mål med, hvad der almindeligvis kræves i folkeskolen. Undervisningsplanen for skolens elever med særlige behov kan i denne sammenhæng omfatte nødvendige og hensigtsmæssige fravigelser m.m. fra skolens udarbejdede undervisningsplaner, jf. lovens § 1 a, stk. 2.</p>\r\n<p class=\"Liste1\">\r\n   <span class=\"Liste1Nr\" id=\"id7b5a60d2-b06b-457a-bb72-472538db3968\">2)</span> Dokumentation for, at skolen evaluerer specialundervisningselevernes faglige udbytte af specialundervisningen.</p>\r\n<p class=\"Liste1\">\r\n   <span class=\"Liste1Nr\" id=\"id01db2cee-41e6-4100-958d-2a0d129ec7ac\">3)</span> Dokumentation for, at skolen har en fysisk indretning og politik med hensyn til tilgængelighed, undervisningsmidler og hjælpemidler, som er nødvendig for at kunne varetage undervisningen af dens elever med særlige behov.</p>\r\n<p class=\"Liste1\">\r\n   <span class=\"Liste1Nr\" id=\"ide7f9b4e0-66b6-49b5-8484-a3dac1632420\">4)</span> Dokumentation for, at skolens undervisende personale har tilstrækkelige kvalifikationer til at varetage undervisningen for den del af skolens elevgruppe, som har særlige behov.</p>\r\n<p class=\"Paragraf\" id=\"id07ea5ac0-eddf-409b-ab4e-c3a680817b94\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> En certificering efter § 1 gælder i 5 på hinanden følgende finansår.</p>\r\n<p class=\"Stk2\">\r\n   <span class=\"StkNr\" id=\"id2bcc719a-c7ad-40d8-ac24-5a94becfdf77\">Stk. 2.</span> Hvis skolen ønsker at blive gencertificeret, skal skolen sende en ny ansøgning til Styrelsen for Undervisning og Kvalitet. Afgørelsen om gencertificering træffes på grundlag af en ny ansøgning fra skolen, der skal opfylde betingelserne i § 2.</p>\r\n<p class=\"Stk2\">\r\n   <span class=\"StkNr\" id=\"id1027b46c-96b4-4591-90f4-72b108a48ffd\">Stk. 3.</span> En certificering kan tilbagekaldes, hvis forudsætningerne for skolens certificering ikke længere er til stede.</p>\r\n<p class=\"Paragraf\" id=\"idfe6d85e4-bb21-4152-b17c-aba97a6018f1\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Styrelsen for Undervisning og Kvalitet offentliggør på sin hjemmeside en liste over de certificerede skoler.</p>\r\n<p class=\"Paragraf\" id=\"ided01c131-3885-45dd-a480-c59aad19e009\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Styrelsen for Undervisning og Kvalitets afgørelser efter denne bekendtgørelse kan ikke indbringes for ministeren for børn, undervisning og ligestilling.</p>\r\n<p class=\"Paragraf\" id=\"id0adc06bb-9756-43e1-942b-6b851e6340df\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Bekendtgørelsen træder i kraft den 11. august 2016.</p>\r\n<p class=\"Stk2\">\r\n   <span class=\"StkNr\" id=\"iddc410a93-5654-4ae2-ac03-63e33ff30e7b\">Stk. 2.</span> Hvis en fri grundskole ønsker at blive certificeret fra den 1. oktober 2016, skal Styrelsen for Undervisning og Kvalitet modtage ansøgningen om certificering senest den 1. september 2016.</p><div class=\"Givet\" id=\"Givet\"><p class=\"Givet\" align=\"center\">Styrelsen for Undervisning og Kvalitet, den 8. august 2016</p><p class=\"Sign1\" align=\"center\">P.M.V. <br /> Jens Strunge Bonde <br /> Direktør</p><p class=\"Sign2\" align=\"right\">/ Liz Nymann Lausten</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/08/2016"
        },
        {
            "displayName": "Accession",
            "displayValue": "B20160109405"
        },
        {
            "displayName": "Entydig dokumentidentifikation",
            "displayValue": "CP000191"
        },
        {
            "displayName": "Dato for førstegangsindlæggelse",
            "displayValue": "10/08/2016"
        },
        {
            "displayName": "Dato for indlæggelse",
            "displayValue": "10/08/2016"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1094"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "08/08/2016"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Styrelsen for Undervisning og Kvalitet"
        },
        {
            "displayName": "Ressortministeriets journalnummer",
            "displayValue": "Ministeriet for Børn, Undervisning og Ligestilling,<br />Styrelsen for Undervisning og Kvalitet, j.nr. 16/03926"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}