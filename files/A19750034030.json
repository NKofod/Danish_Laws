{
    "id": 79780,
    "title": "Lov om foderstoffer ",
    "documentTypeId": "10",
    "isSagsforlobPeriodValid": false,
    "shortName": "LOV nr 340 af 26/06/1975",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lov om foderstoffer </H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<P>Lovens område. </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Ved foderstoffer forstås i denne lov alle  \r\n\r\n produkter, som er bestemt til opfodring. </P>  \r\n\r\n<P CLASS=STK> <I>Stk. 2. </I> Produkter, der er bestemt til opfodring af  \r\n\r\n fisk, omfattes dog ikke af bestemmelserne i denne lov. </P>  \r\n\r\n<P CLASS=STK> <I>Stk. 3. </I> Lovens regler om emballering samt om, hvilke  \r\n\r\n oplysninger der skal gives ved salg, finder ikke anvendelse på </P>  \r\n\r\n<P>a. foderstoffer, der ikke er bestemt til opfodring af dyrearter inden for  \r\n\r\n husdyrbruget, </P>  \r\n\r\n<P>b. foderstoffer, der forhandles i den form, hvori de er indhøstet, </P>  \r\n\r\n<P>c. foderstoffer, der fremkommer som biprodukter fra industriel virksomhed.  \r\n\r\n</P>  \r\n\r\n<P>For sådanne foderstoffer kan landbrugsministeren fastsætte særlige  \r\n\r\n emballerings- og oplysningsbestemmelser. </P>  \r\n\r\n<P CLASS=STK> <I>Stk. 4. </I> Lovens regler om salg gælder også udbud til  \r\n\r\n salg, opbevaring i salgsøjemed, tilbud og enhver overgivelse til andre. </P>  \r\n\r\n<P CLASS=STK> <I>Stk. 5. </I> Med undtagelse af § 9 kommer lovens  \r\n\r\n bestemmelser ikke til anvendelse for så vidt angår foderstoffer, der udføres  \r\n\r\n til udlandet eller transiteres på gennemgående fragtbrev. </P>  \r\n\r\n<P>Almindelige bestemmelser. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ved ethvert salg af foderstoffer skal sælgeren  \r\n\r\n give køberen de i denne lov eller i medfør af denne lov påbudte oplysninger.  \r\n\r\n Ved salg af et foderstof i løs vægt i partier på mindre end 50 kg skal disse  \r\n\r\n oplysninger dog kun gives, såfremt køberen fremsætter anmodning derom, og i  \r\n\r\n så fald på regningen for det pågældende parti. Landbrugsministeren kan dog  \r\n\r\n foreskrive undtagelser herfra, ligesom han kan bestemme, at en vare ikke må  \r\n\r\n sælges i løs vægt. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Alle efter loven påbudte eller i medfør af denne  \r\n\r\n foreskrevne oplysninger skal fremtræde klart og tydeligt. </P>  \r\n\r\n<P CLASS=STK> <I>Stk. 2. </I> Garantiangivelser for indhold af foderenheder,  \r\n\r\n omsættelig energi, råprotein, fordøjeligt råprotein, råfedt og lignende  \r\n\r\n næringsstofgrupper samt træstof skal altid ske ved enkelte, hele tal. </P>  \r\n\r\n<P CLASS=STK> <I>Stk. 3. </I> Landbrugsministeren kan efter indstilling fra  \r\n\r\n foderstofudvalget, jfr. § 10, fastsætte, inden for hvilke grænser  \r\n\r\n foderstoffers virkelige indhold må afvige fra givne oplysninger. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Oplysning om stoffer, som er indeholdt i  \r\n\r\n foderstoffer, må kun gives, såfremt indholdet af de pågældende stoffer kan  \r\n\r\n kontrolleres ved analysemetoder, der er godkendt af landbrugsministeren. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Sælgeren hæfter for rigtigheden af de givne  \r\n\r\n oplysninger samt, medmindre udtrykkeligt forbehold er taget, tillige for, at  \r\n\r\n de solgte foderstoffer er sunde og gode, dvs. fri for stoffer, der må anses  \r\n\r\n for skadelige for dyrene, og for, at de hverken helt eller delvis er mugne,  \r\n\r\n harske, brankede eller på anden måde fordærvede. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Landbrugsministeren kan forbyde erhvervsmæssig  \r\n\r\n fremstilling og import af foderstoffer, der kan skade husdyrbrugsprodukterne  \r\n\r\n eller på anden måde være uhensigtsmæssige, og kan endvidere påbyde, at  \r\n\r\n fabrikanter og importører af foderstoffer skal give nærmere af ministeren  \r\n\r\n foreskrevne oplysninger om begrænsninger i foderstoffernes anvendelse. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Efter indstilling af foderstofudvalget kan  \r\n\r\n landbrugsministeren foreskrive, at andre oplysninger kan eller skal gives i  \r\n\r\n stedet for eller skal gives tillige med de i denne lov påbudte. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Emballage, indlægssedler, regninger, slutsedler,  \r\n\r\n prislister, cirkulærer, avertissementer, reklamer o.lign. vedrørende de af  \r\n\r\n denne lov omfattede foderstoffer må ikke indeholde omtale, direkte eller  \r\n\r\n indirekete, af det i § 22 omhandlede tilsyn så lidt som urigtige angivelser  \r\n\r\n om de udbudte foderstoffers indhold, beskaffenhed, anvendelse eller virkning,  \r\n\r\n navnlig ikke sådanne angivelser, som tilsigter at tillægge et foderstof  \r\n\r\n større brugsværdi, end det har, og der må ikke under nogen form henvises til  \r\n\r\n de i § 20 omhandlede autoriserede laboratorier, medmindre det sker under  \r\n\r\n angivelse af det pågældende laboratoriums navn. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Landbrugsministeren kan udfærdige sådanne  \r\n\r\n forskrifter, som er nødvendige for at gennemføre de af Det europæiske  \r\n\r\n økonomiske Fællesskab udstedte direktiver og beslutninger, eller som er  \r\n\r\n nødvendige for at anvende de af Fællesskabet udstedte forordninger. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Landbrugsministeren nedsætter et  \r\n\r\n foderstofudvalg med repræsentanter for forbruger- og producentorganisationer  \r\n\r\n samt den teknisk-biologiske sagkundskab og statens foderstofkontrol. </P>  \r\n\r\n<P CLASS=STK> <I>Stk. 2. </I> Udvalget skal bistå ministeren ved  \r\n\r\n gennemførelse af denne lov samt følge udviklingen inden for den  \r\n\r\n biologisk-tekniske forskning på foderstofområdet og fremsætte indstilling til  \r\n\r\n ministeren om sådanne foranstaltninger på dette område, som det finder  \r\n\r\n fornødne, herunder bl.a. om ændring af de oplysninger, der skal gives ved  \r\n\r\n salg af foderstoffer, og om kontrolforanstaltninger. </P>  \r\n\r\n<P>Emballagebestemmelser m.v. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Ministeren kan foreskrive, at foderstoffer kun  \r\n\r\n må forhandles i plomberet eller på anden mådet forseglet emballage eller i  \r\n\r\n anden af ministeren godkendt emballage. Plomben eller forseglingen skal være  \r\n\r\n forsynet med fabrikantens navn eller, for så vidt det drejer sig om  \r\n\r\n importerede varer, med importørens navn. </P>  \r\n\r\n<P CLASS=STK> <I>Stk. 2. </I> Såfremt foderstoffer skal forhandles i  \r\n\r\n emballage som i stk. 1 anført, skal de foreskrevne oplysninger gives på  \r\n\r\n emballagen eller medfølge denne på en sådan måde, at de automatisk følger  \r\n\r\n varen gennem alle handelsled. Oplysningerne skal gives samlet, medmindre  \r\n\r\n andet bestemmes af landbrugsministeren. Såfremt indlægsseddel anvendes, skal  \r\n\r\n denne være nedlagt øverst i emballagen. Udvendigt påtryk på emballage er ikke  \r\n\r\n tilladt, såfremt pakningsmaterialet er af en sådan beskaffenhed, at det kan  \r\n\r\n benyttes mere end een gang. </P>  \r\n\r\n<P CLASS=STK> <I>Stk. 3. </I> Såfremt foderstoffer er anbragt i anden  \r\n\r\n emballage end den i stk. 1 angivne, eller såfremt foderstoffer udleveres i  \r\n\r\n løs vægt eller i tankvogn, således at de foreskrevne oplysninger ikke  \r\n\r\n automatisk følger med varen, skal oplysningerne meddeles skriftligt på  \r\n\r\n regningen for det pågældende parti. </P>  \r\n\r\n<P>Såfremt regningen ikke følger med varen, skal denne ledsages af en  \r\n\r\n følgeseddel med de foreskrevne oplysninger. Såfremt slutseddel udstedes, skal  \r\n\r\n oplysningerne tillige medfølge denne. </P>  \r\n\r\n<P>Ublandede foderstoffer. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> For foderstoffer, der er fremstillet af eller  \r\n\r\n kun indeholder eet råstof, gælder følgende bestemmelser. </P>  \r\n\r\n<P CLASS=STK> <I>Stk. 2. </I> Råstoffets navn skal på tydelig måde fremgå af  \r\n\r\n den betegnelse, hvorunder foderstoffet sælges. </P>  \r\n\r\n<P CLASS=STK> <I>Stk. 3. </I> Ved salg af ublandede foderstoffer skal  \r\n\r\n sælgeren give følgende oplysninger. </P>  \r\n\r\n<P>a. Navn og adresse på sælgeren eller på fabrikanten eller, for så vidt det  \r\n\r\n drejer sig om importerede varer, på importøren. </P>  \r\n\r\n<P>b. Foderstoffets navn, jfr. stk. 2 og § 13. </P>  \r\n\r\n<P>c. Angivelse af indholdet i det omfang, der er fastsat bestemmelse herom i  \r\n\r\n henhold til § 13, stk. 1, litra c. </P>  \r\n\r\n<P CLASS=STK> <I>Stk. 4. </I> Uanset bestemmelserne i § 14, stk. 1, kan  \r\n\r\n landbrugsministeren efter indstilling fra foderstofudvalget tillade, at der i  \r\n\r\n tilknytning til fremstilling og forarbejdning af et foderstof, der kun  \r\n\r\n indeholder et enkelt råstof foretages tilblanding af sådanne stoffer, der  \r\n\r\n skønnes af betydning for varens konservering, tekniske forabejdning eller  \r\n\r\n transportegnethed. Ministeren fastsætter i hvert enkelt tilfælde  \r\n\r\n betingelserne for sådanne tilladelser og kan herunder fastsætte, at de i  \r\n\r\n dette stykke omhandlede forarbejdede foderstoffer ved salg betegnes ved  \r\n\r\n angivelse af navnet på det pågældende foderstof med samtidig oplysning om art  \r\n\r\n og mængde af det tilsatte stof. Medmindre ministeren i betingelserne for  \r\n\r\n givne tilladelser fastsætter andet, kan de i dette stykke omhandlede  \r\n\r\n forarbejdede foderstoffer i øvrigt forhandles efter de regler, der gælder for  \r\n\r\n ublandede foderstoffer. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Landbrugsministeren kan efter indstilling fra  \r\n\r\n foderstofudvalget lade udarbejde en fortegnelse over foderstoffer med  \r\n\r\n angivelse af </P>  \r\n\r\n<P>a. Foderstoffets navn. </P>  \r\n\r\n<P>b. Beskrivelse af foderstoffet. </P>  \r\n\r\n<P>c. Krav med hensyn til foderstoffets indhold. </P>  \r\n\r\n<P CLASS=STK> <I>Stk. 2. </I> Et foderstof, som er optaget i den i stk. 1  \r\n\r\n omhandlede fortegnelse, må ikke sælges under anden end den i fortegnelsen  \r\n\r\n anførte betegnelse. </P>  \r\n\r\n<P>Foderblandinger. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Ved foderblandinger forstås i denne lov  \r\n\r\n foderstoffer, der er fremstillet af eller indeholder mindst to råstoffer,  \r\n\r\n organiske eller uorganiske, jævnfør dog § 12, stk. 4. </P>  \r\n\r\n<P CLASS=STK> <I>Stk. 2. </I> Foderblandinger må ikke betegnes efter et  \r\n\r\n enkelt råstof, medmindre landbrugsministeren har meddelt tilladelse dertil,  \r\n\r\n og betegnelsen må ikke kunne fremkalde vildledende forestillinger om  \r\n\r\n blandingens art. </P>  \r\n\r\n<P CLASS=STK> <I>Stk. 3. </I> I erhvervsmæssigt fremstillede foderblandinger  \r\n\r\n må kun indgå følgende stoffer, jfr. dog stk. 4. </P>  \r\n\r\n<P>a. Foderstoffer, som er anført i den i § 13 stk. 1, anførte fortegnelse,  \r\n\r\n og som svarer til de i fortegnelsen anførte beskrivelser, medmindre andet er  \r\n\r\n fastsat i fortegnelsen. </P>  \r\n\r\n<P>b. Levnedsmidler, der er egnet som foderstoffer. </P>  \r\n\r\n<P>c. Stoffer, der er tilladt som tilsætningsstoffer til foderstoffer. </P>  \r\n\r\n<P CLASS=STK> <I>Stk. 4. </I> Uanset bestemmelserne i stk. 3 kan  \r\n\r\n landbrugsministeren efter indstilling fra foderstofudvalget tillade, at der i  \r\n\r\n foderblandinger indgår foderstoffer, som ikke er anført i den i § 13  \r\n\r\n omhandlede fortegnelse. Ministeren fastsætter i hvert enkelt tilfælde  \r\n\r\n betingelserne for sådanne tilladelser. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Ensileret fisk og fiskeaffald skal ved salg  \r\n\r\n betegnes fiskeensilage. </P>  \r\n\r\n<P CLASS=STK> <I>Stk. 2. </I> Det er forbudt at lade fiskeensilage indgå i  \r\n\r\n foderblandinger. Undtaget herfra er dog foderblandinger til pelsdyr og  \r\n\r\n blandinger bestående af fiskeensilage og et enkelt vegetabilsk foderstof, der  \r\n\r\n højst udgør 40 pct. af blandingen. Disse blandinger må ikke indgå i andre  \r\n\r\n foderblandinger. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Landbrugsministeren kan efter indstilling fra  \r\n\r\n foderstofudvalget fastsætte bestemmelser om foderblandingers indhold af  \r\n\r\n sådanne stoffer, som er af særlig betydning for blandingernes værdi. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Ved salg af foderblandinger af enhver art skal  \r\n\r\n sælgeren give følgende oplysninger. </P>  \r\n\r\n<P>a. Navn og adresse på fabrikanten eller, for så vidt det drejer sig om  \r\n\r\n importerede blandinger, på importøren. </P>  \r\n\r\n<P>b. Tidspunktet for blandingens fremstilling. </P>  \r\n\r\n<P>c. Navnene på de i blandingen indeholdte råstoffer. </P>  \r\n\r\n<P>d. Vægtforholdet, hvori de enkelte råstoffer indgår. </P>  \r\n\r\n<P>e. Angivelse af de dyr, for hvilke blandingen er bestemt. </P>  \r\n\r\n<P CLASS=STK> <I>Stk. 2. </I> Ved salg af foderblandinger, som indeholder  \r\n\r\n organiske råstoffer, skal foruden de i stk. 1 anførte oplysninger angives  \r\n\r\n følgende. </P>  \r\n\r\n<P>I. Foderblandinger med undtagelse af foderblandinger til fjerkræ og  \r\n\r\n pelsdyr. </P>  \r\n\r\n<P>a. Indholdet af foderenheder pr. 100 kg, beregnet på en af statens  \r\n\r\n foderstofkontrol godkendt måde. </P>  \r\n\r\n<P>b. Indholdet af fordøjeligt råprotein i procent, bestemt ved  \r\n\r\n pepsin-saltsyre-metoden. </P>  \r\n\r\n<P>c. Indholdet af træstof angivet i procent. </P>  \r\n\r\n<P>II. Foderblandinger til fjerkræ. </P>  \r\n\r\n<P>a. Indholdet af kalorier omsættelig energi i kilokalorier (kcal.) pr. kg  \r\n\r\n foderblanding, beregnet på en at statens foderstofkontrol godkendt måde. </P>  \r\n\r\n<P>b. Indholdet af fordøjeligt råprotein, bestemt ved pepsin-saltsyre-metoden  \r\n\r\n og angivet i gram pr. 3.000 kilokalorier omsættelig energi. </P>  \r\n\r\n<P>c. Indholdet af træstof angivet i procent. </P>  \r\n\r\n<P>III. Foderblandinger til pelsdyr. </P>  \r\n\r\n<P>a. Indholdet af kalorier omsættelig energi i kilokalorier (kcal.) pr. kg  \r\n\r\n tørfoderblanding, beregnet på en af statens foderstofkontrol godkendt måde.  \r\n\r\n</P>  \r\n\r\n<P>b. Indholdet af fordøjeligt råprotein i procent, bestemt ved  \r\n\r\n pepsin-saltsyre-metoden. </P>  \r\n\r\n<P>c. Indholdet af træstof angivet i procent. </P>  \r\n\r\n<P>Tilsætningsstoffer. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Ved tilsætningsstoffer forstås i denne lov  \r\n\r\n stoffer, som er egnet til ved anvendelse i foderstoffer at påvirke disses  \r\n\r\n egenskaber eller den dyriske produktion. </P>  \r\n\r\n<P CLASS=STK> <I>Stk. 2. </I> Landbrugsministeren kan fastsætte bestemmelser  \r\n\r\n om tilsætning til foderstoffer af de i stk. 1 nævnte tilsætningsstoffer og om  \r\n\r\n salg og anvendelse af foderstoffer, hvori tilsætningsstoffer indgår. Anden  \r\n\r\n anvendelse af tilsætningsstoffer til foderstoffer og af foderstoffer med  \r\n\r\n tilsætningsstoffer end fastsat i medfør heraf er forbudt. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Landbrugsministeren kan bestemme, at  \r\n\r\n fremstilling og indførsel her til landet af tilsætningsstoffer og af  \r\n\r\n foderstoffer indeholdende tilsætningsstoffer kun må finde sted i henhold til  \r\n\r\n autorisation. </P>  \r\n\r\n<P CLASS=STK> <I>Stk. 2. </I> Ministeren kan fastsætte særlige bestemmelser  \r\n\r\n om den emballage, hvori foderstoffer indeholdende tilsætningsstoffer skal  \r\n\r\n sælges, og om, hvilke oplysninger der skal fremgå af emballagen. </P>  \r\n\r\n<P CLASS=STK> <I>Stk. 3. </I> Landbrugsministeren kan fastsætte metoder for  \r\n\r\n undersøgelse af indhold af tilsætningsstoffer i foderstoffer. </P>  \r\n\r\n<P>Autoriserede laboratorier. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Analytiske laboratorier, der foretager kemiske  \r\n\r\n undersøgelser af de af denne lov omhandlede foderstoffer, skal, såfremt de  \r\n\r\n ønsker at benytte den i stk. 2 angivne betegnelse, på nærmere vilkår  \r\n\r\n autoriseres af landbrugsministeren, der dog er berettiget til at nægte  \r\n\r\n autorisation, såfremt den pågældendes egns behov for autoriserede  \r\n\r\n laboratorier efter hans skøn er dækket. </P>  \r\n\r\n<P CLASS=STK> <I>Stk. 2. </I> Et autoriseret laboratorium er berettiget til  \r\n\r\n at benytte en af ministeren godkendt betegnelse, hvori ordet  \r\n\r\n &#187;statsautoriseret&#171; indgår. Det må ikke benytte anden betegnelse,  \r\n\r\n hvori ordet &#187;statsautoriseret&#171; eller ord som  \r\n\r\n &#187;statsanerkendt&#171;, &#187;autoriseret&#171; eller lignende indgår,  \r\n\r\n medmindre lovhjemmel herfor foreligger. </P>  \r\n\r\n<P CLASS=STK> <I>Stk. 3. </I> De autoriserede laboratorier skal foretage  \r\n\r\n undersøgelserne efter metoder og abejdsforskrifter, der fastsættes af  \r\n\r\n ministeren, som også fastsætter taksterne for undersøgelserne. </P>  \r\n\r\n<P CLASS=STK> <I>Stk. 4. </I> De autoriserede laboratorier er underkastet  \r\n\r\n tilsyn efter regler, der fastsættes af ministeren. Udgifterne ved dette  \r\n\r\n tilsyn afholdes af laboratorierne efter nærmere af ministeren fastsatte  \r\n\r\n regler. </P>  \r\n\r\n<P>Tilsyn m.v. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Såfremt en køber af et af de af denne lov  \r\n\r\n omfattede foderstoffer ønsker konstateret rigtigheden af de af sælgeren i  \r\n\r\n henhold til loven givne oplysninger, kan køberen lade udtage prøver efter  \r\n\r\n nærmere af landbrugsministeren fastsatte forskrifter og indsende disse til  \r\n\r\n undersøgelse på et af de i § 20 omhandlede autoriserede laboratorier. For så  \r\n\r\n vidt angår konstatering af rigtigheden af oplysninger om foderstoffers  \r\n\r\n indhold af tilsætningsstoffer, kan prøve indsendes til undersøgelse på et  \r\n\r\n eller flere af ministeren dertil godkendte laboratorier. </P>  \r\n\r\n<P CLASS=STK> <I>Stk. 2. </I> Udgifterne ved en af køberen foranlediget  \r\n\r\n undersøgelse afholdes af denne, medmindre undersøgelsen fastslår, at den  \r\n\r\n leverede vare ikke svarer til det af sælgeren angivne, i hvilke tilfælde  \r\n\r\n sælgeren skal betale udgifterne ved undersøgelsen. </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Landbrugsministeren drager omsorg for, at der i  \r\n\r\n fornødent omfang føres tilsyn med, at de i denne lov indeholdte og i medfør  \r\n\r\n af denne lov påbudte bestemmelser overholdes. Reglerne for udøvelsen af  \r\n\r\n tilsynet fastsættes af ministeren. </P>  \r\n\r\n<P CLASS=STK> <I>Stk. 2. </I> Tilsynet føres af statens forderstofkontrol.  \r\n\r\n Ved udøvelsen af tilsynet skal kontrollen have adgang til lokaler for  \r\n\r\n fremstilling eller opbevaring af foderstoffer, og kontrollen kan hos  \r\n\r\n fabrikanter, forhandlere og forbrugere af foderstoffer udtage og medtage  \r\n\r\n prøver af såvel færdigvarer som råvarer til nærmere undersøgelse. Kontrollen  \r\n\r\n er endvidere berettiget til at blive gjort bekendt med foreliggende analyser  \r\n\r\n af færdigvarer og råvarer såvel som med fakturaer og følgesedler m.v.  \r\n\r\n vedrørende indkøb og salg af sådanne produkter. </P>  \r\n\r\n<P CLASS=STK> <I>Stk. 3. </I> Ministeren kan efter indstilling fra  \r\n\r\n foderstofudvalget fastsætte regler for offentliggørelse af de  \r\n\r\n analyseresultater, som fremkommer ved det af statens foderstofkontrol udøvede  \r\n\r\n tilsyn. </P>  \r\n\r\n<P CLASS=STK> <I>Stk. 4. </I> Udgifterne ved tilsynet kan efter regler, der  \r\n\r\n fastsættes af ministeren, pålægges fabrikanter og importører af foderstoffer.  \r\n\r\n Ministeren kan af de pågældende forlange, at de på tro og love meddeler  \r\n\r\n tilsynet sådanne oplysninger om størrelsen af deres omsætning som fabrikanter  \r\n\r\n og/eller importører af de i loven omhandlede varer, at deres andel i de  \r\n\r\n nævnte udgifter kan fastsættes på basis heraf. De til dækning af udgifterne  \r\n\r\n pålagte afgifter vil i tilfælde af manglende betaling kunne inddrives ved  \r\n\r\n udpantning. </P>  \r\n\r\n<P>Straffebestemmelser. </P>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Overtrædelse af bestemmelserne i § 2, stk. 1,  \r\n\r\n 1. og 2. punktum, § 3, stk. 1 og 2, § 4, § 8, § 11, stk. 1, 2. punktum, og  \r\n\r\n stk. 2 og 3, § 12, stk. 2 og 3, § 13, stk. 2, § 14, stk. 2 og 3, § 15, § 17,  \r\n\r\n § 18, stk. 2, 2. punktum, § 20, stk. 2, 2. punktum, og stk. 3, og § 22, stk.  \r\n\r\n 2, 2. og 3. punktum, straffes med bøde. </P>  \r\n\r\n<P CLASS=STK> <I>Stk. 2. </I> På samme måde straffes den, der undlader at  \r\n\r\n efterkomme påbud eller forbud, der udstedes i medfør af loven. </P>  \r\n\r\n<P CLASS=STK> <I>Stk. 3. </I> I forskrifter, der udstedes i medfør af loven,  \r\n\r\n kan der fastsættes straf af bøde for overtrædelse af bestemmelser i  \r\n\r\n forskrifterne. </P>  \r\n\r\n<P CLASS=STK> <I>Stk. 4. </I> Der kan pålægges en virksomheds ejer eller  \r\n\r\n bruger bødeansvar, selv om overtrædelsen ikke kan tilregnes ham som forsætlig  \r\n\r\n eller uagtsom. For overtrædelser, der begås af aktieselskaber,  \r\n\r\n andelsselskaber eller lignende, kan der pålægges selskabet som sådant  \r\n\r\n bødeansvar. For bødeansvar fastsættes ingen forvandlingsstraf. </P>  \r\n\r\n<P CLASS=STK> <I>Stk. 5. </I> Landbrugsministeren kan tilkendegive den  \r\n\r\n pågældende, at sagen kan afgøres uden retslig forfølgning, såfremt han  \r\n\r\n erkender sig skyldig i overtrædelsen og erklærer sig rede til inden for en  \r\n\r\n nærmere angivet frist, der efter begæring kan forlænges, at betale en i  \r\n\r\n tilkendegivelsen angivet bøde. </P>  \r\n\r\n<P CLASS=STK> <I>Stk. 6. </I> Med hensyn til den i stk. 5 omhandlede  \r\n\r\n tilkendegivelse finder bestemmelsen i retsplejeloven om indhold af  \r\n\r\n anklageskrift i politisager tilsvarende anvendelse. </P>  \r\n\r\n<P CLASS=STK> <I>Stk. 7. </I> Betales bøden i rette tid, eller bliver den  \r\n\r\n efter stedfunden vedtagelse inddrevet eller afsonet, bortfalder videre  \r\n\r\n forfølgning. </P>  \r\n\r\n<P>Ikrafttrædelsesbestemmelser m.v. </P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Tidspunktet for lovens ikrafttræden fastsættes  \r\n\r\n af landbrugsministeren. </P>  \r\n\r\n<P CLASS=STK> <I>Stk. 2. </I> Ved lovens ikrafttræden ophæves lov nr. 93 af  \r\n\r\n 16. marts 1962 om handel med foderstoffer. </P>  \r\n\r\n</DIV>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> Loven gælder ikke for Færøerne og Grønland.  \r\n\r\n</P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Amalienborg, den 26. juli 1975.  \r\n\r\n</I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl. </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P CLASS=MINISTER ALIGN=RIGHT>/P. Dalsager. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "18/07/1975"
        },
        {
            "displayName": "Accession",
            "displayValue": "A19750034030"
        },
        {
            "displayName": "Entydig dokumentidentifikation",
            "displayValue": "CM038993"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "03/08/2005"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "340"
        },
        {
            "displayName": "År for udstedelse",
            "displayValue": "1975"
        },
        {
            "displayName": "Dato for underskrift",
            "displayValue": "26/06/1975"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Landbrugsmin. 1.afd. 4.kt. 17-1-2-1-1974"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}