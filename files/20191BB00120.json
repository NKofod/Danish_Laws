{
    "id": 213095,
    "title": "Forslag til folketingsbeslutning om oprettelse af et spilreklamenævn",
    "documentTypeId": "480",
    "isSagsforlobPeriodValid": true,
    "shortName": "2019/1 BSF 120",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 27. februar 2020 af Morten Messerschmidt (DF), Liselott Blixt (DF), René Christensen (DF), Kristian Thulesen Dahl (DF), Søren Espersen (DF), Dennis Flydtkjær (DF), Hans Kristian Skibby (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om oprettelse af et spilreklamenævn</p>\r\n<p class=\"Tekst1Sp\">Folketinget pålægger regeringen inden udgangen af folketingsåret 2020-21 at frembringe de nødvendige administrative rammer for oprettelsen af et spilreklamenævn, som skal skabe fornuftige og ansvarlige rammer for markedsføring af spil på det danske marked og udarbejde dertilhørende retningslinjer for markedsføring af spil.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Siden liberaliseringen af spilmarkedet i 2012 er antallet af spilreklamer steget markant (»Aftale vedr. lovgivning om delvis spilleliberalisering mellem regeringen (Venstre og Det Konservative Folkeparti), Socialdemokraterne, Dansk Folkeparti, Socialistisk Folkeparti, Det radikale Venstre og Liberal Alliance«, februar 2010). Tilsvarende er antallet af ludomaner steget, og ludomanicentrene i Danmark er ikke i tvivl om, at reklamer for spil har en negativ påvirkning. Udviklingen er især problematisk, da børn og unge har et særligt behov for beskyttelse.</p>\r\n<p class=\"NormalInd\">\r\n</p>\r\n<p class=\"NormalInd\">Der påhviler dem, der markedsfører spil, et særligt ansvar for at tage alle rimelige skridt til at minimere potentielle skadevirkninger af spil. Alligevel er markedsføringen af spil i Danmark massiv. Markedsføringen sker i form af reklamer i tv og radio, på sociale medier, i skrevne blade og magasiner m.v. De mange reklamer for spil sendes ofte på tidspunkter, hvor børn og unge risikerer at blive eksponeret.</p>\r\n<p class=\"NormalInd\">\r\n</p>\r\n<p class=\"NormalInd\">En fornuftig løsning på udfordringen med de mange reklamer for spil anses af forslagsstillerne at være oprettelse af et spilreklamenævn og udarbejdelse af dertilhørende retningslinjer for markedsføring af spil. Formålet hermed skal være at styrke forbrugerbeskyttelsen og medvirke til, at markedsføring af spil ikke får uhensigtsmæssige konsekvenser. Eksempelvis kan retningslinjerne indeholde bestemmelser om, i hvilke tidsrum der må sendes reklamer for spil.</p>\r\n<p class=\"NormalInd\">\r\n</p>\r\n<p class=\"NormalInd\">Et spilreklamenævn skal varetage behandling af klager over markedsføring af spil i henhold til retningslinjer for markedsføring af spil. Retningslinjer for markedsføring af spil skal indeholde bestemmelser, der supplerer spilleloven og markedsføringsloven.</p>\r\n<p class=\"NormalInd\">\r\n</p>\r\n<p class=\"NormalInd\">Ved oprettelse af et spilreklamenævn og udformning af retningslinjer for markedsføring af spil gives spilbranchen mulighed for at vise, at den kan administrere fornuftige og ansvarlige rammer for markedsføring af spil. Hvis spilbranchen kan vise, at den kan skabe fornuftige og ansvarlige rammer for markedsføring af spil, vil der sandsynligvis ikke være et behov for at indføre totalt forbud mod reklamer for spil i Danmark.</p>\r\n<p class=\"NormalInd\">\r\n</p>\r\n<p class=\"NormalInd\">Forslagsstillerne er opmærksomme på, at dele af spilbranchen har indgået aftale om et adfærdskodeks, der trådte i kraft den 1. juli 2019 (Adfærdskodeks for spilbranchen (Socialt ansvarlig markedsføring m.v.)), marts 2019, hvori det fremgår, at branchen har til hensigt at oprette et branchenævn, der skal behandle klager over overtrædelser af kodekset.</p>\r\n<p>\r\n</p>\r\n<p>\r\n   <span class=\"Bold\">Spilmarkedet i Danmark</span>\r\n</p>\r\n<p class=\"NormalInd\">Den 1. januar 2012 trådte en delvis liberalisering af markedet for pengespil som f.eks. væddemål, kortspil og spilleautomater i Danmark i kraft.</p>\r\n<p class=\"NormalInd\">\r\n</p>\r\n<p class=\"NormalInd\">Spillemyndigheden fører tilsyn med, at udbyderne af pengespil overholder bestemmelserne om økonomisk og faglig drift, krav til spilsystemer, krav til spilkonti, information til spillerne, krav til markedsføring, spillernes mulighed for at begrænse spil, betaling af gebyrer m.v.</p>\r\n<p class=\"NormalInd\">\r\n</p>\r\n<p class=\"NormalInd\">Siden 2012 er nye spiludbydere blevet godkendt til at udbyde pengespil i Danmark, og samtidig har internettet gjort det nemt at benytte sig af mulighederne for at spille om penge. Udbuddet af pengespil og mulighederne for at spille er således vokset siden 2012.</p>\r\n<p class=\"NormalInd\">\r\n</p>\r\n<p>\r\n   <span class=\"Bold\">Lovgivningen for spilreklamer i dag</span>\r\n</p>\r\n<p class=\"NormalInd\">Markedsføring af spil er reguleret i både spilleloven (lovbekendtgørelse nr. 1494 af 6. december 2016) og markedsføringsloven (lov nr. 426 af 3. maj 2017).</p>\r\n<p class=\"NormalInd\">Spilleloven indeholder bl.a. forbud mod, at spilreklamer målrettes børn og unge under 18 år. Dette forbud er bl.a. indsat, fordi en tidlig debut øger risikoen for mistrivsel og afhængighed. Markedsføringsloven indeholder krav om god skik i markedsføringen af spil, forbud mod skjult reklame og særlige krav til markedsføring rettet mod børn og unge.</p>\r\n<p class=\"NormalInd\">\r\n</p>\r\n<p>\r\n   <span class=\"Bold\">Fakta om ludomani og spilreklamer</span>\r\n</p>\r\n<p class=\"NormalInd\">I 2018 var 30 pct. af klienterne hos Center for Ludomani under 25 år. I 2009 var tallet 7 pct.</p>\r\n<p class=\"NormalInd\">Det har omfattende konsekvenser at være ludoman, både for spilleren og for de pårørende. Mange ludomaner skjuler deres spil. Det medfører ofte en række løgne for at kunne holde spillet skjult, hvilket kan skabe store tillidsbrud og isolation. 25 pct. af ludomanerne har begået kriminelle aktiviteter for at skaffe penge til fortsat spil. 33 pct. har haft tanker om at tage deres eget liv. Forskningen viser desuden, at når en person først er blevet spilafhængig, er det vanskeligt at blive fri af afhængigheden igen (Center for Ludomani). Derfor er det afgørende, at indsatsen over for spilreklamer intensiveres.</p>\r\n<p class=\"NormalInd\">\r\n</p>\r\n<p class=\"NormalInd\">En opgørelse fra Kantar Gallup Adfacts viser, at der i 2012 i gennemsnit i radio og på tv var 426 reklamespot om pengespil per døgn. I 2018 var det i gennemsnit 937, mens der i 2019 – til og med august – i gennemsnit var 1.197 (se graf).</p>\r\n<p>\r\n</p>\r\n<p>\r\n   <span class=\"Italic\">Gennemsnitligt antal reklamer om pengespil i radio og på tv i døgnet</span>\r\n</p>\r\n<p>\r\n</p>\r\n<p>\r\n   <img alt=\"Gennemsnitligt antal reklamer om pengespil på radio og TV i døgnet\" border=\"no\" name=\"708c958b-5841-46ca-85b9-8ee646cc2839\" src=\"/image.aspx?id=213095&img=AX24295_1_0.png\" style=\"margin: 0cm 0cm 0cm 0cm\" />\r\n</p>\r\n<p>\r\n</p>\r\n<p>\r\n   <span class=\"Bold\">Oprettelse af et spilreklamenævn</span>\r\n</p>\r\n<p class=\"NormalInd\">Formålet med at oprette et spilreklamenævn er, at der derved vil være et nævn, hvor fokus udelukkende er på markedsføring af spil. Dette fokus har til hensigt at skabe fornuftige og ansvarlige rammer om markedsføringen, hvilket der anses at være et stigende behov for.</p>\r\n<p>\r\n</p>\r\n<p>\r\n   <span class=\"Italic\">Inspiration fra alkoholområdet</span>\r\n</p>\r\n<p class=\"NormalInd\">På alkoholområdet synes der ikke at være tilsvarende udfordring med markedsføring af alkohol. Dette kan øjensynlig tilskrives flere faktorer, hvoraf en faktor vurderes at være oprettelse af Alkoholreklamenævnet tilbage i 2000. I Alkoholreklamenævnet er branche- og forbrugerinteresser ligeligt repræsenteret. Derudover har Alkoholreklamenævnet en uafhængig formand, og Konkurrence- og Forbrugerstyrelsen er fast observatør ved møder, hvor afgørelser om markedsføring af alkohol træffes. Afgørelser i sager om alkoholmarkedsføring sker på baggrund af Alkoholreklamenævnets retningslinjer for markedsføring af alkoholdige drikkevare.</p>\r\n<p class=\"NormalInd\">\r\n</p>\r\n<p class=\"NormalInd\">Der er fri klageadgang til Alkoholreklamenævnet, og klager kan komme fra privatpersoner, virksomheder, organisationer m.v. Alkoholreklamenævnet træffer afgørelse ved stemmeflertal, hvor alle medlemmer har én stemme, mens Forbrugerrådet Tænk har én stemme for hvert af de øvrige medlemmer. Ved stemmelighed er formandens stemme udslagsgivende.</p>\r\n<p>\r\n</p>\r\n<p>Alkoholreklamenævnet har følgende sanktionsmuligheder:</p>\r\n<p>1) <span class=\"Italic\">Kritik</span></p>\r\n<p class=\"NormalInd\">Vurderer Alkoholreklamenævnet, at det indklagede markedsføringstiltag er i strid med retningslinjerne, udtaler Alkoholreklamenævnet kritik heraf. Alkoholreklamenævnet forventer, at kritik bliver fulgt op af umiddelbar handling enten gennem direkte stop for markedsføringen eller gennem ændring af markedsføringstiltaget. Kritikken kan blive offentliggjort gennem en pressemeddelelse.</p>\r\n<p class=\"NormalInd\">\r\n</p>\r\n<p>2)<span class=\"Italic\"> Efterretning</span></p>\r\n<p class=\"NormalInd\">Vurderer Alkoholreklamenævnet, at et markedsføringstiltag er i strid med retningslinjerne, og redegør indklagede allerede i deres bemærkninger til klagen, at de på baggrund af klagen har stoppet eller ændret markedsføringstiltaget i en sådan grad, at Alkoholreklamenævnet ikke længere vurderer, at markedsføringen er i strid med retningslinjerne, udtaler Alkoholreklamenævnet kritik, men tager sagen til efterretning.</p>\r\n<p>\r\n</p>\r\n<p>3)<span class=\"Italic\"> Ingen kritik</span></p>\r\n<p class=\"NormalInd\">Vurderer Alkoholreklamenævnet, at det indklagede markedsføringstiltag ikke er i strid med retningslinjerne, kommer Alkoholreklamenævnet med en begrundet udtalelse herfor. Dette sikrer, at klager forstår, hvilke overvejelser Alkoholreklamenævnet har gjort sig forud for afgørelsen.</p>\r\n<p class=\"NormalInd\">\r\n</p>\r\n<p class=\"NormalInd\">Der er ikke mulighed for bødesanktionering, når der træffes afgørelse, men til trods herfor viser erfaringerne, at Alkoholreklamenævnets afgørelser bliver efterlevet. Måtte dette ikke være tilfældet, bliver sagen oversendt til Forbrugerombudsmandens behandling.</p>\r\n<p class=\"NormalInd\">\r\n</p>\r\n<p class=\"NormalInd\">Sagsbehandlingstiden for sager i Alkoholreklamenævnet er 1-3 måneder, fra klagen modtages, og til afgørelsen er offentliggjort. I særlig hastende og/eller grove sager kan Alkoholreklamenævnet træffe afgørelse inden for en kortere tidsramme.</p>\r\n<p class=\"NormalInd\">\r\n</p>\r\n<p class=\"NormalInd\">Alle afgørelser, som Alkoholreklamenævnet afsiger, offentliggøres på Alkoholreklamenævnets hjemmeside. Alkoholreklamenævnet afgiver årligt en beretning om sin virksomhed til Forbrugerombudsmanden, som der er indgået en samarbejdsaftale med.</p>\r\n<p>\r\n</p>\r\n<p>\r\n   <span class=\"Italic\">Sammensætningen i et spilreklamenævn</span>\r\n</p>\r\n<p class=\"NormalInd\">Et spilreklamenævn kan nedsættes på tilsvarende vilkår som Alkoholreklamenævnet. Det vil indebære, at de landbaserede og onlinebaserede spiludbydere kan være repræsenteret i et spilreklamenævn. I et spilreklamenævn bør forbrugerinteresserne naturligvis også være repræsenteret, hvilket eksempelvis kan ske, ved at Forbrugerrådet Tænk er repræsenteret. Idet der naturligt vil være flere repræsentanter fra branchen end repræsentanter med forbrugerinteresser i et spilreklamenævn, er det afgørende, at der sikres en lige fordeling mellem branche- og forbrugerinteresser, når der skal træffes afgørelse.</p>\r\n<p class=\"NormalInd\">\r\n</p>\r\n<p class=\"NormalInd\">Da reklamer for spil udskiftes hurtigt, og nye kommer til, er der et stort behov for, at der er et nævn, som hurtigt kan gribe ind. Som tilfældet er for Alkoholreklamenævnet, vil der være mulighed for at skabe en praksis, hvor der forholdsvis hurtigt kan træffes afgørelse.</p>\r\n<p>\r\n</p>\r\n<p>\r\n   <span class=\"Bold\">Retningslinjer for markedsføring af spil</span>\r\n</p>\r\n<p class=\"NormalInd\">Et spilreklamenævn vil skulle træffe afgørelse på baggrund af udarbejdede retningslinjer for spil. Retningslinjerne skal være udtryk for ansvarlig selvregulering. Retningslinjerne skal være gældende for alle erhvervsdrivende, der markedsfører spil i Danmark.</p>\r\n<p class=\"NormalInd\">\r\n</p>\r\n<p class=\"NormalInd\">Retningslinjerne for spil vil have til formål at udfylde den retlige standard for god markedsføringsskik og god erhvervsskik for spil, jf. markedsføringslovens § 3 om god markedsføringsskik og § 4 om god erhvervsskik. Derudover skal retningslinjerne bl.a. supplere spillelovens § 36 om markedsføring af spil.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Morten Messerschmidt </span>(DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om oprettelse af et spilreklamenævn.</p>\r\n<p class=\"ForslagsNummer\">(Beslutningsforslag nr. B 120)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2019/1 BF 120",
            "stateLabel": "Bortfaldet",
            "references": [
                {
                    "shortName": "2019/1 BSF 120",
                    "title": "Forslag til folketingsbeslutning om oprettelse af et spilreklamenævn",
                    "presentationName": "Beslutningsforslag som fremsat",
                    "documentTypeId": 480,
                    "documentId": 213095,
                    "eliUri": "/eli/ft/20191BB00120",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20191/beslutningsforslag/b120/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "28/02/2020"
        },
        {
            "displayName": "Accession",
            "displayValue": "20191BB00120"
        },
        {
            "displayName": "Entydig dokumentidentifikation",
            "displayValue": "AX024295"
        },
        {
            "displayName": "Dato for førstegangsindlæggelse",
            "displayValue": "28/02/2020"
        },
        {
            "displayName": "Dato for indlæggelse",
            "displayValue": "28/02/2020"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "120"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}