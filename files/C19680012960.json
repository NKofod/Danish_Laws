{
    "id": 63903,
    "title": "Vejledning til gennemførelse af den mellem Danmark og Thailand den 14. april 1965 afsluttede overenskomst til undgåelse af dobbeltbeskatning og forhindring af beskatningsunddragelse for så vidt angår indkomstskat og formueskat ",
    "documentTypeId": "180",
    "isSagsforlobPeriodValid": false,
    "shortName": "VEJ nr 129 af 06/06/1968",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til gennemførelse af den mellem  \r\n\r\n Danmark og Thailand den 14. april 1965 afsluttede overenskomst til undgåelse  \r\n\r\n af dobbeltbeskatning og forhindring af beskatningsunddragelse for så vidt  \r\n\r\n angår indkomstskat og formueskat </H1>  \r\n\r\n<P></P>  \r\n\r\n<BR>  \r\n\r\n<P>I. Overenskomstens ikrafttræden, dens område og almindelige principper.  \r\n\r\n</P>  \r\n\r\n<P CLASS=PUNKT> <B>1.</B> Ved den mellem Danmark og Thailand den 14. april  \r\n\r\n 1965 afsluttede overenskomst til undgåelse af dobbeltbeskatning og  \r\n\r\n forhindring af beskatningsunddragelse for så vidt angår indkomstskat og  \r\n\r\n formueskat, jfr. udenrigsministeriets bekendtgørelse nr. 13 (Lovtid. C) af  \r\n\r\n 24. februar 1966, er der fastsat en række bestemmelser, der i visse tilfælde,  \r\n\r\n hvor en skattepligtig ville blive udsat for dobbeltbeskatning på grund af  \r\n\r\n sammenstødende skattekrav fra dansk og thailandsk side, medfører afvigelser  \r\n\r\n fra skattelovgivningens almindelige regler med hensyn til indkomst- og  \r\n\r\n formuebeskatning. </P>  \r\n\r\n<P CLASS=PUNKT> <B>2.</B> Overenskomsten kommer for Danmarks vedkommende i  \r\n\r\n almindelighed første gang til anvendelse på skatteansættelserne for  \r\n\r\n skatteåret 1966-67, jfr. art. 29, stk. 2, idet ratifikationsinstrumenterne  \r\n\r\n blev udvekslet den 23. december 1965. </P>  \r\n\r\n<P CLASS=PUNKT> <B>3.</B> Overenskomsten kommer uanset statsborgerforhold til  \r\n\r\n anvendelse på fysiske personer, der er bosiddende enten i Danmark eller  \r\n\r\n Thailand, og på aktieselskaber og andre sammenslutninger, der er bosat enten  \r\n\r\n i Danmark eller Thailand. Det er således en forudsætning for overenskomstens  \r\n\r\n anvendelse, at den pågældende person eller det pågældende selskab m.v.  \r\n\r\n opfylder betingelserne for fuld skattepligt i et af de to lande. </P>  \r\n\r\n<P CLASS=PUNKT> <B>4.</B> For Danmarks vedkommende kommer overenskomsten i  \r\n\r\n henhold til art. 2, stk. 3 (b) til anvendelse på indkomstskatterne til staten  \r\n\r\n og de kommunale indkomstskatter samt formueskatten til staten. I henhold til  \r\n\r\n art. 2, stk. 4, finder overenskomsten endvidere anvendelse på alle skatter af  \r\n\r\n samme eller væsentlig samme art, der fremtidig måtte blive pålagt som tillæg  \r\n\r\n til eller i stedet for de gældende skatter. </P>  \r\n\r\n<P CLASS=PUNKT> <B>5.</B> Bestemmelser om gensidig bistand med hensyn til  \r\n\r\n opkrævning af skatter findes ikke i overenskomsten. </P>  \r\n\r\n<P CLASS=PUNKT> <B>6.</B> Definitionerne findes i overenskomstens art. 3,  \r\n\r\n hvoraf her skal fremhæves art. 3, stk. 1 (b), hvorefter &quot;Danmark&quot; i  \r\n\r\n overenskomsten betyder Kongeriget Danmark undtagen Færøerne og Grønland.  \r\n\r\n Overenskomsten kan dog i sin helhed eller med ændringer ved noteveksling  \r\n\r\n udvides til at gælde for disse områder, såfremt der her opkræves skatter af  \r\n\r\n væsentlig samme karakter som dem, der omfattes af overenskomsten, jfr. art.  \r\n\r\n 28. </P>  \r\n\r\n<P>Endvidere skal fremhæves art. 3, stk. 1(d), hvorefter udtrykket  \r\n\r\n &quot;person&quot; omfatter enhver fysisk person, et selskab og enhver anden  \r\n\r\n sammenslutning af personer. Udtrykket &quot;selskab&quot; betyder ifølge art.  \r\n\r\n 3, stk. 1 (e) enhver sammenslutning, der i skattemæssig henseende behandles  \r\n\r\n som en juridisk person i henhold til den herom gældende lovgivning i den ene  \r\n\r\n eller begge de kontraherende stater, og indbefatter enhver gruppe eller  \r\n\r\n sammenslutning af personer, som beskattes på væsentlig samme måde som en  \r\n\r\n juridisk person. </P>  \r\n\r\n<P>Det bemærkes, at udtrykket &quot;kompetente myndigheder&quot; for såvel  \r\n\r\n Danmarks som Thailands vedkommende betyder finansministeren eller hans  \r\n\r\n befuldmægtigede stedfortræder, jfr. art. 3, stk. 1 (g). </P>  \r\n\r\n<P CLASS=PUNKT> <B>7.</B> Overenskomstens regler til undgåelse af  \r\n\r\n dobbeltbeskatning kan opdeles i 2 afsnit, nemlig dels regler til løsning af  \r\n\r\n den konflikt der opstår, når en person eller et selskab opfylder  \r\n\r\n betingelserne for fuld skattepligt i begge de kontraherende lande, og begge  \r\n\r\n lande derfor med hjemmel i deres interne lovgivning gør krav på at beskatte  \r\n\r\n den pågældende af hele hans indkomst og formue, uanset hvorfra indkomsten og  \r\n\r\n formuen hidrører, og dels regler til løsning af konflikten mellem den  \r\n\r\n beskatningsret, der kan tilkomme det land, hvorfra en indkomst hidrører,  \r\n\r\n eller hvor en formue er placeret (kildelandet), og det land, hvor den  \r\n\r\n pågældende skatteyder er bosiddende og derfor opfylder betingelserne for fuld  \r\n\r\n skattepligt (bopælslandet). </P>  \r\n\r\n<P>Begge sæt regler kan finde anvendelse i det samme konkrete tilfælde.  \r\n\r\n Opfylder en person betingelserne for fuld skattepligt i begge lande, må det  \r\n\r\n først efter de i art. 4 givne regler fastslås, hvilket af de to lande der  \r\n\r\n skal have ret til at beskatte den pågældende som der bosiddende. Derefter  \r\n\r\n bestemmes det ved hjælp af de følgende regler, om bopælslandet skal give  \r\n\r\n afkald på at beskatte visse indkomst- eller formuearter. I tilfælde, hvor en  \r\n\r\n person, der i henseende til beskatningen betragtes som bosiddende i Danmark,  \r\n\r\n oppebærer indtægter fra eller ejer formue i Thailand, og sådan indkomst eller  \r\n\r\n formue i overensstemmelse med overenskomstens bestemmelser kan beskattes i  \r\n\r\n Thailand, skal Danmark i henhold til art. 23, stk. 1, fritage sådan indkomst  \r\n\r\n eller formue for beskatning, men kan ved beregningen af skatten af den  \r\n\r\n pågældende persons øvrige indkomst eller formue anvende den skattesats, som  \r\n\r\n skulle have været bragt i anvendelse, såfremt den for beskatning fritagne  \r\n\r\n indkomst eller formue ikke var blevet fritaget for beskatning. Den omhandlede  \r\n\r\n indkomst eller formue må altså ikke medregnes til den skattepligtige indkomst  \r\n\r\n eller formue. </P>  \r\n\r\n<P>Beregningen af de danske skatter for herboende skatteydere, der oppebærer  \r\n\r\n indtægt eller ejer formue, der kan beskattes i Thailand, vil imidlertid være  \r\n\r\n at foretage, som om den skattepligtige indkomst og formue includerede den  \r\n\r\n thailandske indkomst og formue, men således, at den herefter udregnede skat  \r\n\r\n nedsættes med den del heraf, der forholdsmæssigt svarer til den thailandske  \r\n\r\n indkomst og formue. </P>  \r\n\r\n<P CLASS=PUNKT> <B>8.</B> I art. 23, stk. 2, er fastsat særlige regler til  \r\n\r\n ophævelse af dobbeltbeskatning af indtægter ved skibsfartsvirksomhed og visse  \r\n\r\n former for royalties. Herom henvises nærmere til bemærkningerne nedenfor  \r\n\r\n under pkt. 15 og 18. </P>  \r\n\r\n<P>II. Overenskomstens bestemmelser vedrørende undgåelse af  \r\n\r\n dobbeltbeskatning. </P>  \r\n\r\n<P>A. Reglerne om undgåelse af dobbeltbeskatning, når fuld skattepligt  \r\n\r\n foreligger i begge lande. </P>  \r\n\r\n<P CLASS=PUNKT> <B>9.</B> Har en fysisk person en sådan tilknytning til begge  \r\n\r\n lande, at han opfylder betingelserne for fuld skattepligt i begge lande,  \r\n\r\n altså i begge lande er skattepligtig af hele sin indkomst og formue, må det  \r\n\r\n afgøres, hvilket af de to lande der skal lade sin ret til at betragte den  \r\n\r\n pågældende som fuld skattepligtig vige. </P>  \r\n\r\n<P>I art. 4, stk. 1, bestemmes det først, hvad der skal forstås ved at være  \r\n\r\n bosat i en af staterne. Det er i overenskomstens forstand tilstrækkeligt  \r\n\r\n hertil, at en person eller et selskab i henhold til lovgivningen i en af  \r\n\r\n staterne er skattepligtig der på grund af hjemsted, bopæl, ledelsens sæde  \r\n\r\n eller et andet lignende forhold. </P>  \r\n\r\n<P>For en fysisk person gælder i henhold til art. 4, stk. 2(a) den  \r\n\r\n hovedregel, at det land, hvor vedkommende har en fast bolig til rådighed, har  \r\n\r\n den fulde beskatningsret. Foreligger der fast bolig i begge lande, tilkommer  \r\n\r\n den fulde beskatningsret det land, med hvilket den pågældende skatteyder har  \r\n\r\n de stærkeste personlige og økonomiske forbindelser (midtpunkt for sine  \r\n\r\n livsinteresser). Kan spørgsmålet om, hvilket land der skal have  \r\n\r\n beskatningsretten, ikke afgøres på grundlag af de nævnte kriterier, får det  \r\n\r\n land, hvor den pågældende sædvanligvis opholder sig, fortrinsretten. Såfremt  \r\n\r\n heller ikke dette kriterium fører til en løsning, tilkommer beskatningsretten  \r\n\r\n den stat, i hvilken den pågældende er statsborger. Er han ikke statsborger i  \r\n\r\n nogen af staterne, eller er han statsborger i begge stater, må der træffes  \r\n\r\n aftale mellem de kompetente myndigheder i de to stater. I så fald må sagen  \r\n\r\n derfor forelægges for skattedepartementet. </P>  \r\n\r\n<P>En juridisk person anses for fuld skattepligtig i den af staterne, i  \r\n\r\n hvilken den er indregistreret, eller i henhold til hvis lovgivning den har  \r\n\r\n status som et selskab. Hvis selskabet også efter dette kriterium er  \r\n\r\n bosiddende i begge stater, skal det anses for at være bosiddende i den stat,  \r\n\r\n i hvilken dets virkelige ledelse har sit sæde. </P>  \r\n\r\n<P>B. Reglerne om undgåelse af dobbeltbeskatning i tilfælde af konflikt  \r\n\r\n mellem kildelandets og bopælslandets beskatningsret. </P>  \r\n\r\n<P CLASS=PUNKT> <B>10.</B> Reglerne herom findes i overenskomstens kapitel  \r\n\r\n III (art. 6-21). Til de enkelte artikler bemærkes følgende: </P>  \r\n\r\n<P CLASS=PUNKT> <B>11.</B> Indkomst af fast ejendom kan ifølge art. 6, stk.  \r\n\r\n 1, beskattes i den stat, hvor den faste ejendom er beliggende. I art. 6, stk.  \r\n\r\n 2, redegøres der nærmere for, hvad der skal forstås ved udtrykket &quot;fast  \r\n\r\n ejendom&quot;. Det bemærkes særligt, at udtrykket omfatter royalty, der  \r\n\r\n betales for udnyttelsen af mineralforekomster, kilder og andre  \r\n\r\n naturforekomster. Fortjeneste, der opnås ved afhændelse af fast ejendom, kan  \r\n\r\n ifølge art. 13, stk. 1, ligeledes beskattes i den stat, i hvilken den faste  \r\n\r\n ejendom er beliggende. </P>  \r\n\r\n<P CLASS=PUNKT> <B>12.</B> Med hensyn til fortjeneste ved  \r\n\r\n forretningsvirksomhed er hovedreglen ifølge art. 7 den, at sådan fortjeneste  \r\n\r\n kun kan beskattes i det land, hvor vedkommende foretagende er hjemmehørende.  \r\n\r\n En undtagelse herfra gælder for det tilfælde, hvor et foretagende i det ene  \r\n\r\n land driver virksomhed fra et &quot;fast driftssted&quot; i det andet land. I  \r\n\r\n så fald kan den del af indkomsten, der kan henføres til et sådant fast  \r\n\r\n driftssted, beskattes i dette andet land. </P>  \r\n\r\n<P>Med hensyn til, hvad der skal forstås ved &quot;fast driftssted&quot;  \r\n\r\n henvises til bestemmelserne i art. 5. Det bemærkes særligt, at et foretagende  \r\n\r\n anses for at have et fast driftssted i den anden stat, såfremt det der  \r\n\r\n udfører et anlægs-, installations- eller monteringsarbejde eller lignende  \r\n\r\n arbejde, hvis varighed overskrider 3 måneder, eller såfremt det i den anden  \r\n\r\n stat formidler arrangementer af professionelle kunstnere. </P>  \r\n\r\n<P CLASS=PUNKT> <B>13.</B> Ifølge art. 13, stk. 2, kan fortjeneste ved  \r\n\r\n afhændelse af aktiver, som udgør en del af erhvervsformuen i et fast  \r\n\r\n driftssted, som et foretagende i den ene stat opretholder i den anden stat,  \r\n\r\n herunder fortjeneste ved afhændelse af selve det faste driftssted, beskattes  \r\n\r\n i den stat, hvor det faste driftssted er beliggende. </P>  \r\n\r\n<P CLASS=PUNKT> <B>14.</B> Fortjeneste ved luftfartsvirksomhed i  \r\n\r\n international trafik kan ifølge art. 8, stk. 1, kun beskattes i den stat,  \r\n\r\n hvor den virkelige ledelse for virksomheden har sit sæde, og dette gælder  \r\n\r\n også, hvor luftfartsforetagendet er deltager i en pool-aftale. </P>  \r\n\r\n<P CLASS=PUNKT> <B>15.</B> Fortjeneste ved skibsfartsvirksomhed i  \r\n\r\n international trafik omhandles i art. 8, stk. 2, der hjemler ret såvel for  \r\n\r\n den stat, hvori foretagendet er bosiddende (bopælsstaten), som for den stat,  \r\n\r\n hvori virksomheden udøves (kildestaten), til at beskatte fortjenesten. Den i  \r\n\r\n kildestaten pålignede skat skal dog reduceres med et beløb svarende til 50  \r\n\r\n pct. heraf, og det resterende skattebeløb skal tillades fradraget i den i  \r\n\r\n bopælsstaten pålignede skat af den pågældende indkomst efter de nærmere  \r\n\r\n regler herom i art. 23, stk. 2. </P>  \r\n\r\n<P>Når indkomst flyder fra Thailand til en skibsfartsvirksomhed i Danmark,  \r\n\r\n skal den pågældende indkomst herefter medregnes ved opgørelsen af  \r\n\r\n virksomhedens her i landet skattepligtige indkomst, men halvdelen af den i  \r\n\r\n Thailand pålignede skat af den pågældende indkomst skal fradrages i den  \r\n\r\n danske skat. Fradraget skal dog ikke kunne overstige den del af skatten, som  \r\n\r\n forholdsmæssigt falder på den indkomst, der er genstand for beskatning i  \r\n\r\n Thailand. </P>  \r\n\r\n<P CLASS=PUNKT> <B>16.</B> Aktieudbytte kan ifølge art. 10, stk. 1, beskattes  \r\n\r\n i det land, hvor selskabet, der udbetaler aktieudbyttet, er bosiddende.  \r\n\r\n Skatten af aktieudbyttet må dog ikke overstige 20 pct. i tilfælde, hvor et  \r\n\r\n selskab, som er bosiddende i en af staterne, udbetaler udbytte til et  \r\n\r\n selskab, som er bosiddende i den anden stat og dette sidste selskab ejer mere  \r\n\r\n end 25 pct. af de aktier i det førstnævnte selskab, som under alle  \r\n\r\n omstændigheder har fuld stemmeret. Det bemærkes, at udtrykket  \r\n\r\n &quot;udbytte&quot; betyder indkomst af aktier eller kapitalandele i et  \r\n\r\n selskab. Det indbefatter derimod ikke indkomst af gældsbeviser. </P>  \r\n\r\n<P>Denne kildelandet tillagte (delvise) beskatningsret til aktieudbytte har  \r\n\r\n for tiden ingen betydning for Danmarks vedkommende, idet aktionærer, bosat i  \r\n\r\n udlandet, sålænge afsnit VI i lov nr. 100 af 31. marts 1967  \r\n\r\n (kildeskatteloven) ikke er trådt i kraft, ikke beskattes her i landet af  \r\n\r\n aktieudbytte, der udbetales dem fra danske selskaber. </P>  \r\n\r\n<P CLASS=PUNKT> <B>17.</B> Ifølge art. 11, stk. 1, tilkommer  \r\n\r\n beskatningsretten til renter af obligationer, gældsfordringer, forskrivninger  \r\n\r\n eller af en hvilken som helst anden form for gæld den stat, hvorfra renterne  \r\n\r\n hidrører. Det bestemmes nærmere i stk. 3, i hvilke tilfælde renter skal anses  \r\n\r\n for at hidrøre fra en af de kontraherende stater. Såfremt den person, der  \r\n\r\n betaler renten, i en af staterne har et fast driftssted, i forbindelse med  \r\n\r\n hvilket den gæld, hvoraf renten betales, blev stiftet, og renteudgiften  \r\n\r\n afholdes af det pågældende faste driftssted, bestemmes det endvidere, at  \r\n\r\n sådan rente skal anses for at hidrøre fra den stat, i hvilken det faste  \r\n\r\n driftssted er beliggende. </P>  \r\n\r\n<P>Ifølge art. 11, stk. 2 og 3, er renter, der oppebæres af regeringen i en  \r\n\r\n af de kontraherende stater eller af et pengeinstitut, som ejes fuldt ud af en  \r\n\r\n af de kontraherende stater, undtaget fra beskatning i den anden stat. </P>  \r\n\r\n<P>Den kildelandet ved bestemmelsen i art. 11 tillagte beskatningsret til  \r\n\r\n renter, der hidrører fra dette land, kan Danmark i mangel af hjemmel i den  \r\n\r\n interne lovgivning ikke udnytte. </P>  \r\n\r\n<P CLASS=PUNKT> <B>18.</B> Ifølge art. 12 kan royalty beskattes i den stat,  \r\n\r\n hvorfra den hidrører, men den skat, der pålægges, må ikke overstige 15 pct.  \r\n\r\n af bruttobeløbet af royltyen. Det samme gælder med hensyn til indkomst, der  \r\n\r\n hidrører fra salg af rettigheder eller ejendele, hvortil royaltyydelsen er  \r\n\r\n knyttet. </P>  \r\n\r\n<P>I disse tilfælde, hvor der er forbeholdt kildestaten en beskatning på  \r\n\r\n indtil 15 pct. af royaltyydelsen, er det i art. 23, stk. 2, bestemt, at  \r\n\r\n bopælslandet skal indrømme fradrag for den i kildelandet erlagte skat.  \r\n\r\n Fradraget skal dog ikke kunne overstige den del af skatten, som  \r\n\r\n forholdsmæssigt falder på den royalty, der er genstand for beskatning i  \r\n\r\n kildelandet. I tilfælde, hvor den i en af staterne bosiddende modtager af  \r\n\r\n royaltyen har et fast driftssted i den anden stat, fra hvilken royaltyen  \r\n\r\n hidrører, finder disse regler dog ikke anvendelse, såfremt den rettighed  \r\n\r\n eller ejendel, som ligger til grund for royaltyen, har direkte forbindelse  \r\n\r\n med det faste driftssted. I stedet finder bestemmelserne i art. 7 om  \r\n\r\n beskatningsretten til fortjeneste ved forretningsvirksomhed anvendelse. </P>  \r\n\r\n<P>I art. 12, stk. 4, bestemmes, hvornår royalties skal anses for at hidrøre  \r\n\r\n fra en af de kontraherende stater, og det fastslås, at såfremt den person,  \r\n\r\n der erlægger royaltyen, i en af staterne har et fast driftssted, af hvilket  \r\n\r\n royaltyen er erlagt, skal den anses for at hidrøre fra den stat, i hvilken  \r\n\r\n det faste driftssted er beliggende. </P>  \r\n\r\n<P>I art. 12, stk. 2, er nærmere angivet, hvad udtrykket &quot;royalty&quot;  \r\n\r\n betyder. </P>  \r\n\r\n<P CLASS=PUNKT> <B>19.</B> Beskatningsretten til fortjeneste ved afhændelse  \r\n\r\n af formuegenstande tilkommer ifølge art. 13, stk. 3, som hovedregel den stat,  \r\n\r\n hvor afhænderen er bosiddende. </P>  \r\n\r\n<P>Undtagelse herfra gælder dog ifølge art. 13, stk. 1, fortjeneste ved  \r\n\r\n afhændelse af fast ejendom og ifølge art. 13, stk. 2, fortjeneste ved  \r\n\r\n afhændelse af erhvervsformuen i et fast driftssted og fortjeneste ved  \r\n\r\n afhændelse af skibe og luftfartøjer, anvendt i international fart. </P>  \r\n\r\n<P CLASS=PUNKT> <B>20.</B> Bestemmelsen i art. 14, stk. 1, medfører som  \r\n\r\n hovedregel, at vederlag for personlige tjenesteydelser (herunder faglige  \r\n\r\n tjenesteydelser) beskattes i den stat, hvor arbejdet er udført. En herboende  \r\n\r\n person, der har lønindtægt ved arbejde udført i Thailand, kan således normalt  \r\n\r\n ikke beskattes i Danmark af den oppebårne løn, men lønindtægten kan alene  \r\n\r\n medregnes ved fastsættelsen af skattesatsen. </P>  \r\n\r\n<P>Fra denne hovedregel gælder dog flere undtagelser: </P>  \r\n\r\n<UL CLASS=PLAIN-LIST>  \r\n\r\n<LI>1) Beskatningsretten til vederlag for offentlige hverv tilkommer ifølge  \r\n\r\n art. 18 den stat, hvorfra vederlaget udbetales. Derimod afgøres  \r\n\r\n beskatningsretten til vederlag for tjenesteydelser, der har forbindelse med  \r\n\r\n næring eller forretning, der drives af en af staterne, efter reglerne i art.  \r\n\r\n 14 og 15. </LI>  \r\n\r\n<LI>2) Fortjeneste ved personlige tjenesteydelser beskattes i henhold til  \r\n\r\n art. 14, stk. 2, i modtagerens bopælsstat, såfremt: a. modtageren opholder  \r\n\r\n sig i den anden stat i en eller flere perioder, der tilsammen ikke overstiger  \r\n\r\n 183 dage inden for skatteåret, og b. tjenesteydelserne udføres for en i den  \r\n\r\n førstnævnte stat bosiddende person eller på dennes vegne, og c. vederlaget  \r\n\r\n ikke er trukket fra en fortjeneste, der kan beskattes i den anden stat. </LI>  \r\n\r\n<LI>3) Bestyrelseshonorarer kan ifølge art. 15 beskattes i den stat, hvor det  \r\n\r\n selskab, som udbetaler honoraret, er bosiddende. </LI>  \r\n\r\n<LI>4) Vederlag, som en professor eller lærer bosiddende i en af de to stater  \r\n\r\n modtager for undervisning ved et universitet, en højere læreanstalt, en skole  \r\n\r\n eller anden undervisningsanstalt i den anden stat eller for videnskabelig  \r\n\r\n forskning under en midlertidig opholdsperiode af ikke over 2 år, må ikke  \r\n\r\n beskattes i opholdsstaten. Den nævnte 2-års frist begynder at løbe straks fra  \r\n\r\n den pågældendes ankomst, jfr. art. 20. </LI>  \r\n\r\n</UL>  \r\n\r\n<P CLASS=PUNKT> <B>21.</B> På fortjeneste eller vederlag, oppebåret af  \r\n\r\n offentligt </P>  \r\n\r\n<P>optrædende, f.eks. teater-, film-, radio-, eller fjernsynskunstnere, </P>  \r\n\r\n<P>musikere samt professionelle sportsfolk finder hovedreglen i art. 14 </P>  \r\n\r\n<P>altid anvendelse. Har herefter en her i landet bosat kunstner indtægt </P>  \r\n\r\n<P>ved optræden i Thailand, tilkommer beskatningsretten til den </P>  \r\n\r\n<P>pågældende indtægt Thailand, og indtægten kan her i landet alene </P>  \r\n\r\n<P>medregnes ved fastsættelsen af skattesatsen. </P>  \r\n\r\n<P CLASS=PUNKT> <B>22.</B> Personer, der gør tjeneste på skibe eller  \r\n\r\n luftfartøjer, med </P>  \r\n\r\n<P>hvilke et foretagende, der er hjemmehørende i en af staterne, driver </P>  \r\n\r\n<P>erhvervsvirksomhed, kan ifølge art. 14, stk. 3, kun beskattes af </P>  \r\n\r\n<P>deres vederlag i den stat, hvor foretagendets virkelige ledelse har </P>  \r\n\r\n<P>sit sæde. </P>  \r\n\r\n<P CLASS=PUNKT> <B>23.</B> Ifølge art. 17, stk. 1, har kildestaten  \r\n\r\n beskatningsretten til </P>  \r\n\r\n<P>pensioner eller andet vederlag, der udbetales for tidligere </P>  \r\n\r\n<P>tjenesteydelser, hvad enten der er tale om offentlige eller private </P>  \r\n\r\n<P>pensioner. Det er nærmere i art. 17, stk. 2, bestemt, i hvilke </P>  \r\n\r\n<P>tilfælde en indkomst i form af pension eller andet vederlag, der </P>  \r\n\r\n<P>udbetales for tidligere tjenesteydelser, skal anses for at hidrøre </P>  \r\n\r\n<P>fra en af staterne. Indkomst af denne art, der er fratrukket </P>  \r\n\r\n<P>fortjeneste, der kan henføres til et fast driftssted, skal dog altid </P>  \r\n\r\n<P>anses for at hidrøre fra den stat, i hvilken det faste driftssted er </P>  \r\n\r\n<P>beliggende. </P>  \r\n\r\n<P CLASS=PUNKT> <B>24.</B> Ifølge art. 19 fritages visse studerende og  \r\n\r\n uddannelsessøgende, </P>  \r\n\r\n<P>bosiddende i en af de to stater, som midlertidigt og udelukkende i </P>  \r\n\r\n<P>studie- eller uddannelsesøjemed opholder sig i den anden stat, for </P>  \r\n\r\n<P>beskatning i opholdsstaten af understøttelse, som udbetales til dem </P>  \r\n\r\n<P>til deres ophold, undervisning eller uddannelse. Det samme gælder </P>  \r\n\r\n<P>legater eller beløb, der udbetales som vederlag for tjenesteydelser, </P>  \r\n\r\n<P>udført i opholdsstaten, forudsat at disse tjenesteydelser har </P>  \r\n\r\n<P>forbindelse med studierne eller uddannelsen eller er nødvendige for </P>  \r\n\r\n<P>den pågældendes ophold. </P>  \r\n\r\n<P>En thailandsk lærling, der med bevarelse af sin bopæl i Thailand </P>  \r\n\r\n<P>opholder sig her for at uddanne sig, kan herefter hverken beskattes </P>  \r\n\r\n<P>af det underhold, han modtager, eller af legater eller af indtægt ved </P>  \r\n\r\n<P>lønnet arbejde her i landet, for så vidt arbejdet er et led i hans </P>  \r\n\r\n<P>uddannelse, eller er nødvendigt for hans underhold. </P>  \r\n\r\n<P>Den bestående aftale mellem den danske og siamesiske regering, </P>  \r\n\r\n<P>hvorefter siamesiske statsborgere, som opholder sig i Danmark i </P>  \r\n\r\n<P>uddannelsesøjemed, skal være fritaget for beskatning her i landet af </P>  \r\n\r\n<P>indtægter, som de modtager fra deres hjemland til afholdelse af </P>  \r\n\r\n<P>udgifter i forbindelse med deres ophold og deres undervisning eller </P>  \r\n\r\n<P>studier, jfr. skattedepartementes cirkulære nr. 193 af 11. juni 1940 </P>  \r\n\r\n<P>finder herefter ikke anvendelse, sålænge overenskomsten er i kraft. </P>  \r\n\r\n<P>III. Formuebeskatningen. </P>  \r\n\r\n<P CLASS=PUNKT> <B>25.</B> Det fremgår af art. 22, at formue bestående af  \r\n\r\n fast ejendom kan </P>  \r\n\r\n<P>beskattes i den stat, hvor den faste ejendom er beliggende, at formue </P>  \r\n\r\n<P>bestående af aktiver, der udgør en del af erhvervsformuen i et </P>  \r\n\r\n<P>foretagendes faste driftssted, kan beskattes i den stat, i hvilken </P>  \r\n\r\n<P>det faste driftssted er beliggende, og at skibe og luftfartøjer i </P>  \r\n\r\n<P>international trafik og aktiver, der ikke består af fast ejendom, og </P>  \r\n\r\n<P>som anvendes i sådan skibs- og luftfartsvirksomhed, kun kan beskattes </P>  \r\n\r\n<P>i den stat, i hvilket foretagendets virkelige ledelse har sit sæde. </P>  \r\n\r\n<P>Alle andre arter af formue, tilhørende en person, som er bosiddende i </P>  \r\n\r\n<P>en af de to stater, kan kun beskattes i bopælsstaten. </P>  \r\n\r\n<P>IV. Beskatning ved til- og fraflytning. </P>  \r\n\r\n<P CLASS=PUNKT> <B>26.</B> Der er ikke i overenskomsten givet særlige regler  \r\n\r\n til løsning af </P>  \r\n\r\n<P>de dobbeltbeskatningsproblemer, der kan opstå i forbindelse med </P>  \r\n\r\n<P>flytning mellem de to stater, og de interne regler om indtræden og </P>  \r\n\r\n<P>ophør af skattepligt finder derfor anvendelse i disse tilfælde. Med </P>  \r\n\r\n<P>hensyn til, hvorledes der i flytningssituationer skal forholdes fra </P>  \r\n\r\n<P>dansk side kan henvises til det i skattedepartementets vejledning af </P>  \r\n\r\n<P CLASS=PUNKT> <B>29.</B> april 1963 til den dansk-indiske  \r\n\r\n dobbeltbeskatningsoverenskomst </P>  \r\n\r\n<P>af 16. september 1959 under afsnit III anførte. </P>  \r\n\r\n<P>V. Bestemmelser angående udveksling af oplysninger. </P>  \r\n\r\n<P CLASS=PUNKT> <B>27.</B> Art. 26 fastsætter gensidig oplysningspligt for så  \r\n\r\n vidt angår </P>  \r\n\r\n<P>sådanne oplysninger, som er nødvendige for gennemførelsen af </P>  \r\n\r\n<P>overenskomstens bestemmelser eller for at forhindre skattesvig eller </P>  \r\n\r\n<P>for at praktisere bestemmelser, der tager sigte på at forhindre </P>  \r\n\r\n<P>omgåelser af skattepligten. Oplysningerne skal behandles som </P>  \r\n\r\n<P>hemmelige og må ikke meddeles til andre personer end dem, der er </P>  \r\n\r\n<P>beskæftiget med påligningen, herunder afgørelsen af retsspørgsmål, </P>  \r\n\r\n<P>eller opkrævningen af de skatter, som omfattes af overenskomsten. Der </P>  \r\n\r\n<P>må ikke udveksles oplysninger, som kan røbe forretningsmæssige eller </P>  \r\n\r\n<P>lignende hemmeligheder. </P>  \r\n\r\n<P>Henvendelse fra danske skattemyndigheder om oplysninger fra Thailand </P>  \r\n\r\n<P>skal ske gennem skattedepartementet. </P>  \r\n\r\n<P>VI. Særlige bestemmelser. </P>  \r\n\r\n<P CLASS=PUNKT> <B>28.</B> Art. 24 indeholder regler, hvorefter statsborgere  \r\n\r\n og foretagender </P>  \r\n\r\n<P>i det ene land ikke i det andet land skal kunne underkastes nogen </P>  \r\n\r\n<P>skat eller dermed forbundne krav, som er anderledes, højere eller </P>  \r\n\r\n<P>mere byrdefulde end den skat og dermed forbundne krav, som det </P>  \r\n\r\n<P>sidstnævnte lands statsborgere eller foretagender måtte blive </P>  \r\n\r\n<P>underkastet. I artiklen fastslås det endvidere, hvad der skal forstås </P>  \r\n\r\n<P>ved udtrykket &quot;statsborgere&quot; samt ved udtrykket &quot;skat&quot;  \r\n\r\n i denne </P>  \r\n\r\n<P>artikel. </P>  \r\n\r\n<P CLASS=PUNKT> <B>29.</B> Art. 25 bestemmer, at en skatteyder, der udsættes  \r\n\r\n for </P>  \r\n\r\n<P>dobbeltbeskatning med hensyn til de af overenskomsten omfattede </P>  \r\n\r\n<P>skatter, kan fremsætte indsigelse herom til myndighederne i den stat, </P>  \r\n\r\n<P>hvor han er bosiddende. </P>  \r\n\r\n<P>Anses indsigelsen for berettiget, kan bopælsstatens myndigheder - for </P>  \r\n\r\n<P>Danmarks vedkommende skattedepartementet - træffe aftale med </P>  \r\n\r\n<P>myndighederne i Thailand med henblik på undgåelse af </P>  \r\n\r\n<P>dobbeltbeskatningen. </P>  \r\n\r\n<P CLASS=PUNKT> <B>30.</B> I henhold til art. 25, stk. 3, kan de to staters  \r\n\r\n kompetente </P>  \r\n\r\n<P>myndigheder ligeledes træffe aftale såvel med henblik på undgåelse af </P>  \r\n\r\n<P>dobbeltbeskatning i tilfælde, der ikke omhandles i overenskomsten, </P>  \r\n\r\n<P>som i tilfælde, hvor fortolkningen eller anvendelsen af </P>  \r\n\r\n<P>overenskomsten giver anledning til vanskelighed eller tvivl. </P>  \r\n\r\n<P>VII. Overenskomstens praktisering. </P>  \r\n\r\n<P CLASS=PUNKT> <B>31.</B> Overenskomstens regler vil være at praktisere ved  \r\n\r\n selve </P>  \r\n\r\n<P>skatteligningen. For så vidt angår skatteårene 1966-67 - 1968-69 vil </P>  \r\n\r\n<P>der, såfremt skatteansættelser eller skatteberegninger er foretaget i </P>  \r\n\r\n<P>strid med overenskomstens bestemmelser, blive tale om genoptagelse af </P>  \r\n\r\n<P>de pågældende ansættelser eller beregninger. For så vidt begæring om </P>  \r\n\r\n<P>regulering af skatteansættelser eller skatteberegninger for de nævnte </P>  \r\n\r\n<P>skatteår i overensstemmelse med overenskomstens bestemmelser allerede </P>  \r\n\r\n<P>er fremsat eller fremsættes inden den 1. september 1968, bemyndiges </P>  \r\n\r\n<P>skatterådene herved til at genoptage vedkommende ansættelser eller </P>  \r\n\r\n<P>beregninger til fornyet behandling uden forud indhentet bemyndigelse </P>  \r\n\r\n<P>fra statens ligningsdirektorat. Fremkommer begæringen først efter </P>  \r\n\r\n<P>nævnte tidspunkt, vil bemyndigelse til genoptagelse være at indhente </P>  \r\n\r\n<P>på sædvanlig måde. </P>  \r\n\r\n<P CLASS=PUNKT> <B>32.</B> Tvivlsspørgsmål med hensyn til overenskomstens  \r\n\r\n praktisering vil </P>  \r\n\r\n<P>være at forelægge for skattedepartementet. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 6. juni 1968.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Hans P. Gøtrik. </P>  \r\n\r\n<P CLASS=MINISTER ALIGN=RIGHT>/E. Thielsen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/08/1968"
        },
        {
            "displayName": "Accession",
            "displayValue": "C19680012960"
        },
        {
            "displayName": "Entydig dokumentidentifikation",
            "displayValue": "CM022923"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "129"
        },
        {
            "displayName": "År for udstedelse",
            "displayValue": "1968"
        },
        {
            "displayName": "Dato for underskrift",
            "displayValue": "06/06/1968"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Finansmin. Skd. j.nr. VII 14-12-1968."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}