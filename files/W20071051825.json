{
    "id": 116764,
    "title": "Ukontrollabel arbejdstid, omregning, arbejder hjemme, fast lønnet, skriftlig individuel aftale",
    "documentTypeId": "240",
    "isSagsforlobPeriodValid": true,
    "shortName": "KEN nr 10518 af 10/12/2007",
    "documentHtml": "<div class=\"bjelke\">Den fulde tekst</div><p class=\"Titel2\">Ukontrollabel arbejdstid, omregning, arbejder hjemme, fast lønnet, skriftlig individuel aftale</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet blev den 31. januar 2007 afskediget fra sit arbejde som bogholder på grund af væsentlige strukturændringer i virksomheden.</div>\r\n        </p>\r\n        <p class=\"Tekst2\">\r\n          <div>Medlemmet blev ansat den 1. november 1999, hvor han arbejdede 27 ½ timer ugentligt, svarende til en gennemsnitlig arbejdstid på 5 ½ time. Arbejdstiden blev i tillæg til ansættelseskontrakten pr. 1. september 2000 ændret til fuld tid, pr. 1. oktober 2002 ændredes arbejdstiden til at indeholde pauser, samt til at eventuelt overarbejde blev udbetalt kontant som tillæg til normallønnen.</div>\r\n        </p>\r\n        <p class=\"Tekst2\">\r\n          <div>Medlemmet havde ansvaret for bogholderi, regnskab og IT-udstyr i arbejdsgiverens butikker. Medlemmet havde udført sit arbejde fra sit hjem. Arbejdsgiveren havde oplyst, at medlemmets arbejdstid pr. uge maksimalt havde udgjort 37 timer.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at medlemmets arbejdstid skulle anses for kontrollabel.</div>\r\n        </p>\r\n        <p class=\"Tekst2\">\r\n          <div>Ankenævnet havde herved lagt vægt på, at:</div>\r\n        </p>\r\n        <p class=\"Tekst2\">\r\n          <div>– der var en skriftlig individuel aftale om ansættelse,</div>\r\n        </p>\r\n        <p class=\"Tekst2\">\r\n          <div>– medlemmet var fast lønnet,</div>\r\n        </p>\r\n        <p class=\"Tekst2\">\r\n          <div>– arbejdstiden var fastsat i aftalen,</div>\r\n        </p>\r\n        <p class=\"Tekst2\">\r\n          <div>– aftalen indeholdt regler om overarbejde og betaling herfor,</div>\r\n        </p>\r\n        <p class=\"Tekst2\">\r\n          <div>– størrelsen af medlemmets løn var konstant over en periode,</div>\r\n        </p>\r\n        <p class=\"Tekst2\">\r\n          <div>– medlemmets løn svarede til den normale for området,</div>\r\n        </p>\r\n        <p class=\"Tekst2\">\r\n          <div>– medlemmet på tro- og love havde erklæret, at arbejdet havde været udført på de vilkår om arbejdstiden, som var nævnt i aftalen, og,</div>\r\n        </p>\r\n        <p class=\"Tekst2\">\r\n          <div>– der ikke indgik provision i lønnen.</div>\r\n        </p>\r\n        <p class=\"Tekst2\">\r\n          <div>Ankenævnet ændrede således Arbejdsdirektoratets afgørelse.</div>\r\n        </p>\r\n      </div>\r\n      <p class=\"Tekst\">Ankenævnet har behandlet Deres klage på møde den xx.</p>\r\n      <p class=\"Tekst\">Nævnet traf denne</p>\r\n      <p class=\"Tekst\">A F G Ø R E L S E</p>\r\n      <p class=\"Tekst\">Ankenævnet finder, at Deres arbejde hos xxx skal anses for kontrollabelt.</p>\r\n      <p class=\"Tekst\">Indtægten skal derfor ikke omregnes til timer.</p>\r\n      <p class=\"Tekst\">Ankenævnet ændrer således Arbejdsdirektoratets afgørelse af den xx.</p>\r\n      <p class=\"Tekst\">B E G R U N D E L S E</p>\r\n      <p class=\"Tekst\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> De den 1. november 1999 blev ansat som bogholder ved xxx 27½ time ugentligt, svarende til gennemsnitlig 5½ timer dagligt efter behov. Arbejdstiden blev senere ændret til fuld tid. Arbejdsstedet var xxx, samt hjemmearbejde og kørsel til kontorer i xxx,</p>\r\n        <p class=\"Liste1\"><span class=\"Liste1Nr\">–</span> der var tale om fast løn, men ansættelseskontrakten henviste ikke til kollektiv overenskomst,</p>\r\n        <p class=\"Liste1\"><span class=\"Liste1Nr\">–</span> eventuelt overarbejde udbetaltes kontant som tillæg til normallønnen,</p>\r\n        <p class=\"Liste1\"><span class=\"Liste1Nr\">–</span> det fremgår af udtalelse fra Deres tidligere arbejdsgiver af 3. juli 2006, at De havde haft ansvaret for bogholderi, regnskab og IT-udstyr i arbejdsgiverens butikker i xxx og xxx,</p>\r\n        <p class=\"Liste1\"><span class=\"Liste1Nr\">–</span> De blev afskediget pr. 31. januar 2007 på grund af væsentlig strukturændring i xxx,</p>\r\n        <p class=\"Liste1\"><span class=\"Liste1Nr\">–</span> De blev tilmeldt Jobcenteret som ledig den 31. januar 2007,</p>\r\n        <p class=\"Liste1\"><span class=\"Liste1Nr\">–</span> Deres tidligere arbejdsgiver den 31. januar 2007 oplyste, at De havde udført Deres arbejde fra Deres hjem til en fast månedlig løn på 32.000 kr.,</p>\r\n        <p class=\"Liste1\"><span class=\"Liste1Nr\">–</span> Deres tidligere arbejdsgiver den 5. februar 2007 meddelte, at Deres arbejdstimer pr. uge maksimalt havde udgjort 37 timer,</p>\r\n        <p class=\"Liste1\"><span class=\"Liste1Nr\">–</span> De har oplyst, at Deres arbejdstid i snit har været ca. kl. 8-15 hver dag, hvilket Deres arbejdsgiver og kolleger kunne følge på deres respektive skærme (fælles server). Endvidere var lønnen normal for området,</p>\r\n        <p class=\"Liste1\"><span class=\"Liste1Nr\">–</span> De har på tro- og love erklæret, at arbejdet har været udført på de vilkår om arbejdstiden, som er nævnt i aftalen,</p>\r\n        <p class=\"Liste1\"><span class=\"Liste1Nr\">–</span> De aldrig havde mere end 37 timers arbejde. Såfremt dette havde været tilfældet ville De have fået betaling herfor, og</p>\r\n        <p class=\"Liste1\"><span class=\"Liste1Nr\">–</span> De i den sidste tid arbejdede mindre på grund af lukning af kontor. De var fritstillet det meste af tiden.</p>\r\n      </p>\r\n      <p class=\"Tekst\">Det fremgår af reglerne, at hvis et medlems arbejdstid ikke eller kun vanskeligt kan kontrolleres skal nettoindtægten fra arbejdet omregnes til timer med den til enhver tid gældende omregningssats.</p>\r\n      <p class=\"Tekst\">Arbejdstiden anses som kontrollabel, hvis arbejdstiden kan kontrolleres ved arbejdsgiverens registreringer. Arbejdstiden anses også for kontrollabel, hvis medlemmet er fast lønnet og arbejdstiden eller en arbejdstidsnorm er fastsat i kollektiv overenskomst, som gælder for medlemmet og arbejdsgiveren.</p>\r\n      <p class=\"Tekst\">Arbejdstiden anses endvidere for kontrollabel, hvis medlemmet er fast lønnet, og den skriftlige individuelle aftale om ansættelse henviser til en kollektiv overenskomst for et tilsvarende fagligt område, hvori arbejdstiden eller en norm om arbejdstid er fastsat.</p>\r\n      <p class=\"Tekst\">Hvis arbejdstiden - ud fra ovennævnte – ikke anses for kontrollabel, kan arbejdstiden dog anses for kontrollabel på grundlag af skriftlig individuel ansættelsesaftale, hvis medlemmet er fast lønnet, og arbejdstiden eller en arbejdstidsnorm er fastsat i aftalen. Desuden skal mindst 2 af 6 kriterier, der er opregnet i bestemmelsen være opfyldt.</p>\r\n      <p class=\"Tekst\">Ankenævnet finder, at Deres arbejde hos xxx skal anses for kontrollabelt.</p>\r\n      <p class=\"Tekst\">Ankenævnet har herved lagt vægt på, at</p>\r\n      <p>\r\n        <p class=\"Liste1\"><span class=\"Liste1Nr\">–</span> der er en skriftlig individuel aftale om ansættelse,</p>\r\n        <p class=\"Liste1\"><span class=\"Liste1Nr\">–</span> De var fast lønnet,</p>\r\n        <p class=\"Liste1\"><span class=\"Liste1Nr\">–</span> arbejdstiden er fastsat i aftalen, jf. ansættelseskontrakten sammenholdt med senere tillæg til ansættelseskontrakten, som ændrer arbejdstiden til fuld tid,</p>\r\n        <p class=\"Liste1\"><span class=\"Liste1Nr\">–</span> aftalen indeholder regler om overarbejde og betaling herfor,</p>\r\n        <p class=\"Liste1\"><span class=\"Liste1Nr\">–</span> størrelse af Deres løn var konstant over en periode,</p>\r\n        <p class=\"Liste1\"><span class=\"Liste1Nr\">–</span> Deres løn svarede til den normale for området,</p>\r\n        <p class=\"Liste1\"><span class=\"Liste1Nr\">–</span> De på tro- og love har erklæret, at arbejdet har været udført på de vilkår om arbejdstiden, som er nævnt i aftalen, og</p>\r\n        <p class=\"Liste1\"><span class=\"Liste1Nr\">–</span> der ikke indgik provision i lønnen.</p>\r\n      </p>\r\n      <p class=\"Tekst\">Deres arbejdstid anses således som kontrollabel efter § 3, stk. 4 i bekendtgørelse om supplerende dagpenge, idet De opfylder 5 af de i bestemmelsen anførte 6 kriterier.</p>\r\n      <p class=\"Tekst\">R E G L E R</p>\r\n      <p class=\"Tekst\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 59, stk. 3 i lov om arbejdsløshedsforsikring m.v., jf. lovbekendtgørelse nr. 874 af 11. september 2005,</p>\r\n        <p class=\"Liste1\"><span class=\"Liste1Nr\">–</span> §§ 3 og 4 i Arbejdsdirektoratets bekendtgørelse nr. 966 af 8. november 2001 om supplerende dagpenge, og</p>\r\n        <p class=\"Liste1\"><span class=\"Liste1Nr\">–</span> §§ 1 og 4 i Arbejdsdirektoratets bekendtgørelse nr. 902 af 9. december 1999 om overskydende timer.</p>\r\n      </p>\r\n      <p class=\"Tekst\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"Tekst\">På ankenævnets vegne</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p class=\"Tekst\">xx</p>\r\n      <p class=\"Tekst\">xx</p>\r\n      <p class=\"Tekst\"><span class=\"BoldUnderline\">Regler</span></p>\r\n      <p class=\"Tekst\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 874 af 11. september 2005</span></p>\r\n      <p class=\"Tekst\"><span class=\"Bold\">§ 59.</span> Når et ledigt medlem, som er arbejdssøgende til arbejde i fuld, sædvanlig arbejdstid, opnår arbejde af kortere varighed, nedsættes dagpengene. Nedsættelsen sker efter forholdet mellem medlemmets arbejdstid i vedkommende uge og normal overenskomstmæssig arbejdstid på det danske arbejdsmarked. Inden for områder, hvor nedsættelse ikke kan foretages på grundlag af arbejdstiden, sker nedsættelsen under hensyn til arbejdslønnen.</p>\r\n      <p class=\"Tekst\"><span class=\"Italic\">Stk. 2.</span> Har et medlem haft beskæftigelse af større omfang end svarende til normal overenskomstmæssig arbejdstid på det danske arbejdsmarked, overføres alle overskydende timer fra de forudgående 12 uger, dog 3 måneder for månedslønnede, før ledighedens indtræden. Dog bortfalder overskydende timer, der ikke er opbrugt inden for 5 uger fra opgørelsestidspunktet.</p>\r\n      <p class=\"Tekst\"><span class=\"Italic\">Stk. 3.</span> Hvis et medlems arbejdstid ikke eller kun vanskeligt kan kontrolleres, skal indtægten fra arbejdet ved opgørelsen af overskydende timer, jf. stk. 2, omregnes til timer med den til enhver tid gældende omregningssats.</p>\r\n      <p class=\"Tekst\"><span class=\"Italic\">Stk. 4.</span> Særregler om nedsættelse af dagpenge kan fastsættes for arbejdsområder, hvor forholdene muliggør, at et ledigt medlem opnår særlig høj arbejdsløn i en begrænset arbejdstid.</p>\r\n      <p class=\"Tekst\"><span class=\"Italic\">Stk. 5.</span> Direktøren for Arbejdsdirektoratet fastsætter nærmere regler efter forhandling med Beskæftigelsesrådet. Der kan herunder fastsættes regler om, at overskydende timer, jf. stk. 2, i særlige tilfælde opgøres i forhold til et andet timetal end den normale overenskomstmæssige arbejdstid på det danske arbejdsmarked.</p>\r\n      <p class=\"Tekst\"><span class=\"Italic\">Stk. 6.</span> Direktøren for Arbejdsdirektoratet kan efter forhandling med Beskæftigelsesrådet fastsætte regler om, at visse former for beskæftigelse, der udføres som en del af det civile beredskab, og som ikke er et led i medlemmets hovedbeskæftigelse, ikke medregnes ved opgørelsen af overskydende timer efter stk. 2.</p>\r\n      <p class=\"Tekst\"><span class=\"Bold\">Arbejdsdirektoratets</span><span class=\"Bold\">bekendtgørelse nr. 966 af 8. november 2001 om supplerende dagpenge</span></p>\r\n      <p class=\"Tekst\"><span class=\"Italic\">Kontrollabel arbejdstid</span></p>\r\n      <p class=\"Tekst\"><span class=\"Bold\">§ 3.</span> Et medlems arbejdstid anses som kontrollabel, hvis arbejdstiden kan kontrolleres ved arbejdsgiverens registreringer.</p>\r\n      <p class=\"Tekst\"><span class=\"Italic\">Stk. 2.</span> Et medlems arbejdstid anses også som kontrollabel, hvis et medlem er fast lønnet, og arbejdstiden eller en norm om arbejdstid er fastsat i en kollektiv overenskomst, som gælder for medlemmet og arbejdsgiveren.</p>\r\n      <p class=\"Tekst\"><span class=\"Italic\">Stk. 3.</span> Et medlems arbejdstid anses også som kontrollabel, hvis medlemmet er fast lønnet, og den skriftlige individuelle aftale om ansættelse henviser til en kollektiv overenskomst for et tilsvarende fagligt område, hvori arbejdstiden eller en norm om arbejdstid er fastsat.</p>\r\n      <p class=\"Tekst\"><span class=\"Italic\">Stk. 4.</span> Hvis et medlems arbejdstid ikke kan anses som kontrollabel efter stk. 1-3, kan arbejdstiden dog anses for kontrollabel på grundlag af en skriftlig individuel aftale om ansættelse, hvis medlemmet er fast lønnet, og arbejdstiden eller en norm om arbejdstid er fastsat i aftalen. Desuden skal mindst 2 af følgende 6 kriterier være opfyldt:</p>\r\n      <p>\r\n        <p class=\"Liste1\"><span class=\"Liste1Nr\">1)</span> Virksomheden har procedurer for registrering af arbejdstiden, og hvordan arbejdet skal udføres.</p>\r\n        <p class=\"Liste1\"><span class=\"Liste1Nr\">2)</span> Aftalen indeholder regler om overarbejde og betaling herfor.</p>\r\n        <p class=\"Liste1\"><span class=\"Liste1Nr\">3)</span> Der er faste tidsrum, hvor medlemmet skal være til disposition for arbejdsgiveren.</p>\r\n        <p class=\"Liste1\"><span class=\"Liste1Nr\">4)</span> Størrelsen af medlemmets løn er konstant over en periode.</p>\r\n        <p class=\"Liste1\"><span class=\"Liste1Nr\">5)</span> Medlemmets løn svarer til den normale løn på området.</p>\r\n        <p class=\"Liste1\"><span class=\"Liste1Nr\">6)</span> Medlemmet erklærer på tro og love, at arbejdet har været udført på de vilkår om arbejdstiden, som er nævnt i aftalen.</p>\r\n      </p>\r\n      <p class=\"Tekst\"><span class=\"Italic\">Stk. 5.</span> Et medlem anses ikke som fast lønnet, jf. stk. 2-4, hvis der indgår provision i lønnen.</p>\r\n      <p class=\"Tekst\"><span class=\"Italic\">Ukontrollabel arbejdstid</span></p>\r\n      <p class=\"Tekst\"><span class=\"Bold\">§ 4.</span> Hvis et medlems arbejdstid ikke kan anses som kontrollabel efter § 3, beregnes arbejdstiden i ugen ved at omregne lønnen (netto) med omregningssatsen.</p>\r\n      <p class=\"Tekst\"><span class=\"Italic\">Stk. 2.</span> Medlemmets nettoløn ved omregning er lønnen i ugen med fradrag af de dokumenterede nødvendige udgifter, der efter skattereglerne kan fradrages indtægten før beregning af skat.</p>\r\n      <p class=\"Tekst\"><span class=\"Italic\">Stk. 3.</span> Hvis lønnen ikke er kendt på det tidspunkt, hvor arbejdet udføres, sker der et foreløbigt fradrag i dagpengene. Det sker på grundlag af det antal timer, som medlemmet har oplyst er brugt til arbejdet. Når lønnen kendes, skal der ske omregning efter stk. 1 og 2.</p>\r\n      <p class=\"Tekst\"><span class=\"Italic\">Stk. 4.</span> Hvis arbejdet ikke har medført indtægter, sker fradraget på grundlag af det antal timer, som medlemmet har oplyst er brugt til arbejdet. For et medlem, der er forsikret på fuld tid, kan fradrag for hver arbejdsdag højst udgøre 7,4 timer. For et medlem forsikret på deltid kan fradraget for hver arbejdsdag højst udgøre 1/5 af den gennemsnitlige ugentlige arbejdstid før ledigheden.</p>\r\n      <p class=\"Tekst\"><span class=\"Bold\">Direktoratet for Arbejdsløshedsforsikringens</span><span class=\"Bold\">bekendtgørelse nr. 902 af 9. december 1999 om overskydende timer</span></p>\r\n      <p class=\"Tekst\"><span class=\"Bold\">§ 1.</span> Et fuldtidsforsikret medlem har overskydende timer, hvis medlemmet i 12 uger/3 måneder forud for ledigheden har haft lønnet arbejde eller fået kontant dækning for mere end 37 timer pr. uge, jf. dog § 2 og § 3. Kun arbejde og indtægter i medlemsperioder medregnes.</p>\r\n      <p class=\"Tekst\"><span class=\"Italic\">Stk. 2.</span> Tilsvarende gælder for et deltidsforsikret medlem, som har haft lønnet arbejde eller fået kontant dækning for mere end 30 timer pr. uge.</p>\r\n      <p class=\"Tekst\"><span class=\"Italic\">Stk. 3.</span> Medlemmet vil ikke være dagpengeberettiget, før de overskydende timer er afviklet eller bortfaldet, jf. § 15 og § 16.</p>\r\n      <p class=\"Tekst\"><span class=\"Italic\">Hvornår opgøres overskydende timer</span></p>\r\n      <p class=\"Tekst\"><span class=\"Bold\">§ 4.</span> Der skal opgøres overskydende timer, når et medlem bliver ledig, tilmelder sig Arbejdsformidlingen og anmoder om dagpenge.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/04/2008"
        },
        {
            "displayName": "Accession",
            "displayValue": "W20071051825"
        },
        {
            "displayName": "Entydig dokumentidentifikation",
            "displayValue": "BE002886"
        },
        {
            "displayName": "Dato for indlæggelse",
            "displayValue": "25/04/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10518"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "10/12/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j.nr. 5100329-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}