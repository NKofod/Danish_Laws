{
    "id": 109330,
    "title": "1991 BTL 42   BETÆNKNING OVER FORSLAG TIL LOV OM ÆNDRING AF RETSPLEJELOVEN   (TVANGSAUKTIONER M.V.)    NR L 42 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 42",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 42 </P>  \r\n\r\n<P></P>  \r\n\r\n<P>Betænkning over Forslag til lov om ændring af retsplejeloven  \r\n\r\n (Tvangsauktioner m.v.) <BR>  \r\n\r\n Nr L 42 1991-92, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19911212 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til justitsministeren, som denne har besvaret </P>  \r\n\r\n<P>skriftligt og i et samråd. </P>  \r\n\r\n<P>Endvidere har udvalget modtaget en skriftlig henvendelse fra  \r\n\r\n Realkreditrådet. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Udvalget forventer som tilkendegivet af justitsministeren over for  \r\n\r\n udvalget, at ministeren til foråret 1992 fremsætter et lovforslag om  \r\n\r\n brugeligt pant. </P>  \r\n\r\n<P>Et flertal (Socialdemokratiets, Fremskridtspartiets og Socialistisk  \r\n\r\n Folkepartis medlemmer af udvalget) ønsker at udtale, at det for flertallet er  \r\n\r\n afgørende at få et enkelt regelsæt for den meget ulykkelige situation, som en  \r\n\r\n tvangsauktion er for de fleste. </P>  \r\n\r\n<P>Flertallet havde derfor gerne set, at man med dette lovforslag også havde  \r\n\r\n fået reduceret sagsbehandlingstiden for uundgåelige tvangsauktioner, både af  \r\n\r\n hensyn til de familier, der rammes af en uundgåelig tvangsauktion, og for at  \r\n\r\n forhindre en eventuel bevidst spekulation i at forhale tidsforløbet frem til  \r\n\r\n en uundgåelig tvangsauktion. </P>  \r\n\r\n<P>I sammenhæng med fremsættelse af det lovede lovforslag om brugeligt pant  \r\n\r\n opfordres justitsministeren til at medtage bestemmelser, der nedbringer  \r\n\r\n sagsforløbet/sagsbehandlingstiden for uundgåelige tvangsauktioner. </P>  \r\n\r\n<P>Herefter indstiller et <I>mindretal</I> (Socialdemokratiets og  \r\n\r\n Socialistisk Folkepartis medlemmer af udvalget) lovforslaget til  \r\n\r\n<I>vedtagelse</I> med det under nr. 2 stillede ændringsforslag. </P>  \r\n\r\n<P>Et <I>andet mindretal</I> (Det Konservative Folkepartis, Venstres,  \r\n\r\n Centrum-Demokraternes, Det Radikale Venstres og Kristeligt Folkepartis  \r\n\r\n medlemmer af udvalget) indstiller lovforslaget til <I>vedtagelse uændret.  \r\n\r\n</I></P>  \r\n\r\n<P> Mindretallet bemærker, at lovforslaget indebærer en væsentlig forbedring  \r\n\r\n af skyldnerens retsstilling vedrørende beskikkelse af advokat og sagkyndig,  \r\n\r\n forbedret annoncering m.v., der må hilses med tilfredshed. Mindretallet har i  \r\n\r\n den forbindelse bl.a. mærket sig de principper for den sagkyndiges  \r\n\r\n upartiskhed, der er angivet i lovforslagets almindelige bemærkninger punkt 3  \r\n\r\n og i bemærkningerne til lovforslagets nr. 9. </P>  \r\n\r\n<P>Et <I>tredje mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse</I> med de stillede  \r\n\r\n ændringsforslag. </P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af et <I>mindretal</I> (FP): </P>  \r\n\r\n<P> <B>1)</B> Efter nr. 5 indsættes som nyt nummer: </P>  \r\n\r\n<P> <B>&#187;01.</B> I <I>§ 560</I> indsættes efter stk. 2 som nyt stykke:  \r\n\r\n</P>  \r\n\r\n<P> <I>&#187;Stk. 3.</I> Anmodning om tvangsauktion kan også indgives af  \r\n\r\n ejeren.&#171;&#187; </P>  \r\n\r\n<P>Af et <I>mindretal</I> (FP), tiltrådt af et <I>mindretal</I> (S og SF):  \r\n\r\n</P>  \r\n\r\n<P> <B>2)</B> I den under <I>nr. 9</I> foreslåede ændring af <I>§ 562, stk.  \r\n\r\n 1,</I> indsættes efter det foreslåede nye 4. pkt. som nyt punktum: </P>  \r\n\r\n<P>&#187;Hvis der efter det, som er oplyst for fogedretten, er tvivl om den  \r\n\r\n sagkyndiges upartiskhed, antages denne ikke.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Det må være rimeligt, at ejeren selv kan indgive en anmodning om  \r\n\r\n tvangsauktion, når den pågældende mener, ejendommen er overbehæftet og det  \r\n\r\n derfor ikke er muligt at sælge den i fri handel. Ved at ejeren får denne  \r\n\r\n mulighed, kan der spares omkostninger til udlægsforretninger, og tvangssalget  \r\n\r\n kan gennemføres hurtigere, hvorved der også kan spares betydelige beløb til  \r\n\r\n renter, ejendomsskatter, afgifter og forsikringspræmier. </P>  \r\n\r\n<P>Endvidere kan det være en fordel for ejeren, såfremt der er en aktuel  \r\n\r\n køber, der vil give en god pris for ejendommen, at sagen fremmes således, at  \r\n\r\n der hurtigt kan indgives et købstilbud. </P>  \r\n\r\n<P>Til nr. 2 </P>  \r\n\r\n<P>Det er vigtigt, at der ikke kan rejses inhabilitetsspørgsmål i relation  \r\n\r\n til den sagkyndige, som derfor ikke i relation til auktionssagen bør have  \r\n\r\n andre hverv end at være sagkyndig. Den sagkyndige bør altså ikke repræsentere  \r\n\r\n rettighedshavere eller liebhavere, ligesom det er klart, at han ikke selv,  \r\n\r\n hverken direkte eller indirekte gennem ham beherskede selskaber, må byde på  \r\n\r\n ejendommen. Den, der antages som sagkyndig, skal straks underrette  \r\n\r\n fogedretten om en eventuel tilknytning til rettighedshaverne i ejendommen.  \r\n\r\n Det er i øvrigt tilsvarende ønskeligt, at auktionsrekvirentfunktionen ikke  \r\n\r\n sammenblandes med andre funktioner under auktionen. </P>  \r\n\r\n<P> <I>Dorte Bennedsen (S) Erling Christensen (S) Lise Hækkerup (S) Frank  \r\n\r\n Jensen (S) Holger Graversen (S) Karen Jespersen (S) Ebba Strange (SF)</I>  \r\n\r\n nfmd. <I>Gert Petersen (SF) Sonja Albrink (CD) Grove (KF)</I> fmd. <I>Helge  \r\n\r\n Adam Møller (KF) Inge Dahl-Sørensen (V) Birthe Rønn Hornbech (V) Svend Aage  \r\n\r\n Jensby (V) Tom Behnke (FP) Niels Helveg Petersen (RV) Inger Stilling Pedersen  \r\n\r\n (KRF)</I>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "13/01/1992"
        },
        {
            "displayName": "Accession",
            "displayValue": "199114K00042"
        },
        {
            "displayName": "Entydig dokumentidentifikation",
            "displayValue": "CL002129"
        },
        {
            "displayName": "Dato for førstegangsindlæggelse",
            "displayValue": "13/01/1992"
        },
        {
            "displayName": "Dato for indlæggelse",
            "displayValue": "13/01/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "42"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}