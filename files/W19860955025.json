{
    "id": 170497,
    "title": "Landbrug arealpris ejendomsindskrænkning herlighedsværdi",
    "documentTypeId": "240",
    "isSagsforlobPeriodValid": true,
    "shortName": "KEN nr 9550 af 07/06/1986",
    "documentHtml": "<div class=\"bjelke\">Den fulde tekst</div><p class=\"Titel2\">Landbrug arealpris ejendomsindskrænkning herlighedsværdi</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Italic\">Fra en ca. 152 ha stor landbrugsejendom beliggende i udkanten af den bymæssige bebyggelse eksproprieredes ca. 7,5 ha til motorvej, der gennemskar ejendommen på langs, således at 1/6 af ejendommen med hovedparten af dennes skovareal kom til at ligge på østsiden af motorvejen.</span> <span class=\"Italic\">Hele ejendommen, der var beliggende i landzone, var i kommunens § 15-rammer planlagt til benyttelse af erhvervsbebyggelse, og en væsentlig del af ejendommen var allerede omfattet af et lokalplanforslag om overførsel til byzone.</span> <span class=\"Italic\">Antaget, at forholdene på ekspropriationstidspunktet, hvor ejendommen udgjorde en landbrugsejendom i landzone, måtte lægges til grund for erstatningsfastsættelsen.</span> <span class=\"Italic\">Udover en arealerstatning på 40.000 kr. pr. </span></p>\r\n   <p class=\"TekstGenerel\">\r\n      <span class=\"Italic\">ha fastsattes en samlet ulempeerstatning på 552.000 kr. Et større erstatningskrav vedrørende tab af herlighed og jagt blev kun imødekommet for så vidt angår forringelse af jagtmuligheder og kun med et beskedent beløb.</span>\r\n   </p>\r\n   <p class=\"TekstGenerel\">\r\n   </p>\r\n</div>\r\n<p>U D S K R I F T</p>\r\n<p>AF</p>\r\n<p>forhandlingsprotokollen</p>\r\n<p>for</p>\r\n<p>ekspropriationskommissionen</p>\r\n<p>vedrørende fremtidige motorvejsanlæg i Jylland.</p>\r\n<p>41. hæfte.</p>\r\n<p>(Protokoltilførsel den 17. juni 1986.)</p>\r\n<p>VEJLE - HORSENS</p>\r\n<p>Tirsdag den 17. juni 1986 lod kommissarius protokollen tilføre nedenstående accepterede erstatningsforslag og efterstående kendelser om nogle erstatningsspørgsmål, som blev behandlet under ekspropriationsforretningen den 2. april 1986, uden at der blev opnået forlig.</p>\r\n<p>Kommissionen har afsagt følgende kendelser:</p>\r\n<p>lb. nr. 224. Matr. nr. 1e St. Grundet Hovedgaard, Hornstrup.</p>\r\n<p>Ejere. Inger Margrethe K. S. Lundgaard og Kirsten S. Lundgaard~ Karlshøj.</p>\r\n<p>Da ejerne ikke havde accepteret det af ekspropriationskommissionen udfærdigede skriftlige erstatningsforslag, afsagdes sålydende</p>\r\n<p>KENDELSE:</p>\r\n<p>I henhold til arealfortegnelse nr. 9 og til ekspropriationskommissionens vedtagelse på mødet den 2. april 1986 omfatter ekspropriationen afståelse af ca. 75.250 (m2), hvoraf ca. 73.500 (m2) medgår til selve motorvejen, ca. 1.000 (m2) medgår til etablering af stitunnel under motorvejen ved afbrudt kommunevej Lysholtvej og ca. 750 (m2) afstås som afskåret areal. Herudover pålægges der ejendommen servitut om byggelinie som anmærkning a i fortegnelsen og servitut om rørledning på et ca. 1.310 (m2) stort areal som anmærkning c i fortegnelsen. Desuden pålægges der et areal på 4.500 (m2) langs motorvejen servitut om færdselsret for vejbestyrelsen i forbindelse med tilsyn og oprensning af regnvandsbassin. Endelig afstås til midlertidig brug som anmærkning h i fortegnelsen ca. 39.150 (m2), men erstatningen herfor fastsættes først efter anlæggets udførelse.</p>\r\n<p>Matr. nr. 1e St. Grundet Hovedgaard, Hornstrup, udgør sammen med matrikelnumrene 5a og 5f Kirkeby By, Hornstrup, en landbrugsejendom i landzone. Dens samlede areal udgjorde på ekspropriationstidspunktet 1.525.469 (m2). Den var pr. 1. april 1985 vurderet til ejendomsskyld med en kontant ejendomsværdi på 10.650.000 kr., heraf grundværdi 2.192.100 kr. og differencebeløb i henhold til vurderingenslovens §14, stk. 6 3.278.600 kr. Af det eksproprierede areal var 66.740 (m2) vurderet til 1,50 kr. pr. (m2) og 8.510 (m2) (skovareal) vurderet til 0,59 kr. pr. (m2), begge kontantværdier. Stuehuset var vurderet til 338.900 kr. kontant (heraf grundværdi 4.900 kr.) og avlsbygningerne til 4.845.300 kr. kontant.</p>\r\n<p>Ejendommen ligger i udkanten af den bymæssige bebyggelse i Vejles nordlige del. Den ligger umiddelbart nord for motorvejesetapens begyndelse ved hovedlandevej 310 Horsensvej. Motorvejen gennemskærer ejendommen på langs på en ca. 1,7 km lang strækning, således at ca. 5/6 af ejendommen med bygninger kommer til at ligge på vestsiden af motorvejen, og ca. 1/6 af ejendommen med hovedparten af ejendommens skovareal kommer til at ligge på østsiden af motorvejen. De 2 dele af ejendommen forbindes ved, at der i ca. st. 1,18, hvor motorvejen skærer en eksisterende markvej, etableres en tunnel under motorvejen, der fremtidig skal tjene som underføring for en kommende kommunal ringvej. På den sydligste trediedel af strækningen over ejendommen anlægges motorvejen i afgravninger, medens den på den nordligste halvdel anlægges på påfyldninger. Ejendommens bygninger ligger i den sydvestlige del af matr. nr. 1e. Fra hovedbygningen til motorvejens kørebaner bliver der ca. 550 m.</p>\r\n<p>Med sin beliggenhed tæt ved Vejle by er ejendommen berørt af byens udviklingsplaner. Mod vest grænse ejendommen op til hovedlandevej 348, Viborgvej, og mod syd og sydøst grænser den op til et eksisterende erhvervsområde. I kommunens § 15-rammer er hele ejendommen planlagt til benyttelse til erhvervsbebyggelse ved overførsel fra landzone til byzone. For den væsentligste del af ejendommens areal mellem motorvejen og Viborgvej forelå der allerede på ekspropriationstidspunktet lokalplanforslag, der havde været fremlagt og forventedes vedtaget og offentliggjort umiddelbart efter ekspropriationen. Ifølge dette lokalplanforslag udlægges denne del af ejendommen til anvendelse til forskellige kategorier af erhvervsformål, og arealet inddrages i byzone.</p>\r\n<p>Ejerne mødte under erstatningsforhandlingerne den 3. april 1986 ved deres ægtefæller, ved inspektør Ove Nielsen og ved advokat Poul Thorup, der fremsatte følgende erstatningspåstand:</p>\r\n<p>Principalt: Der tilkendes ejerne en samlet erstatning på 1.302.660 kr.</p>\r\n<p>Subsidiært: Der tilkendes ejerne en efter ekspropriationskommissionens skøn mindre erstatning, dog ikke under 1.288.098 kr.</p>\r\n<p>Ved den principale erstatningspåstand er der taget udgangspunkt i det forhold, at der til de arealer, der eksproprieres til motorvej, er knyttet væsentlige forventningsværdier på grund af de planlægningsmæssige forhold i området. Erstatningen er opgjort som en arealerstatning på 1.202.660 kr. (17 kr. pr. (m2) for landbrugsareal og 8 kr. pr. (m2) for skovareal) med tillæg af 75.000 kr. for midlertidig ekspropriation og 25.000 kr. som erstatning for afholdte udgifter til sagkyndig bistand.</p>\r\n<p>Som begrundelse for den subsidiære erstatningspåstand anføres følgende i ejernes erstatningsredegørelse:</p>\r\n<p>»Såfremt ekspropriationskommissionen mod forventning forkaster den ovenfor anførte erstatningsberetning, skal gøres gældende, at erstatningen ikke kan sættes til et mindre beløb end en erstatning beregnet ud fra rent landbrugsmæssige betragtninger (jfr. Boas i Stads- og Havneingeniøren 1981 p. 284 (bilag 4)). Denne erstatning, der udgør undergrænsen for den subsidiære påstand, fremkommer således:</p>\r\n<p>1.</p>\r\n<p>Arealerstatning.</p>\r\n<p>1.1</p>\r\n<p>Landbrugsjord, 66.740 (m2) a 4,25 kr.          283.645,00 kr.</p>\r\n<p>De afståede arealer er ved den senest offentlige vurdering ansat til højeste værdi. Jordens bonitet er noget af den bedste i Jylland, idet muldlaget består af lermuld på lerblandet underlag. Til nærmere dokumentation heraf vedlægges kopi af kort i 1:50.000 fra Arealdatakontoret, Vejle (bilag 5).</p>\r\n<p>Det kan endvidere oplyses, at ejerne i de sidste dyrkningssæsoner har høstet op til 57 fold.</p>\r\n<p>På grundlag af ovenstående, samt under hensyn til niveauet for de arealpriser, der ved andre ekspropriationer i Østjylland er tilbudt lodsejere i 1984/85, samt under hensyn til de betydelige stigninger i de kontante ejendomspriser i det seneste halvår, er arealprisen for landbrugsjord sat til kr. 4,25 pr. (m2).</p>\r\n<p>1.2</p>\r\n<p>Skovarealerne - 8.510 (m2) a 2,80 kr.           23.828,00 kr.</p>\r\n<p>På grundlag af en forstmæssig bedømmelse hvorefter prisen beregnes for jorden ved fældning af de aktuelle træer efter omdrifts alderens udløb og overgang til den økonomisk mest fordelagtige træart (rødgran) er prisen excl. træer på arealet fastsat til kr. 2,80 pr. (m2)</p>\r\n<p>Arealerstatningen udgør herefter               307.473,00 kr.</p>\r\n<p>2.</p>\r\n<p>Ulempeerstatning.</p>\r\n<p>2.1</p>\r\n<p>Servitut om færdselsret, 4500 (m2) a kr. 4,25 19.125,00 kr.</p>\r\n<p>Afgivelse af færdselsret på 4.500 (m2) medfører et direkte tab af det servitutbelagte areal, idet ejerne går ud fra, at pålægget af færdselsretten medfører, at vejen bliver at betragte som en privat fællesvej med de heraf følgende gener, samt deltagelse i vedligeholdelse m.v. Erstatningen fastsættes til kr. 4,25 kr. pr. (m2) svarende til fuldstændig arealafståelse for landbrugsjorden.</p>\r\n<p>2.2</p>\r\n<p>Servitut om rørledning (1310 (m2) og overtagelse af vedligeholdelse af 1.175 lbm rørledning) erstattes med 5.000,00 kr.</p>\r\n<p>2.3</p>\r\n<p>Servitut om byggelinie                               0,00 kr.</p>\r\n<p>2.4</p>\r\n<p>Tab af træer på 1310 (m2)</p>\r\n<p>(servitutarealet under pkt. 2.2)                 3.000,00 kr.</p>\r\n<p>Det forudsættes, at anlægsmyndigheden fælder og beholder træerne på det eksproprierede areal. Værdien af de afståede træer (rødgran) er fastsat under hensyn til træernes alder og bonitet.</p>\r\n<p>2.5</p>\r\n<p>Tab af træer på 8.510 (m2) fra motorvejens</p>\r\n<p>st. 0,42 til 0,60                               20.000,00 kr.</p>\r\n<p>se under pkt. 2.4</p>\r\n<p>2.6</p>\r\n<p>Randskade på skov, barkslag, misvækst m.m.       3.000,00 kr.</p>\r\n<p>Erstatningsbeløbet for randskade, barkslag og misvækst er skønsmæssigt ansat. Der er ikke heri medregnet tab i forbindelse med eventuel stormfald, idet det ikke forekommer realistisk at lægge en egentlig forstmæssig stormfaldsbetragtning til grund for vurdeingen. Dette skyldes, at skoven repræsenterer rekreative værdier i højere grad end forstmæssige værdier.</p>\r\n<p>2.7</p>\r\n<p>Defigurering af mark ud for skoven (1,88 ha)    15.000,00 kr.</p>\r\n<p>Det dyrkbare »trekantareal« mellem skoven og motorvejen ca. 1,88 ha (bilag 6) bliver defigureret, idet så lille et areal er vanskeligt at dyrke med de meget store markredskaber, der anvendes på Øster Grundet.</p>\r\n<p>Defigureringen er skønsmæssigt ansat til kr. 15.000,00, hvilket svarer til mindre end kr. 1,00 pr. (m2).</p>\r\n<p>2.8.</p>\r\n<p>Tab af dyrkbart areal mellem motorvejen og</p>\r\n<p>ahornskoven ca. 4.640 (m2). 15.000,00 kr.</p>\r\n<p>Arealet kan ikke rentabelt benyttes til landbrugsdrift, og arealet forudsættes derfor tilplantet i tilknytning til ahornskoven. Af arealet skal 640 (m2) anvendes til intern vej, og erstatning herfor ansættes til kr. 4,25 pr. (m2), medens erstatningen for de 4.000 (m2), der tilplantes, sættes til kr.3,00 pr. (m2).</p>\r\n<p>2.9</p>\r\n<p>Omvej til vandrenseanlæg i skoven                1.500,00 kr.</p>\r\n<p>Renseanlægget efterses to gange om ugen, og den forøgede afstand pr. tur er ca. 1000 m.</p>\r\n<p>2.10</p>\r\n<p>Erstatning for driftsgener som følge af det ujævne skelforløb mod motorvejen samt midlertidige og varige gener ved grænser for vejarealer og arbejdsarealer 20.000,00 kr.</p>\r\n<p>Det ujævne forløb af vejskellet ind mod dyrkningsarealet er stærkt generende for makernes drift, især under hensyn til de meget store markredskaber, der anvendes på Øster Grundet. Det anførte erstatningsbeløb stort kr. 20.000 dækker foruden ovenstående gener, også de midlertidige gener der optræder ved afgrænsningen mellem de midlertidigt benyttede arealer og dyrkningsarealerne.</p>\r\n<p>2.11</p>\r\n<p>Forstærkning af 900m intern markvej                90.000 kr.</p>\r\n<p>Som følge af motorvejens gennemskæring af Øster Grundets østlige agre bliver der en øget færdsel på den interne markvej fra driftsbygningerne til disse østlige marker. Denne forøgede færdsel sker som følge af, at der alene bliver mulighed for at krydse motorvejen på et enkelt sted. Det vil derfor være nødvendigt med stabil grus på en strækning af 900 m i 4 m bredde. Udgiften herfor er sat til kr. 25,00 pr, (m2), hvilket beløb er en gennemsnitlig retableringsudgift. Udgiften ved nyetablering af intern markevej med stabilt grus i 4,00 m bredde vil andrage ca. kr. 60,00 pr. (m2).</p>\r\n<p>2.12</p>\r\n<p>Fraskæring af 17 ha markjord øst for motorvejen 51.000,00 kr.</p>\r\n<p>Fraskæring af de 17 ha markjord øst for motorvejen og nord for ringvejen er en væsentlig gene i forbindelse med driften af Øster Grundet. Det anførte beløb dækker forøget tidsforbrug ved færdsel til arealet, rensning af ringvejen og tunnel efter landbrugsmæssig trafik med gylle, afgrøder, gødning, såsæd m.v.</p>\r\n<p>2.13</p>\r\n<p>Defigurering af mark øst for motorvejen,</p>\r\n<p>og nord for ringvejen                           38.000,00 kr.</p>\r\n<p>Defigureringen af de 17 ha opstår som følge af, at der ikke uden gener kan etableres parallelle dyrkningsgrænser. Det anførte beløb dækker tillige forøgelse af forpløjningsarealer.</p>\r\n<p>2.14</p>\r\n<p>Sædskifteomlægning                               6.000,00 kr.</p>\r\n<p>De tre agre syd for den øst-vestgående markvej forudsættes bevaret, hvorimod der skal ske sædskifteomlægning på de tre særdeles velarronderede nordlige agre. Sædskifteplanen fremgår af bilag 6. Omlægning og tabet i forbindelse hermed er skønsmæssigt ansat til ovennævnte kr. 6.000</p>\r\n<p>2.15</p>\r\n<p>Ejendomsindskrænkning                          350.000,00 kr.</p>\r\n<p>Øster Grundets samlede areal udgør i alt 152.5469 (m2). Heraf fragår følgende arealer, der ikke er dyrkbare:</p>\r\n<p>Skov                                              7.7000 (m2)</p>\r\n<p>Areal ved bygninger                               4.5000 (m2)</p>\r\n<p>Vandhuller                                          3280 (m2)</p>\r\n<p>Vej, indkørsel                                       720 (m2)</p>\r\n<p>Intern markvej                                      4720 (m2)</p>\r\n<p>--------------</p>\r\n<p>I alt ikke-dyrkbart areal                        13.0720 (m2)</p>\r\n<p>Dyrkbart areal udgør                            139.4749 (m2)</p>\r\n<p>--------------</p>\r\n<p>Det dyrkbare areal reduceres ved motorvejsekspropriationen med følgende areal:</p>\r\n<p>Arealafståelse                                    7.5250 (m2)</p>\r\n<p>- skovareal                                         8510 (m2)</p>\r\n<p>+ færdselsret                                      4.500 (m2)</p>\r\n<p>+ areal ved ahornskoven                             4640 (m2)</p>\r\n<p>--------------</p>\r\n<p>Samlet reduktion af dyrkbart areal                7.5880 (m2)</p>\r\n<p>Reduktionen af dyrkbart areal udgør således             5,44%</p>\r\n<p>Driftsbygningernes værdi udgør kr. 8.500.000,00, jfr. bilag 7.</p>\r\n<p>Ekspropriaten er bekendt med, at erstaningen for ejendomsindskrænkning ikke altid kan udregnes efter en formel, hvorefter erstatningen beregnes som den procentvise arealredutkion af driftsbygningernes værdi. Ved benyttelse af den gægnse formel vil erstatningen andrage 5,44% af kr. 8.500.000,00 eller kr. 462.400,00. Det krævede erstatningsbeløb for ejendomsindskrænkningen fastsættes til kr. 350.000,00, hvilket beløb fremkommer efter en konkret bedømmelse af generne ved arealafståelsen. Det er herved bl.a. afgørende,</p>\r\n<p>at driftsbygningerne er optimalt udnyttet med 140 kreaturer ældre end 2 år og 150 ungdyr,</p>\r\n<p>at bygningerne passer til den til ejendommens drift nødvendige maskinpark,</p>\r\n<p>at ejerne af Øster Grundet selv er ejere af alle nødvendige maskiner og redskaber.</p>\r\n<p>2.16 Tab af herlighedsværdi og jagt            240.000,00 kr.</p>\r\n<p>Øster Grundet har under hensyn til ejendommens størrelse en meget attraktiv beliggenhed. Ejendommen har en ideel arrondering, og alle bygningerne ha en høj standard og er vel vedligholdte.</p>\r\n<p>Såfremt motorvejsprojektet ikke var blevet gennemført, ville ejendommen have været særdeles attraktiv for købere af store landbrug.</p>\r\n<p>Placeringen af motorvejen på langs gennem ejendommen betyder, udover arealtabet og de ovenfor beskrevne konkrete landbrugsulemper, et mærkbart tab ved forringelse af tiltrækningen på købere af store ejendomme.</p>\r\n<p>Det er »herlighedsmæssigt« helt ødelæggende for en ejendom som Øster Grundet, at motorvejen afskærer hovedbygningen og driftsbygningerne fra de skovbevoksede dele af ejendommen. Den meget store værdi, der ligger i at kunne færdes direkte fra bygningerne ca. 500 m til egen skov uden at skulle på offentlig vej forsvinder ved motorvejens etablering.</p>\r\n<p>Det bemærkes, at ejerne selv udnytter jagten på ejendommen. I det beløb, der er anført for tab af herlighedsværdi indgår derfor også tab af jagt.</p>\r\n<p>Ekspropriaten skal henvise til U 1976.39 H (bilag 8), hvorved højesteret tilkendte erstatning for tab af herlighedsværdi i forbindelse med ekspropriation til motorvej fra en ejendom af tilsvarende karakter. Højesteret fastsatte erstatningen for tab af herlighedsværdi til 3,86% af den ved den offentlige vurdering fastsatte ejendomsværdi.</p>\r\n<p>Det af ekspropriaten krævede erstatningsbeløb for tab af herlighedsværdi og jagt udgør 2,25% af den ved den offentlige vurdering pr. 1. april 1985 fastsatte ejendomsværdi.</p>\r\n<p>2.17</p>\r\n<p>Refusion af ejendomsskatter i 3 kvartaler af 1986 og for hele 1987</p>\r\n<p>4.000,00 kr.</p>\r\n<p>---------------</p>\r\n<p>Samlet ulempeerstatninger                      880.625,00 kr.</p>\r\n<p>3.</p>\r\n<p>Erstatning for midlertidig ekspropriation       75.000,00 kr.</p>\r\n<p>Der henvises i det hele til det ovenfor under B anførte.</p>\r\n<p>4. Erstatning for afholdte advokatomkostninger     25.000,00 kr.</p>\r\n<p>Der henvises i det hele til det ovenfor under C anførte.</p>\r\n<p>Den samlede ekspropriationserstatning bedømt ud fra landbrugsmæssige</p>\r\n<p>betragtninger andrager                        1.288.098,00 kr.</p>\r\n<p>----------------</p>\r\n<p>Ekspropriaten have ved ovennævnte beregninger forudsat, at der langs begge sider af motorvejen på anlægsmyndighedens bekostning opsættes et ubrudt hegn, ligesom det forudsættes, at ekspropriaten stedse både under anlægsarbejdet og efter vil kunne krydse motorvejen på et sted i nærheden af st. 1,18 (ringvejen).</p>\r\n<p>Endvidere er det naturligvis forudsat, at beløbene forrentes som beskrevet i statsekspropriationsloven. '</p>\r\n<p>Da erstatning for midlertidig ekspropriation først fastsættes efter anlæggets færdiggørelse, udgør ejernes aktuelle erstatningskrav 1.213.098 kr., hvoraf 25.000 kr. udgør erstatning for afholdte advokatomkostninger.</p>\r\n<p>Om opgørelsen af advokatomkostninger anføres det under pkt. C i erstatningsopgørelsen:</p>\r\n<p>»Erstatning af ekspropriatens udgifter til</p>\r\n<p>sagkyndig bistand                               25.000,00 kr.</p>\r\n<p>I henhold til § 29 i lovbekendtgørelse nr. 62 af 21. februar 1984 om fremgangsmåden med ekspropriation vedrørende fast ejendom kræves dækning af advokatomkostninger, der i henhold til sædvanlig ekspropriationspraksis vil være at godtgøre efter forbrugt tid.</p>\r\n<p>Det kan i den forbindelse oplyses, at der indtil ekspropriationsforretningens påbegyndelse torsdag den 2. april, har været anvendt 50 timer.«</p>\r\n<p>Ekspropriationskommissionens afgørelse:</p>\r\n<p>Ekspropriationskommissionen har ment, at erstatningsspørgsmålet skal afgøres efter forholdene på ekspropriationstidspunktet, hvor ejendommen udgør enlandbrugsejendom i landzone.</p>\r\n<p>Det bemærkes i denne forbindelse, at hvis erstatningsspørgsmålet var blevet afgjort på grundlag af arealets forventningsværdi - som principalt påstået af ekspropriaten - måtte der ved fastsættelsen af denne værdi tages hensyn til, at en del af værdien er skabt af motorvejsanlægget. Ejendommene omkring dette vil blive centralt placeret for den øst/vest- og nord/syd-gående motorvejstrafik, og vil dermed, når de er udlagt som erhvervsområde, få en særdeles gunstig og attraktiv beliggenhed.</p>\r\n<p>Under hensyn til beliggenheden og beskaffenheden, herunder boniteten, at det afståede areal har kommissionen fastsat en ha-pris på 40.000 kr. for ca. 66.740 (m2) landbrugsjord. For et ca. 8.510 (m2) areal af fredskov har kommissionen fastsat arealprisen med beplantning til 35.000 kr. pr. ha.</p>\r\n<p>Arealerstatningen inkl. træer på det afståede skovareal udgør herefter 296.745 kr.</p>\r\n<p>Udover arealerstatningen har kommissionen fastsat en samlet ulempeerstatning på 552.000 kr.</p>\r\n<p>Af dette beløb udgør 37.155 kr. erstatning for det forhold, at ejerne selv venetuelt skal opsætte hegn langs motorvejen på ca. 2.477 lb. m., idet anlægsmyndigheden opsætter hegn på 600 lb. m langs østsiden af motorvejen på strækningen ud for skovarealet.</p>\r\n<p>Den resterende del af ulempeerstatningen, 514.485 kr., vedrører forhold, der er indregnet i ejernes erstatningsopgørelse.</p>\r\n<p>Den væsentligste del af ulempeerstatningen er givet for ejendomsindskrænkning. Kommissionen er dog ikke nået op på så stort et tal, som anført i erstatningsopgørelsen. Der er regnet med en reduktion af dyrkbart areal på 5%, idet de 4.500 (m2), der pålægges servitut om færdselsret, efter kommissionens opfattelse ikke fragår det dyrkbare areal, idet vejbestyrelsen for motorvejen kun meget sjældent skal færdes på arealet. Kommissionen er også gået ud fra en meget lavere værdi af avlsbygninger, end anført i erstatningsopgørelsen. Priserne i ejernes opstilling over driftsbygningernes værdi er efter kommissionens opfattelse gennemgående for høje og svarer for flere posters vedkommende til nyværdien for mere moderne bygninger og anlæg end de eksisterende. Efter kommissionens vurdeirng overstiger avlsbygningernes værdi ikke den ved ejendomsvurderingen ansatte værdi heraf.</p>\r\n<p>Erstatning for defigurering af arealerne langs motorvejen udgør en anden betydelig post under ulempeerstatningen. Kommissionen har lagt til grund, at i alt ca. 7 ha af ejendommen vil blive defigureret, herunder arealet mellem motorvejen og ahornskoven. Desuden er indregnet beløb for gennemskæring af de store agre i ejendommens norlige halvdel mellem ejendommens østskel og den langsgående markvej midt gennem ejendommen. Endvidere er indregnet erstatning for driftsomlægning og driftsforstyrrelse blandt andet i forbindelse med fraskæring af den østlige del af disse agre, der fremover skal dyrkes særskilt med kun een forbindelse til øvrige del af ejendommen - gennem tunnelen under motorvejen.</p>\r\n<p>I ulempeerstatningener også indregnet beløb til udbedring og forstærkning af den eksisterende markvejsforbindelse mellem ejendommens bygninger og ahornskoven, idet dette vejstykke fremover vil blive benyttet væsentligt mere i ejendommens drift blandt andet som adgangsvej til de fraskårne markarealer. Kommissionen er dog ikke nået frem til så stort et beløb, som af ejerne krævet. I denne forbindelse bemærkes, at ekspropriationskommissionen i sin erstatningsberegning også har medtaget, at ejerne som følge af motorvejsanlægget får en omvej på 2x300 m til de pågældende markarealer.</p>\r\n<p>For så vidt angår gener for skovarealet har kommissionen kunnetimødekomme ejernes erstatningskrav vedrørende randskade, barkslag, misvækst m.v. Kommissionen har også kunnet imødekomme kravet om erstatning for omvej til vandrenseanlæg i skoven. Endvidere har kommissionen kunnet imødekomme erstatningskravet vedrørende tab af træer på arealet, der pålægges rørledningsservitut, men kommissionen har efter fast praksis kun erstattet selve servitutpålægget med 1 kr. pr. (m2).</p>\r\n<p>Kommissionen har derimod ikke kunnet imødekomme ejernes erstatningskrav vedrørende servitut om færdselsret. Vejbestyrelsen vil efter anlægsmyndighedens oplysning kun sjældent færdes på arealet, og de skader, der opstår på arealet i forbindelse hermed, erstattes, efterhånden som de opstår. Kommissionen har derfor ikke ment, at selve servitutpålægget medfører et erstatningskrav.</p>\r\n<p>Med hensyn til det fremsatte erstatningskrav vedrørende tab af herlighed og jagt har kommissionen kun kunnet imødekomme kravet for så vidt angår forringelse af jagtmuligheder og kun med et beskedent beløb. Efter kommissionens opfattelse må ejendommens beliggenhed tæt på industriområder og stærkt trafikerede veje i sig selv begrænse mængden af vildt på stedet, og ejendommens ejere har tilsyneladende ikke prioriteret vildtplejen på ejendommen særlig højt, idet der f.eks. er pløjet tæt på skovbrynet. For så vidt angår den af ejerne påberåbte herlighedsværdi bemærker kommissionen, at ejendommen er beliggende i udkanten af et større byområde, og at det til hovedbygningen hørende haveanlæg grænser direkte op til et erhvervsområde i byzone.</p>\r\n<p>Den i erstatningsopgørelsen nævnte højesteretsdom, refereret i UFR 1976 s. 39, omhandler efter kommissionens opfattelse en helt anden type ejendom, end den her foreliggende. Den pågældende ejendom, som dommen vedrører, udgjorde på ekspropriationstidspunktet ifølge skønsmandens udtalelse en smukt beliggende herregård med et stort sammenhængende landbrugsareal i fredelige omgivelser. Højesterets dommere lagde vægt på, at motorvejsanlægget henover ejendommen ville medføre »et mærkbart tab ved forringelse af den tiltrækning, som en godt beliggende, vel afrundet og tiltalende herregård som »Hindemae« hidtil kunne have på købere af store landbrug'. Efter kommissionens opfattelse var der ikke på ekspropriationstidspunktet sådanne herlighedsværdier på Øster Grundet, med hensyn til beliggenheden. Da motorvejsanlægget er beliggende i betydelig afstand fra ejendommens bygninger og på grund af terrænforholdene ikke vil være synligt fra stueetagen i ejendommens bygninger eller fra haven, har kommissionen ikke fundet grundlag for at yde erstatning for tab af herlighedsværdi eller gener fra motorvejstrafikken.</p>\r\n<p>I henhold til fast praksis og til det i lov om offentlige veje § 38 indeholdte princip har kommissionen ikke kunnet yde nogen erstatning for det skete pålæg af servitut om byggelinie.</p>\r\n<p>Den fastsatte erstatning forrentes fra datoen for arealernes afståelse, den 1. november 1986, og i øvrigt som nedenfor anført.</p>\r\n<p>Som godtgørelsesbeløb for udgifter til advokatbistand har kommissionenskønsmæssigt tillagt ejerne 12.000 kr.</p>\r\n<p>Thi bestemmes:</p>\r\n<p>Erstatningen for den skete ekspropriation fastsættes således:</p>\r\n<p>For areal (ca. 66.740 (m2)) pr. ha              40.000,00 kr.</p>\r\n<p>For areal af skov med beplantning   (ca. 8.510 (m2)) pr. ha                         35.000,00 kr.</p>\r\n<p>For samtlige ulemper                           552.000,00 kr.</p>\r\n<p>Renter 8% p.a. fra den 1. november 1986.</p>\r\n<p>For advoktabistand                              12.000,00 kr.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/06/2015"
        },
        {
            "displayName": "Accession",
            "displayValue": "W19860955025"
        },
        {
            "displayName": "Entydig dokumentidentifikation",
            "displayValue": "BL001120"
        },
        {
            "displayName": "Dato for indlæggelse",
            "displayValue": "23/12/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9550"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "07/06/1986"
        },
        {
            "displayName": "Administrerende myndighed",
            "displayValue": "Ekspropriationskommissionen vedrørende fremtidige motorvejsanlæg i Jylland"
        },
        {
            "displayName": "Ressortministeriets journalnummer",
            "displayValue": "Ekspropriationskommissionen vedr. fremtidige motorvejsanlæg i Jylland, 41 hæfte"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}