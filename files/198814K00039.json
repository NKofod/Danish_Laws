{
    "id": 107625,
    "title": "1988 BTL 39   BETÆNKNING OVER FORSLAG TIL LOV OM TILMELDINGSGEBYR VED UNGDOMSUDDANNELSER   OG VIDEREGÅENDE UDDANNELSER    NR L 39 1988-89, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1988/1 BTL 39",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 39 </P>  \r\n\r\n<P></P>  \r\n\r\n<P>Betænkning over Forslag til lov om tilmeldingsgebyr ved ungdomsuddannelser  \r\n\r\n og videregående uddannelser <BR>  \r\n\r\n Nr L 39 1988-89, 1. samling </P>  \r\n\r\n<P></P>  \r\n\r\n<P>Afgivet af Uddannelsesudvalget </P>  \r\n\r\n<P></P>  \r\n\r\n<P>Afgivet: 19881209 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til undervisnings- og forskningsministeren, som </P>  \r\n\r\n<P>denne har besvaret skriftligt. </P>  \r\n\r\n<P>Udvalget har endvidere modtaget mundtlige og skriftlige henvendelser fra  \r\n\r\n Handelsskolernes Lærerforening. </P>  \r\n\r\n<P>Der er af undervisnings- og forskningsministeren stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Herefter indstiller et <I>mindretal</I> (Socialdemokratiets og  \r\n\r\n Socialistisk Folkepartis medlemmer af udvalget) lovforslaget til  \r\n\r\n<I>forkastelse</I> ved 3. behandling, ligesom mindretallet vil stemme imod de  \r\n\r\n stillede ændringsforslag. Mindretallet udtaler i øvrigt, at der efter  \r\n\r\n mindretallets opfattelse hverken skal indføres depositum eller  \r\n\r\n tilmeldingsgebyr på nogle af de i forslaget nævnte uddannelser. Det er  \r\n\r\n uddannelse, vi skal bygge hele vores fremtidige udvikling på, og der er  \r\n\r\n derfor brug for at styrke de unges lyst og engagement i uddannelserne frem  \r\n\r\n for en negativ adfærdsregulering som indførelse af tilmeldingsgebyr. Det er  \r\n\r\n vores opfattelse, at ministeren skal koncentrere sine ressourcer om at sikre  \r\n\r\n alle unge en ungdomsuddannelse og sikre en forbedring af uddannelses- og  \r\n\r\n erhvervsvejledningen, så fejlvalg af uddannelse undgås. </P>  \r\n\r\n<P>Et <I>andet mindretal</I> (Det Konservative Folkepartis, Venstres, Det  \r\n\r\n Radikale Venstres og Kristeligt Folkepartis medlemmer af udvalget) indstiller  \r\n\r\n lovforslaget til <I>vedtagelse</I> med de stillede ændringsforslag. </P>  \r\n\r\n<P>Et <I>tredje mindretal</I> (Fremskridtspartiets medlem af udvalget) vil  \r\n\r\n ved 3. behandling oplyse, hvorledes mindretallet vil stemme.  \r\n\r\n Fremskridtspartiets stemme er afhængig af forløbet af  \r\n\r\n finanslovsforhandlingerne. </P>  \r\n\r\n<P>Fremskridtspartiet mener, at tilmeldingsgebyrer som foreslået af  \r\n\r\n undervisnings- og forskningsministeren er en god ting. Imidlertid ønsker vi  \r\n\r\n ikke at indføre nye skatter på den danske befolkning. </P>  \r\n\r\n<P>Skal Fremskridtspartiet således tilslutte sig lovforslaget, kræver det, at  \r\n\r\n Fremskridtspartiet bliver imødekommet under finanslovsforhandlingerne,  \r\n\r\n således at der kommer samtidige skattelettelser. </P>  \r\n\r\n<P>Et <I>fjerde mindretal</I> (Centrum-Demokraternes medlem af udvalget)  \r\n\r\n indstiller lovforslaget til <I>forkastelse</I> ved 3. behandling. </P>  \r\n\r\n<P>Ændringsforslag </P>  \r\n\r\n<P>Af <I>undervisnings- og forskningsministeren,</I> tiltrådt af et  \r\n\r\n<I>mindretal</I> (KF, V, RV og KRF): </P>  \r\n\r\n<P>Til titlen </P>  \r\n\r\n<P>1) <I>Titlen</I> affattes således: </P>  \r\n\r\n<P>&#187;Forslag </P>  \r\n\r\n<P>til </P>  \r\n\r\n<P>Lov om gebyr m.v. ved ungdomsuddannelser, videregående uddannelser og  \r\n\r\n prøveforberedende enkeltfagsundervisning til højere  \r\n\r\n forberedelseseksamen&#171; </P>  \r\n\r\n<P>Til § 1 </P>  \r\n\r\n<P>2) <I>Paragraffen</I> affattes således: </P>  \r\n\r\n<P>&#187; <B>§ 1.</B> I forbindelse med tilmeldingen til offentlige  \r\n\r\n vederlagsfri ungdomsuddannelser betales et depositum, hvis størrelse  \r\n\r\n fastsættes af undervisnings- og forskningsministeren. </P>  \r\n\r\n<P>Stk. 2. I forbindelse med tilmeldingen til offentlige vederlagsfri  \r\n\r\n videregående uddannelser betales et gebyr, hvis størrelse fastsættes af  \r\n\r\n undervisnings- og forskningsministeren.&#171; </P>  \r\n\r\n<P>Ny paragraf </P>  \r\n\r\n<P>3) Efter § 2 indsættes som ny paragraf: </P>  \r\n\r\n<P>&#187; <B>§ 01.</B> Undervisnings- og forskningsministeren kan fastsætte  \r\n\r\n regler om, at deltagere i prøveforberedende enkeltfagsundervisning til højere  \r\n\r\n forberedelseseksamen skal betale et gebyr pr. fag. Gebyrets størrelse  \r\n\r\n fastsættes af undervisnings- og forskningsministeren.&#171; </P>  \r\n\r\n<P>Til § 3 </P>  \r\n\r\n<P>4) <I>Paragraffen</I> affattes således: </P>  \r\n\r\n<P>&#187; <B>§ 3.</B> Indbetaling af depositum efter § 1, stk. 1, og gebyr  \r\n\r\n efter § 1, stk. 2, og §§ 2 og 01 er en betingelse for at kunne deltage i  \r\n\r\n undervisning, prøver og eksaminer.&#171; </P>  \r\n\r\n<P>Til § 4 </P>  \r\n\r\n<P>5) <I>Paragraffen</I> affattes således: </P>  \r\n\r\n<P>&#187; <B>§ 4.</B> Undervisnings- og forskningsministeren fastsætter  \r\n\r\n nærmere regler om gebyr- og depositumordningerne, herunder om  \r\n\r\n administrationen af ordningerne. </P>  \r\n\r\n<P>Stk. 2. Kulturministeren kan bestemme, at reglerne i denne lov helt eller  \r\n\r\n delvis også gælder for uddannelser, der henhører under kulturministerens  \r\n\r\n område.&#171; </P>  \r\n\r\n<P>Til § 5 </P>  \r\n\r\n<P>6) Efter &#187;undervisningen&#171; indsættes: &#187;, jf. dog § 4, stk.  \r\n\r\n 2&#171;. </P>  \r\n\r\n<P>Bemærkninger </P>  \r\n\r\n<P>Til nr. 2 </P>  \r\n\r\n<P>Det foreslås, at der i forbindelse med tilmeldingen til offentlige  \r\n\r\n vederlagsfri ungdomsuddannelser betales et depositum, hvis størrelse  \r\n\r\n fastsættes af undervisningsministeren. Det er hensigten at opkræve et  \r\n\r\n depositum på 300 kr., som tilbagebetales ved færdiggørelsen af uddannelsen.  \r\n\r\n En depositumordning vil virke adfærdsregulerende i lighed med en  \r\n\r\n gebyrordning. </P>  \r\n\r\n<P>Til nr. 3 </P>  \r\n\r\n<P>I henhold til § 8, stk. 2, i lov om prøveforberedende  \r\n\r\n enkeltfagsundervisning m.v. for voksne kan der afkræves deltagerne et gebyr  \r\n\r\n efter regler, der fastsættes af undervisningsministeren. Denne bestemmelse  \r\n\r\n blev indsat ved lov nr. 260 af 8. juni 1983. Det fremgår bl.a. af  \r\n\r\n bemærkningerne til lovforslaget, jf. Folketingstidende A sp. 3499, at det er  \r\n\r\n hensigten at fastsætte et gebyr på 200 kr. årligt pr. kursist, der optages på  \r\n\r\n et eller flere hold. I forbindelse med ressortændringen er loven overgået til  \r\n\r\n kulturministerens ressort. Imidlertid henhører hf-enkeltfagsundervisningen  \r\n\r\n fortsat under undervisnings- og forskningsministerens ressort. </P>  \r\n\r\n<P>Med dette forslag indføres der en hjemmel for undervisnings- og  \r\n\r\n forskningsministeren til at fastsætte regler om, at deltagere i  \r\n\r\n prøveforberedende enkeltfagsundervisning på hf-niveau skal betale et gebyr  \r\n\r\n pr. fag, hvis størrelse fastsættes af undervisnings- og forskningsministeren.  \r\n\r\n I den kommende bekendtgørelse vil gebyret pr. deltager pr. fag blive fastsat  \r\n\r\n til 200 kr. for det første fag og til 100 kr. for hvert af de næste fag, der  \r\n\r\n bliver valgt. Forslaget, der har til formål at effektivisere den økonomiske  \r\n\r\n og administrative tilrettelæggelse ud fra et mere sikkert kendskab til  \r\n\r\n elevgrundlaget, vil forbedre amtskommunernes styringsmuligheder med hensyn  \r\n\r\n til holdoprettelser, da deltagerne vil blive mere omhyggelige med valg af  \r\n\r\n fag. Det formodes, at frafaldet og antallet af holddannelser formindskes.  \r\n\r\n</P>  \r\n\r\n<P>Til nr. 5 </P>  \r\n\r\n<P>For at sikre ensartede vilkår for tilmelding til alle de videregående  \r\n\r\n uddannelser gives der kulturministeren mulighed for at bestemme, at reglerne  \r\n\r\n i loven også kan få virkning for uddannelser, der henhører under  \r\n\r\n Kulturministeriet. </P>  \r\n\r\n<P>Det vil berøre uddannelser på følgende institutioner: </P>  \r\n\r\n<P>Det Kongelige Danske Kunstakademis skoler, </P>  \r\n\r\n<P>Arkitektskolen i Aarhus, </P>  \r\n\r\n<P>Danmarks Biblioteksskole, </P>  \r\n\r\n<P>Musikkonservatorierne, </P>  \r\n\r\n<P>Statens Teaterskole og </P>  \r\n\r\n<P>Den Danske Filmskole. </P>  \r\n\r\n<P>De årlige merindtægter herved vil i 1989 og i budgetoverslagsperioden være  \r\n\r\n ca. 1-2 mio. kr. </P>  \r\n\r\n<P>Eva Møller (KF) fmd. <I>Kirkegaard (KF) Merete Aarup (KF) Inge  \r\n\r\n Dahl-Sørensen (V) Povl Brøndsted (V) Mogens Elvensø (FP) Marianne Jelved (RV)  \r\n\r\n Bente Juncker (CD)</I> nfmd. <I>Lysholm Christensen (KRF) Jytte Andersen (S)  \r\n\r\n Helle Degn (S) Pernille Forchhammer (S) Anna-Marie Hansen (S) Frank Jensen  \r\n\r\n (S) Lone Møller (S) Aage Frandsen (SF) Hanne Thanning Jacobsen (SF) </I></P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i 2 møder. </P>  \r\n\r\n<P>Udvalget har stillet spørgsmål til undervisnings- og forskningsministeren,  \r\n\r\n som denne har besvaret skriftligt. </P>  \r\n\r\n<P>Der er af undervisnings- og forskningsministeren stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis og Centrum-Demokraternes medlemmer af udvalget) lovforslaget til  \r\n\r\n<I>forkastelse.</I> Flertallet vil endvidere stemme imod de stillede  \r\n\r\n ændringsforslag. </P>  \r\n\r\n<P>Et <I>flertal inden for flertallet</I> (Socialdemokratiets medlemmer af  \r\n\r\n udvalget) udtaler: </P>  \r\n\r\n<P>Det er uacceptabelt, at undervisnings- og forskningsministeren, som er  \r\n\r\n ansvarlig for kvaliteten af uddannelsessystemet, for praktikpladssituationen  \r\n\r\n og for studie- og erhvervsvejledningen, nu gennem depositumordninger skal  \r\n\r\n have mulighed for at straffe elever, som under uddannelsen falder fra på  \r\n\r\n grund af ovennævnte forhold. Det er ministerens opgave at gøre  \r\n\r\n uddannelsessystemet attraktivt, at sikre tilstrækkeligt med praktikpladser og  \r\n\r\n at forbedre studie- og erhvervsvejledningen, så eventuelle fejlvalg af  \r\n\r\n uddannelser undgås. </P>  \r\n\r\n<P>Mindretallet vil i øvrigt yderligere redegøre for sin stilling til  \r\n\r\n lovforslaget ved 3. behandling. </P>  \r\n\r\n<P>Et <I>mindretal</I> (Det Konservative Folkepartis, Venstres, Det Radikale  \r\n\r\n Venstres, Fremskridtspartiets og Kristeligt Folkepartis medlemmer af  \r\n\r\n udvalget) indstiller lovforslaget til <I>vedtagelse</I> med de stillede  \r\n\r\n ændringsforslag. </P>  \r\n\r\n<P>Ændringsforslag </P>  \r\n\r\n<P>Af <I>undervisnings- og forskningsministeren,</I> tiltrådt af et  \r\n\r\n<I>mindretal</I> (KF, V, FP, RV og KRF): </P>  \r\n\r\n<P>Til titlen </P>  \r\n\r\n<P>1) <I>Titlen</I> affattes således: </P>  \r\n\r\n<P>&#187;Forslag </P>  \r\n\r\n<P>til </P>  \r\n\r\n<P>Lov om depositum ved ungdomsuddannelser og videregående uddannelser og  \r\n\r\n gebyr ved prøveforberedende enkeltfagsundervisning til højere  \r\n\r\n forberedelseseksamen&#171; </P>  \r\n\r\n<P>Til § 1 </P>  \r\n\r\n<P>2) Ordet &#187;gebyr&#171; ændres til: &#187;depositum&#171;. </P>  \r\n\r\n<P>Til § 2 </P>  \r\n\r\n<P>3) I <I>1. pkt.</I> ændres &#187;gebyr&#171; til: &#187;depositum&#171;,  \r\n\r\n og i <I>2. pkt.</I> ændres &#187;Gebyrets&#171; til:  \r\n\r\n &#187;Depositummets&#171;. </P>  \r\n\r\n<P>Ny paragraf </P>  \r\n\r\n<P>4) Efter § 2 indsættes som ny paragraf: </P>  \r\n\r\n<P>&#187; <B>§ 01.</B> Undervisnings- og forskningsministeren kan fastsætte  \r\n\r\n regler om, at deltagere i prøveforberedende enkeltfagsundervisning til højere  \r\n\r\n forberedelseseksamen skal betale et gebyr pr. fag. Gebyrets størrelse  \r\n\r\n fastsættes af undervisnings- og forskningsministeren.&#171; </P>  \r\n\r\n<P>Til § 3 </P>  \r\n\r\n<P>5) <I>Paragraffen</I> affattes således: </P>  \r\n\r\n<P>&#187; <B>§ 3.</B> Indbetaling af depositum efter §§ 1 og 2 og gebyr efter  \r\n\r\n § 01 er en betingelse for at kunne deltage i undervisning, prøver og  \r\n\r\n eksaminer.&#171; </P>  \r\n\r\n<P>Til § 4 </P>  \r\n\r\n<P>6) Ordet &#187;gebyrordningen&#171; ændres til: &#187;gebyr- og  \r\n\r\n depositumordningerne&#171;, og ordet &#187;ordningen&#171; ændres til:  \r\n\r\n &#187;ordningerne&#171;. </P>  \r\n\r\n<P>7) Efter stk. 1 indsættes som nyt stykke: </P>  \r\n\r\n<P>&#187;Stk. 2. Kulturministeren kan bestemme, at reglerne i denne lov helt  \r\n\r\n eller delvis også gælder for uddannelser, der henhører under  \r\n\r\n kulturministerens område.&#171; </P>  \r\n\r\n<P>Til § 5 </P>  \r\n\r\n<P>8) Efter &#187;undervisningen&#171; indsættes: &#187;, jf. dog § 4, stk.  \r\n\r\n 2&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Forslaget til ændringen af titlen er en konsekvens af, at der foreslås en  \r\n\r\n depositumordning på ungdomsuddannelserne og de videregående uddannelser samt  \r\n\r\n en ændret gebyrordning på hf-enkeltfagsundervisningen. </P>  \r\n\r\n<P>Til nr. 2 og 3 </P>  \r\n\r\n<P>Det foreslås, at der i forbindelse med tilmeldingen til offentlige  \r\n\r\n vederlagsfri ungdomsuddannelser og videregående uddannelser samt  \r\n\r\n enkeltfagskurser betales et depositum, hvis størrelse fastsættes af  \r\n\r\n undervisnings- og forskningsministeren. Det er hensigten at opkræve et  \r\n\r\n depositum på 300 kr. ved ungdomsuddannelserne og 500 kr. ved de videregående  \r\n\r\n uddannelser, som tilbagebetales ved færdiggørelsen af uddannelsen. </P>  \r\n\r\n<P>Til nr. 4 </P>  \r\n\r\n<P>I henhold til § 8, stk. 2, i lov om prøveforberedende  \r\n\r\n enkeltfagsundervisning m.v. for voksne kan der afkræves deltagerne et gebyr  \r\n\r\n efter regler, der fastsættes af undervisnings- og forskningsministeren. Denne  \r\n\r\n bestemmelse blev indsat ved lov nr. 260 af 8. juni 1983. Det fremgår bl.a. af  \r\n\r\n bemærkningerne til lovforslaget, jf. Folketingstidende, tillæg A, sp. 3499,  \r\n\r\n at det er hensigten at fastsætte et gebyr på 200 kr. årligt pr. kursist, der  \r\n\r\n optages på et eller flere hold. I forbindelse med ressortændringerne er loven  \r\n\r\n overgået til kulturministerens ressort. Imidlertid henhører  \r\n\r\n hf-enkeltfagsundervisningen fortsat under undervisnings- og  \r\n\r\n forskningsministerens ressort. </P>  \r\n\r\n<P>Med dette ændringsforslag indføres der en hjemmel for undervisnings- og  \r\n\r\n forskningsministeren til at fastsætte regler om, at deltagere i  \r\n\r\n prøveforberedende enkeltfagsundervisning på hf-niveau skal betale et gebyr  \r\n\r\n pr. fag, hvis størrelse fastsættes af undervisnings- og forskningsministeren.  \r\n\r\n I den kommende bekendtgørelse vil gebyret pr. deltager pr. fag blive fastsat  \r\n\r\n til 200 kr. for det første fag og til 100 kr. for hvert af de næste fag, der  \r\n\r\n bliver valgt. Forslaget, der har til formål at effektivisere den økonomiske  \r\n\r\n og administrative tilrettelæggelse ud fra et mere sikkert kendskab til  \r\n\r\n elevgrundlaget, vil forbedre amtskommunernes styringsmuligheder med hensyn  \r\n\r\n til holdoprettelser, da deltagerne vil blive mere omhyggelige med valg af  \r\n\r\n fag. Det formodes, at frafaldet og antallet af holddannelser formindskes.  \r\n\r\n</P>  \r\n\r\n<P>Til nr. 5 og 6 </P>  \r\n\r\n<P>Der henvises til bemærkningerne til nr. 1. </P>  \r\n\r\n<P>Til nr. 7 </P>  \r\n\r\n<P>For at sikre ensartede vilkår for tilmelding til alle de videregående  \r\n\r\n uddannelser gives der kulturministeren mulighed for at bestemme, at reglerne  \r\n\r\n i loven også kan få virkning for uddannelser, der henhører under  \r\n\r\n Kulturministeriet. </P>  \r\n\r\n<P>Det vil berøre uddannelser på følgende institutioner: </P>  \r\n\r\n<P>Det Kongelige Danske Kunstakademis skoler, </P>  \r\n\r\n<P>Arkitektskolen i Aarhus, </P>  \r\n\r\n<P>Danmarks Biblioteksskole, </P>  \r\n\r\n<P>Musikkonservatorierne, </P>  \r\n\r\n<P>Statens Teaterskole og </P>  \r\n\r\n<P>Den Danske Filmskole. </P>  \r\n\r\n<P>Til nr. 8 </P>  \r\n\r\n<P>Forslaget er en følge af, at kulturministeren får hjemmel til at opkræve  \r\n\r\n depositum inden for sit ressort. </P>  \r\n\r\n<P>Eva Møller (KF) fmd. <I>Kirkegaard (KF) Merete Aarup (KF) Inge  \r\n\r\n Dahl-Sørensen (V) Povl Brøndsted (V) Pia Dahl (FP) Marianne Jelved (RV) Bente  \r\n\r\n Juncker (CD)</I> nfmd. <I>Lysholm Christensen (KRF) Jytte Andersen (S) Helle  \r\n\r\n Degn (S) Pernille Forchhammer (S) Anna-Marie Hansen (S) Frank Jensen (S) Lone  \r\n\r\n Møller (S) Aage Frandsen (SF) Hanne Thanning Jacobsen (SF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198814K00039"
        },
        {
            "displayName": "Entydig dokumentidentifikation",
            "displayValue": "CL003973"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "39"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}