{
    "id": 227869,
    "title": "Bekendtgørelse om afgivelse af statistiske oplysninger om varehandel med EU-lande og handel med søgående fartøjer og luftfartøjer",
    "documentTypeId": "60",
    "isSagsforlobPeriodValid": true,
    "shortName": "BEK nr 2419 af 10/12/2021",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om afgivelse af statistiske oplysninger om varehandel med EU-lande og handel med søgående fartøjer og luftfartøjer<a class=\"FodnoteHenvisning\" name=\"Henvisning_id5aac4ba3-2b79-4603-b447-957fce4b9e06\" href=\"#id5aac4ba3-2b79-4603-b447-957fce4b9e06\">1)</a></p>\r\n<p class=\"Indledning2\">I medfør af § 3 a og § 13 i lov om Danmarks Statistik, jf. lovbekendtgørelse nr. 610 af 30. maj 2018, og efter indstilling fra Danmarks Statistiks bestyrelse fastsættes:</p>\r\n<p class=\"Paragraf\" id=\"idf25a01f4-5c4d-4ebe-b5ef-934343ce20e7\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> I forbindelse med indførsel fra og udførsel til EU-lande og i forbindelse med handel med søgående fartøjer og luftfartøjer skal der afgives statistiske oplysninger efter reglerne i §§ 2-3.</p>\r\n<p class=\"Stk2\">\r\n   <span class=\"StkNr\" id=\"id47f70307-6386-460a-9983-1eb285fb0f73\">Stk. 2.</span> Danmarks Statistik foretager den statistiske bearbejdning af oplysningerne.</p>\r\n<p class=\"Stk2\">\r\n   <span class=\"StkNr\" id=\"idee8045ea-078e-4987-b69b-bbb4f25c15b5\">Stk. 3.</span> I det omfang, det er fastsat ved EU-retsakter, videregiver Danmarks Statistik de bearbejdede statistiske oplysninger til Den Europæiske Unions Statistiske Kontor, Eurostat.</p>\r\n<p class=\"Stk2\">\r\n   <span class=\"StkNr\" id=\"id791a282b-5f48-40c1-9766-dd8cbeb92667\">Stk. 4.</span> I det omfang, det er fastsat ved EU-retsakter, videregiver Danmarks Statistik oplysninger angående udførsel til andre landes statistikbureauer.</p>\r\n<p class=\"Paragraf\" id=\"id6584c0d6-098a-434c-978e-79139f4729d8\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Danmarks Statistik indsamler oplysninger om varer, der er EU-varer som defineret i EU-lovgivningen, og som udveksles mellem Danmark og andre medlemsstater.</p>\r\n<p class=\"Stk2\">\r\n   <span class=\"StkNr\" id=\"id2647193d-65be-4bdf-b5d7-089a70ca384e\">Stk. 2.</span> Fysiske og juridiske personer, der medvirker i en af de i stk. 1 definerede vareudvekslinger, skal, jf. stk. 4, hver måned for hver vareart dog bortset fra skibe og fly, jf. § 3, til Danmarks Statistik afgive oplysninger, der kan omfatte følgende:</p>\r\n<p class=\"Liste1\">\r\n   <span class=\"Liste1Nr\" id=\"id396750d4-a1fb-462e-9561-36d3813dc415\">1)</span> Om transaktionen vedrører modtagelse eller afsendelse.</p>\r\n<p class=\"Liste1\">\r\n   <span class=\"Liste1Nr\" id=\"iddf829847-a1ca-4a0d-b4cc-4ab63f60e5a5\">2)</span> Ved modtagelse: den medlemsstat, hvorfra varerne afsendes.</p>\r\n<p class=\"Liste1\">\r\n   <span class=\"Liste1Nr\" id=\"id209ce2a9-8bd6-4aa1-978c-a5e1e88c378d\">3)</span> Ved afsendelse: den medlemsstat, hvortil varerne er bestemt.</p>\r\n<p class=\"Liste1\">\r\n   <span class=\"Liste1Nr\" id=\"idbfdce727-f234-4bc4-bf18-710840ed19b0\">4)</span> Ved afsendelse: varemodtagerens momsnummer.</p>\r\n<p class=\"Liste1\">\r\n   <span class=\"Liste1Nr\" id=\"id7d326634-1f3b-4825-aabb-0ef0bee60002\">5)</span> Ved afsendelse: varens oprindelsesland.</p>\r\n<p class=\"Liste1\">\r\n   <span class=\"Liste1Nr\" id=\"ide478980c-7c84-4e7e-880e-7690bbe83242\">6)</span> Varernes mængde i nettovægt eller supplerende enheder.</p>\r\n<p class=\"Liste1\">\r\n   <span class=\"Liste1Nr\" id=\"id3ac4e6fa-17df-4c4d-9ac1-5db94c7e59a8\">7)</span> Varernes værdi.</p>\r\n<p class=\"Liste1\">\r\n   <span class=\"Liste1Nr\" id=\"ide5e36e3b-eb16-4df1-b6fb-ec5e6a1541e2\">8)</span> Transaktionens art.</p>\r\n<p class=\"Stk2\">\r\n   <span class=\"StkNr\" id=\"idbb375ed8-fedb-42ac-bce1-387e0d846873\">Stk. 3.</span> De af Den Europæiske Union fastsatte regler for den af stk. 1 og 2 nævnte dataindsamling, herunder privatpersoners oplysningsforpligtelse, fremgår af Europa-Parlamentets og Rådets forordning (EU) nr. 2019/2152 af 27. november 2019 med tilhørende delegerede retsakter og gennemførelsesretsakter.</p>\r\n<p class=\"Stk2\">\r\n   <span class=\"StkNr\" id=\"idafac505c-9005-46e0-9219-65390dbdbfa0\">Stk. 4.</span> Danmarks Statistik beslutter i overensstemmelse med EU-retsakterne, hvilke afgiftspligtige personer og ikke-afgiftspligtige juridiske personer der skal indberette i henhold til stk. 2.</p>\r\n<p class=\"Stk2\">\r\n   <span class=\"StkNr\" id=\"id1f5dec1e-89c8-4d93-b0f2-d3857f6fddcc\">Stk. 5.</span> Den oplysningspligtige kan overdrage hvervet med at tilvejebringe eller afgive oplysningerne til tredjemand, som har bopæl i en medlemsstat. Dette begrænser dog ikke den oplysningspligtiges ansvar.</p>\r\n<p class=\"Stk2\">\r\n   <span class=\"StkNr\" id=\"id514b819b-4f02-4110-a616-a684e130bbbd\">Stk. 6.</span> Oplysningerne indsendes til Danmarks Statistik efter de anvisninger, der er angivet i Danmarks Statistiks anmodning om indberetning, der er sendt til den oplysningspligtige. Overskrides fristen som angivet i anmodningen, fremsender Danmarks Statistik et brev med krav om, at oplysningerne skal være modtaget inden en fastsat frist, som ligger mindst 8 dage efter den oprindelige frist. Hvis denne frist overskrides, vil der blive opkrævet en ekspeditionsafgift på 550 kr.</p>\r\n<p class=\"Paragraf\" id=\"id924f0815-e6a9-4a87-a9e8-03018e50b645\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Fysiske og juridiske personer, der medvirker i en udveksling med udlandet af søgående fartøjer, herunder bugserbåde og boreplatforme, eller luftfartøjer med motorfremdrift, skal, når Danmarks Statistik kræver det, for hver transaktion og vareart afgive følgende oplysninger til Danmarks Statistik:</p>\r\n<p class=\"Liste1\">\r\n   <span class=\"Liste1Nr\" id=\"id3ce651ec-5f6f-44a5-ae3d-55bb04a3197d\">1)</span> Om udvekslingen vedrører import eller eksport.</p>\r\n<p class=\"Liste1\">\r\n   <span class=\"Liste1Nr\" id=\"id46b8d6a5-ea4a-4f4f-90c3-cf15bafa6ffb\">2)</span> Transaktionens art.</p>\r\n<p class=\"Liste1\">\r\n   <span class=\"Liste1Nr\" id=\"idd0e94751-e39f-4373-bc69-39e125ce462b\">3)</span> Identifikation af fartøjet.</p>\r\n<p class=\"Liste1\">\r\n   <span class=\"Liste1Nr\" id=\"ida96ff6a6-c8a0-4c20-a945-b920272eddf1\">4)</span> Fartøjets værdi.</p>\r\n<p class=\"Liste1\">\r\n   <span class=\"Liste1Nr\" id=\"idd6a6e7a3-cfb5-4d8e-b83c-4f1135b9cdf6\">5)</span> Fartøjets mængde i egenvægt eller supplerende enheder.</p>\r\n<p class=\"Liste1\">\r\n   <span class=\"Liste1Nr\" id=\"idf994322a-95b6-4000-83f4-41c94f2fd7d0\">6)</span> Samhandelsland.</p>\r\n<p class=\"Liste1\">\r\n   <span class=\"Liste1Nr\" id=\"id4bc4777c-2d4f-439f-8e11-ac34a5917e29\">7)</span> Ejerandel.</p>\r\n<p class=\"Stk2\">\r\n   <span class=\"StkNr\" id=\"idd55ac585-e66f-45dc-ab8f-6c260ba2c561\">Stk. 2.</span> De af Den Europæiske Union fastsatte regler fremgår af Europa-Parlamentets og Rådets forordning (EU) nr. 2019/2152 af 27. november 2019 med tilhørende delegerede retsakter og gennemførelsesretsakter og af Rådets forordning (EF) nr. 471/2009 af 6. maj 2009 med senere ændringer og gennemførelsesretsakter.</p>\r\n<p class=\"Stk2\">\r\n   <span class=\"StkNr\" id=\"id9b5f379d-fc57-47fd-a5f9-52fc817bc767\">Stk. 3.</span> Den oplysningspligtige kan overdrage hvervet med at tilvejebringe eller afgive oplysningerne til tredjemand. Dette begrænser dog ikke den oplysningspligtiges ansvar.</p>\r\n<p class=\"Stk2\">\r\n   <span class=\"StkNr\" id=\"id6d0b8066-48b7-4eab-a589-5b5823e94854\">Stk. 4.</span> Når Danmarks Statistik kræver det, skal den oplysningspligtige afgive de oplysninger, der er nævnt i stk. 1. Oplysningerne indsendes til Danmarks Statistik efter de anvisninger, som er angivet på Danmarks Statistiks hjemmeside.</p>\r\n<p class=\"Paragraf\" id=\"id9ce54524-d6aa-4323-be08-b0613d24c030\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Efter § 13, stk. 1, i lov om Danmarks Statistik straffes overtrædelse af bekendtgørelsen med bøde.</p>\r\n<p class=\"Paragraf\" id=\"id9ac5a1fb-03a4-4701-942e-1c47857ce791\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Bekendtgørelsen træder i kraft den 1. januar 2022.</p>\r\n<p class=\"Stk2\">\r\n   <span class=\"StkNr\" id=\"id9a650a5b-4018-40c8-99fd-05079073ab39\">Stk. 2.</span> Bekendtgørelse nr. 1495 af 16. december 2004 om afgivelse af statistiske oplysninger om samhandelen med udlandet samt med Færøerne og Grønland ophæves.</p><div class=\"Givet\" id=\"Givet\"><p class=\"Givet\" align=\"center\">Indenrigs- og Boligministeriet, den 10. december 2021</p><p class=\"Sign1\" align=\"center\">Kaare Dybvad Bek</p><p class=\"Sign2\" align=\"right\">/ Casper Winther</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id5aac4ba3-2b79-4603-b447-957fce4b9e06\" href=\"#Henvisning_id5aac4ba3-2b79-4603-b447-957fce4b9e06\">1)</a> I bekendtgørelsen er medtaget visse bestemmelser fra Europa-Parlamentets og Rådets forordning nr. 2019/2152 af 27. november 2019 og  Europa-Parlamentets og Rådets forordning (EF) nr. 471/2009 af 6. maj 2009. Ifølge artikel 288 i EUF-traktaten gælder en forordning umiddelbart i hver medlemsstat. Gengivelse af disse bestemmelser i bekendtgørelsen er således udelukkende begrundet i praktiske hensyn og berører ikke de nævnte forordningers gyldighed i Danmark.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/12/2021"
        },
        {
            "displayName": "Accession",
            "displayValue": "B20210241905"
        },
        {
            "displayName": "Entydig dokumentidentifikation",
            "displayValue": "DE000190"
        },
        {
            "displayName": "Dato for førstegangsindlæggelse",
            "displayValue": "16/12/2021"
        },
        {
            "displayName": "Dato for indlæggelse",
            "displayValue": "16/12/2021"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "2419"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "10/12/2021"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Indenrigs- og Boligmin., j.nr. 2021-6908"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}