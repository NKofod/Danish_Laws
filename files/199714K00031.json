{
    "id": 109561,
    "title": "1997 BTL 31   BETÆNKNING OVER FORSLAG TIL LOV OM ÆNDRING AF LOV OM ARBEJDSMARKEDETS   TILLÆGSPENSION MED FLERE LOVE (MIDLERTIDIG PENSIONSOPSPARING)    NR L 31 1997-98. 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1997/1 BTL 31",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 31 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om Arbejdsmarkedets  \r\n\r\n Tillægspension med flere love (Midlertidig pensionsopsparing) <BR>  \r\n\r\n Nr L 31 1997-98. 1. samling </P>  \r\n\r\n<P></P>  \r\n\r\n<P>Afgivet af Arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19971022 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i to møder og har herunder stillet  \r\n\r\n spørgsmål til arbejdsministeren, som denne har besvaret skriftligt. To af  \r\n\r\n disse spørgsmål og arbejdsministerens svar herpå er optrykt som bilag til  \r\n\r\n betænkningen. </P>  \r\n\r\n<P>Endvidere har udvalget modtaget skriftlige henvendelser fra Dansk Handel  \r\n\r\n &amp; Service og Håndværksrådet. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Det Radikale Venstres og Centrum-Demokraternes  \r\n\r\n medlemmer af udvalget) lovforslaget til <I> vedtagelse uændret.</I>  </P>  \r\n\r\n<P>En del af flertallet (Venstres og Det Konservative Folkepartis medlemmer  \r\n\r\n af udvalget) har særligt noteret sig arbejdsministerens tilsagn om fuld  \r\n\r\n kompensation til kommunerne. </P>  \r\n\r\n<P>Et <I>mindretal</I> (Socialistisk Folkepartis medlem af udvalget)  \r\n\r\n indstiller lovforslaget til <I>forkastelse</I> ved 3. behandling. </P>  \r\n\r\n<P>Men dette ændrer ikke ved, at SF erkender, at der i den nuværende  \r\n\r\n situation er fornuft i at lave visse forbrugsbegrænsende foranstaltninger.  \r\n\r\n Det skyldes, at der på det seneste er sket en forbrugsudvidelse hos de  \r\n\r\n økonomisk velstillede, en udvidelse, der i 1998 kan blive endnu kraftigere.  \r\n\r\n</P>  \r\n\r\n<P>Denne forbrugsudvidelse hænger bl.a. sammen med den skattereform, som blev  \r\n\r\n vedtaget i 1993, og som netop har givet de økonomisk velstillede øgede  \r\n\r\n forbrugsmuligheder. Det har også været med til at presse huspriserne op, så  \r\n\r\n mange husejere har fået mere friværdi i deres huse, en friværdi, der kan  \r\n\r\n belånes med henblik på øget forbrug. </P>  \r\n\r\n<P>Derfor kan det være rimeligt at se på indskrænkninger i forbruget hos  \r\n\r\n disse mennesker. </P>  \r\n\r\n<P>Det er ikke rimeligt, at lavindkomstgrupper - kassedamen, den arbejdsløse  \r\n\r\n og bistandsklienten - skal straffes, fordi kontorchefen, direktøren og  \r\n\r\n lektoren har fået og får store skattelettelser og derfor kan få et  \r\n\r\n overforbrug. </P>  \r\n\r\n<P>Derfor er dette lovforslag om en generel bunden opsparing ikke socialt  \r\n\r\n rimeligt. For selv om alle på arbejdsmarkedet med en indkomst på mindst  \r\n\r\n 34.500 kr. skal betale 1 procent virker den bundne opsparing meget  \r\n\r\n forskelligt, da den trækkes fra i indkomstskatten. Lavindkomstgrupperne  \r\n\r\n betaler mere end 0,5 pct., mens højindkomstgrupperne betaler noget under 0,5  \r\n\r\n pct. af deres indkomst. Dertil kommer, at når kontanthjælpsmodtagerne  \r\n\r\n afkræves 1.300 kr., er deres nettobidrag betydeligt højere, idet de ofte ikke  \r\n\r\n har en indtægt på 130.000 kr. </P>  \r\n\r\n<P>Dertil kommer, at det alene er de økonomisk velstillede, der har fået og  \r\n\r\n får store skattelettelser og dermed har mulighed for et overforbrug. </P>  \r\n\r\n<P>Kassedamen har stort set ikke fået og får ikke i 1998 skattelettelser,  \r\n\r\n fordi den statslige skattelettelse næsten opsluges af skattestigninger til  \r\n\r\n kommunen og amtet for lavindkomstgrupperne. Derimod har højindkomstgrupperne  \r\n\r\n fået store skattelettelser. </P>  \r\n\r\n<P>Beregningerne, jf. ministerens svar, viser, at lavindkomster på  \r\n\r\n 100.000-150.000 kr., der i gennemsnit får en skattelettelse på 1.160 kr.,  \r\n\r\n netto skal bidrage med 670 kr. En nettogevinst på 490 kr. </P>  \r\n\r\n<P>Indkomstgruppen 400.000-500.000 kr., der i gennemsnit får en  \r\n\r\n skattelettelse på 4.355 kr., skal bidrage med 2.115 kr. En nettogevinst på  \r\n\r\n 2.240 kr. </P>  \r\n\r\n<P>Millionærer, der i gennemsnit får en skattelettelse på 21.245 kr., skal  \r\n\r\n bidrage med 6.070 kr. En nettogevinst på 15.175 kr. </P>  \r\n\r\n<P>Det er derfor, SF har foreslået, at en bunden opsparing alene skal omfatte  \r\n\r\n indtægter over 250.000 kr., og at der skal betales en vis procentdel af  \r\n\r\n indtægten over de 250.000 kr. </P>  \r\n\r\n<P>SF tilbød regeringen et økonomisk indgreb, der begrænsede forbruget. Men  \r\n\r\n vel at mærke hos de økonomisk velstillede. Ikke hos kassedamen, den  \r\n\r\n arbejdsløse og bistandsklienten. Alligevel valgte regeringen at lave et  \r\n\r\n forlig med Venstre og Det Konservative Folkeparti om en bunden opsparing, der  \r\n\r\n også omfatter kassedamen, dagpengemodtagere og kontanthjælpsmodtagere. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling. </P>  \r\n\r\n<P>Et <I>tredje mindretal</I> (Enhedslistens medlem af udvalget) indstiller  \r\n\r\n lovforslaget til <I>forkastelse</I> ved 3. behandling. </P>  \r\n\r\n<P> <I>Jan Petersen (S)</I> fmd. <I>Ole Vagn Christensen (S) Poul Erik  \r\n\r\n Dyrlund (S) </I></P>  \r\n\r\n<P>Lone Møller (S)  <I>Jens Peter Vernersen (S) Aage Frandsen </I></P>  \r\n\r\n<P>(SF) nfmd. <I>Vibeke Peschardt (RV)</I>  <I>Jette Gottlieb (EL) Sonja  \r\n\r\n Albrink </I></P>  \r\n\r\n<P>(CD) Helge Sander (V) Charlotte Antonsen (V)  <I>Flemming Oppfeldt (V)  \r\n\r\n</I></P>  \r\n\r\n<P>Ulla Tørnæs (V) Bendt Bendtsen (KF) Frank Dahlgaard (KF)  <I>Brian  \r\n\r\n</I></P>  \r\n\r\n<P>Mikkelsen (KF) Annette Just (FP) </P>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n<P> <B>Bilag</B>  </P>  \r\n\r\n<P> <B>Nogle af udvalgets spørgsmål til arbejdsministeren og dennes svar  \r\n\r\n herpå</B>  </P>  \r\n\r\n<P> <I>Spørgsmål nr. 2:</I>  </P>  \r\n\r\n<P>Det bedes oplyst, hvor stort et beløb lønmodtagere med forskellige  \r\n\r\n indkomster kommer til at bidrage med opgjort netto efter reduktion af  \r\n\r\n indkomstskat, samt hvor stor en procentdel dette udgør af lønindkomsten. Der  \r\n\r\n udbedes oplysninger for indkomster i intervallet 50.000-1 mio. kr. Der  \r\n\r\n udbedes tilsvarende oplysninger for et medlem af en arbejdsløshedskasse, som  \r\n\r\n modtager dagpenge i hele 1998. </P>  \r\n\r\n<P> <I>Svar:</I>  </P>  \r\n\r\n<P>De ønskede oplysninger fremgår af nedenstående tabel, hvor der for  \r\n\r\n erhvervsaktive familier er vist de fordelingsmæssige konsekvenser af at  \r\n\r\n opkræve et midlertidigt bidrag til ATP-fonden på 1 pct. af grundlaget for  \r\n\r\n arbejdsmarkedsbidraget i 1998 og at opkræve et bidrag af dagpenge- og  \r\n\r\n kontanthjælpsmodtagere svarende til 1.300 kr. på helårsbasis. Der er tillige  \r\n\r\n indregnet en bagatelgrænse for bidraget på 345 kr. for små indkomster. </P>  \r\n\r\n<P> <I>Reduktion af rådighedsbeløb som følge af midlertidigt bidrag til  \r\n\r\n ATP-fonden i 1998 for erhvervsaktive familier fordelt efter indkomst.  \r\n\r\n 1998.</I>  </P>  \r\n\r\n<PRE>  \r\n\r\n ---------------------------------------------------------------------  \r\n\r\n Familiens personlige                    Erhvervsaktive  \r\n\r\n indkomst før fradrag af ---------------------------------------------  \r\n\r\n arbejdsmarkedsbidrag    Antal familier  Gns. reduktion af  Reduktion  \r\n\r\n                                          rådighedsbeløb    i pct. af  \r\n\r\n                                        (bidrag efter skat) indkomst  \r\n\r\n ---------------------------------------------------------------------  \r\n\r\n      Kr.                  (1.000)            Kr.              Kr.  \r\n\r\n  50.000-   100.000 .....    115             435              0,53  \r\n\r\n 100.001-   150.000 .....    225             670              0,52  \r\n\r\n 150.001-   175.000 .....    140             805              0,50  \r\n\r\n 175.001-   200.001 .....    155             975              0,52  \r\n\r\n 200.001-   250.001 .....    325           1.170              0,52  \r\n\r\n 250.001-   300.000 .....    230           1.315              0,48  \r\n\r\n 300.001-   400.000 .....    290           1.575              0,45  \r\n\r\n 400.001-   500.000 .....    255           2.115              0,47  \r\n\r\n 500.001-   750.000 .....    235           2.630              0,45  \r\n\r\n 750.001- 1.000.000 .....     40           3.625              0,43  \r\n\r\n Over     1.000.000 .....     15           6.070              0,44  \r\n\r\n ---------------------------------------------------------------------  \r\n\r\n I alt      .............  2.025           1.470              0,47  \r\n\r\n ---------------------------------------------------------------------  \r\n\r\n</PRE>  \r\n\r\n<P>Anm.: Lovmodelberegninger på basis af en stikprøve på ca. 0,3 pct. af  \r\n\r\n befolkningen i 1995. </P>  \r\n\r\n<P>Den gennemsnitlige reduktion i rådighedsbeløb pr. erhvervsaktive familie  \r\n\r\n udgør 1.470 kr., svarende til ca. 1/2 pct. af indkomsten. </P>  \r\n\r\n<P>Det maksimale dagpengebeløb for 1998 udgør 139.880 kr. Det foreslåede  \r\n\r\n midlertidige bidrag på 1.300 kr. på helårsbasis for dagpengemodtagere vil  \r\n\r\n reducere rådighedsbeløbet med 622 kr. beregnet i en gennemsnitskommune i  \r\n\r\n 1998. Reduktionen udgør ca. 0,44 af dagpengebeløbet. </P>  \r\n\r\n<P> <I>Spørgsmål nr. 3:</I>  </P>  \r\n\r\n<P>Som sammenligningsgrundlag ønskes tilsvarende oplysninger om virkningen af  \r\n\r\n ændringerne i indkomstskatten fra 1997 til 1998 før indregning af den ekstra  \r\n\r\n ATP-opsparing. Der bedes anvendt beløbsgrænser, bundfradrag m.v. som gældende  \r\n\r\n i 1998, men satser, kommune- og amtsskat, skråt skatteloft etc. for de to  \r\n\r\n respektive år. </P>  \r\n\r\n<P> <I>Svar:</I>  </P>  \r\n\r\n<P>De ønskede oplysninger fremgår af nedenstående tabel, hvor der for  \r\n\r\n erhvervsaktive familier er vist fremgangen i rådighedsbeløb i 1998 som følge  \r\n\r\n af ændringen i stasskattesatser, skatteloft og kommunale indkomstskatter fra  \r\n\r\n 1997 til 1998. Der er i de repræsentative beregninger for 1998 anvendt de  \r\n\r\n faktiske kommuneskatteprocenter, som netop er blevet fastsat. </P>  \r\n\r\n<P> <I>Fremgang i rådighedsbeløb som følge af ændringer i skattesatser i 1998  \r\n\r\n for erhvervsaktive familier fordelt efter indkomst. (Ekskl. midlertidigt  \r\n\r\n AT&gt;P-bidrag). 1998.</I>  </P>  \r\n\r\n<PRE>  \r\n\r\n ---------------------------------------------------------------------  \r\n\r\n Familiens personlige                    Erhvervsaktive  \r\n\r\n indkomst før fradrag af ---------------------------------------------  \r\n\r\n arbejdsmarkedsbidrag    Antal familier  Gns. reduktion af  Reduktion  \r\n\r\n                                          rådighedsbeløb    i pct. af  \r\n\r\n                                        (bidrag efter skat) indkomst  \r\n\r\n ---------------------------------------------------------------------  \r\n\r\n      Kr.                  (1.000)            Kr.              Kr.  \r\n\r\n  50.000-   100.000 .....     115             610             0,75  \r\n\r\n 100.001-   150.000 .....     225           1.160             0,91  \r\n\r\n 150.001-   175.000 .....     140           1.535             0,95  \r\n\r\n 175.001-   200.001 .....     155           1.745             0,93  \r\n\r\n 200.001-   250.001 .....     325           2.175             0,97  \r\n\r\n 250.001-   300.000 .....     230           2.715             0,99  \r\n\r\n 300.001-   400.000 .....     290           3.460             1,00  \r\n\r\n 400.001-   500.000 .....     255           4.355             0,98  \r\n\r\n 500.001-   750.000 .....     235           6.500             1,11  \r\n\r\n 750.001- 1.000.000 .....      40          11.330             1,35  \r\n\r\n Over     1.000.000 .....      15          21.245             1,53  \r\n\r\n ---------------------------------------------------------------------  \r\n\r\n I alt  .................   2.025           3.215             1,04  \r\n\r\n ---------------------------------------------------------------------  \r\n\r\n</PRE>  \r\n\r\n<P>Anm.: Lovmodelberegninger på basis af en stikprøve på ca. 0,3 pct. af  \r\n\r\n befolkningen i 1995. </P>  \r\n\r\n<P>Den gennemsnitslige fremgang i rådighedsbeløb pr. erhvervsaktive familie  \r\n\r\n udgør ca. 3.200 kr., svarende til ca. 1 pct. af indkomsten. </P>  \r\n\r\n<P>For en dagpengemodtager med maks. dagpengebeløb i 1998 på 139.880 kr. og  \r\n\r\n fradrag for kontingenter til fagforening og A-kasse på 9.500 kr. vil  \r\n\r\n fremgangen i rådighedsbeløb som følge af ændringer i skattesatserne i 1998 i  \r\n\r\n en gennemsnitskommune blive på 1.484 kr. eller ca. 1,1 pct. af  \r\n\r\n dagpengebeløbet før indregning af midlertidigt ATP-bidrag. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "30/10/1997"
        },
        {
            "displayName": "Accession",
            "displayValue": "199714K00031"
        },
        {
            "displayName": "Entydig dokumentidentifikation",
            "displayValue": "CL008034"
        },
        {
            "displayName": "Dato for førstegangsindlæggelse",
            "displayValue": "30/10/1997"
        },
        {
            "displayName": "Dato for indlæggelse",
            "displayValue": "30/10/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "31"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}