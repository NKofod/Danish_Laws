{
    "id": 108487,
    "title": "1996 BTL 270   BETÆNKNING OVER FORSLAG TIL LOV OM ÆNDRING AF LOV OM SOCIAL BISTAND OG LOV   OM DAGPENGE VED SYGDOM ELLER FØDSEL (REGLER OM FLEKSJOB M.V.)    NR L 270 1996-97, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1996/1 BTL 270",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 270 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om social bistand og lov  \r\n\r\n om dagpenge ved sygdom eller fødsel (Regler om fleksjob m.v.) <BR>  \r\n\r\n Nr L 270 1996-97, 1. samling </P>  \r\n\r\n<P></P>  \r\n\r\n<P>Afgivet af Socialudvalget </P>  \r\n\r\n<P></P>  \r\n\r\n<P>Afgivet: 19970523 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til socialministeren, som denne har besvaret </P>  \r\n\r\n<P>skriftligt. </P>  \r\n\r\n<P>Nogle af udvalgets spørgsmål og socialministerens svar herpå er tillige  \r\n\r\n med en skriftlig henvendelse optrykt som bilag til betænkningen. </P>  \r\n\r\n<P>Endvidere har udvalget modtaget skriftlige henvendelser fra: </P>  \r\n\r\n<P>Børne- og Ungdomspædagogernes Landsforbund, </P>  \r\n\r\n<P>Dansk Handicap Forbund og </P>  \r\n\r\n<P>Landsorganisationen i Danmark. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Det Radikale Venstres og Centrum-Demokraternes  \r\n\r\n medlemmer af udvalget) lovforslaget til <I>vedtagelse uændret.</I>  </P>  \r\n\r\n<P>Et <I>mindretal</I> (Socialistisk Folkepartis og Enhedslistens medlemmer  \r\n\r\n af udvalget) indstiller lovforslaget til <I>vedtagelse</I> med de stillede  \r\n\r\n ændringsforslag. </P>  \r\n\r\n<P>En del af mindretallet (Enhedslistens medlem af udvalget) er glad for, at  \r\n\r\n der kommer en lovgivning på området, hvor der bliver skabt et  \r\n\r\n hovedforsørgelsesgrundlag for personer i støttet beskæftigelse af  \r\n\r\n helbredsmæssige årsager. Mindretallet har med tilfredshed bemærket, at  \r\n\r\n revalidering går forud for fleksjob, at aflønningen sker på  \r\n\r\n overenskomstmæssige vilkår og fastsættes i samarbejde med de faglige  \r\n\r\n organisationer. </P>  \r\n\r\n<P>Mindretallet ønsker imidlertid at understrege vigtigheden af, at der i  \r\n\r\n arbejdet med at gøre arbejdsmarkedet rummeligt og fleksibelt også arbejdes  \r\n\r\n aktivt med at fastholde de personer i beskæftigelse, som f.eks. er blevet  \r\n\r\n nedslidt efter mange års arbejde. Arbejdsmarkedets eget ansvar er et vigtigt  \r\n\r\n element, derfor skal mest muligt udvikles og løses i overenskomsterne mellem  \r\n\r\n arbejdsmarkedets parter. Dansk Arbejdsgiverforening gør i deres høringssvar  \r\n\r\n opmærksom på samme problemstilling, nemlig at loven kan give det indtryk, at  \r\n\r\n der primært satses på tilskudsbaserede fleksjob på bekostning af ansættelse i  \r\n\r\n henhold til overenskomsternes sociale kapitler. </P>  \r\n\r\n<P>Et <I>andet mindretal</I> (Fremskridtspartiets medlem af udvalget) vil  \r\n\r\n redegøre for sin stilling til lovforslaget og de stillede ændringsforslag ved  \r\n\r\n 2. behandling. </P>  \r\n\r\n<P>ÆndringsforslagAf et <I>mindretal</I> (EL), tiltrådt af et  \r\n\r\n<I>mindretal</I> (SF): </P>  \r\n\r\n<P>Til § 1 <B>1)</B> I den under <I>nr. 6</I> foreslåede <I>§ 49 c</I>  \r\n\r\n affattes <I>stk. 2</I> således: </P>  \r\n\r\n<P> <I>&#187;Stk. 2.</I> Kommunalbetyrelsen og amtsrådet har pligt til at  \r\n\r\n give tilbud efter § 49 a på fuld tid, medmindre den ansatte foretrækker  \r\n\r\n deltidsansættelse eller skånehensyn til den enkelte bedst opfyldes ved  \r\n\r\n deltid.&#171; </P>  \r\n\r\n<P> <B>2)</B> I den under <I>nr. 6</I> foreslåede <I>§ 49 c</I> indsættes  \r\n\r\n efter stk. 2 som nyt stykke: </P>  \r\n\r\n<P> <I>&#187;Stk. 3.</I> Personer, der er ansat på deltid i fleksjob på grund  \r\n\r\n af skånehensyn, aflønnes for fuldtid.&#171; </P>  \r\n\r\n<P> <B>3)</B> I det under <I>nr. 6</I> foreslåede <I>§ 49 d, stk. 2,</I>  \r\n\r\n udgår &#187;82 pct. af arbejdsløshedsdagpengenes&#171;. </P>  \r\n\r\n<P> <B>4)</B> I den under <I>nr. 6</I> foreslåede <I>§ 49 d</I> affattes  \r\n\r\n<I>stk. 3</I> således: </P>  \r\n\r\n<P>&#187; <I>Stk. 3.</I> Ledighedsydelsen kan udbetales, indtil  \r\n\r\n kommunalbestyrelsen eller amtsrådet giver et nyt tilbud om et rimeligt  \r\n\r\n fleksjob.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 og 2 Det foreslås, at kommunalbestyrelsen og amtsrådet har pligt  \r\n\r\n til at tilbyde et fleksjob på fuldtid, medmindre den ansatte af skånehensyn  \r\n\r\n kun kan bestride et deltidsjob. </P>  \r\n\r\n<P>Til nr. 3 Forslagsstilleren synes, det er uacceptabelt, at en person, som  \r\n\r\n bliver fyret fra et fleksjob, kun kan få 82 pct. af arbejdsløshedsdagpengene.  \r\n\r\n Ministerens begrundelse herfor, nemlig at personer i fleksjob ikke behøver at  \r\n\r\n være medlem af en arbejdsløshedskasse og derved sparer bidrag, er ikke en  \r\n\r\n reel begrundelse. Det sparede bidrag kan kun begrunde en nedsættelse af  \r\n\r\n ledighedsydelsen med nogle få procent. </P>  \r\n\r\n<P>Til nr. 4 Forslagsstilleren ønsker en ligestilling mellem personer i  \r\n\r\n fleksjob og i ordinær beskæftigelse. Dette opnås bl.a. ved, at  \r\n\r\n ledighedsydelsen kan udbetales, indtil et nyt tilbud om fleksjob foreligger.  \r\n\r\n</P>  \r\n\r\n<P>Jørn Pedersen (S) Else Marie Mortensen (S) Jan Petersen (S) Peder Sass (S)  \r\n\r\n Grete Schødts (S) Villy Søvndal (SF) fmd. <I>Dorit Myltoft (RV) Bruno Jerup  \r\n\r\n (EL) Sonja Albrink (CD) Erik Larsen (V) Else Winther Andersen (V) Flemming  \r\n\r\n Oppfeldt (V) Lars Løkke Rasmussen (V) Karen Højte Jensen (KF) Jens Jørgensen  \r\n\r\n (KF) Lene Espersen (KF) Tom Behnke (FP)</I> nfmd. Dansk Folkeparti havde ikke  \r\n\r\n medlemmer i udvalget. </P>  \r\n\r\n<P> <B>Bilag I </B></P>  \r\n\r\n<P>Nogle af udvalgets spørgsmål til socialministeren og dennes svar herpå  \r\n\r\n</P>  \r\n\r\n<P> <I>Spørgsmål 4:</I>  </P>  \r\n\r\n<P>Hvis en konkret persons skånehensyn kun muliggør et deltidsjob, hvilket  \r\n\r\n timetal vil vedkommende da få udbetalt løn for? </P>  \r\n\r\n<P> <I>Svar:</I>  </P>  \r\n\r\n<P>Personer, der opfylder betingelserne for at få fleksjob, har ret til  \r\n\r\n tilbud på fuld tid. </P>  \r\n\r\n<P>Der er vide rammer for den nærmere tilrettelæggelse af arbejdet, som  \r\n\r\n aftales mellem arbejdsgiver og arbejdstager. Når arbejdstiden tilrettelægges,  \r\n\r\n kan der herved tages hensyn til karakteren af den nedsatte arbejdsevne. Det  \r\n\r\n betyder f.eks., at der kan tages hensyn til, at vedkommende kan have behov  \r\n\r\n for hvilepauser, behov for fravær eller behov for periodevis at gå ned i tid.  \r\n\r\n Sådanne reguleringer i forhold til arbejdstiden kan foretages, også når der  \r\n\r\n udbetales løn for fuld arbejdstid. </P>  \r\n\r\n<P>Den nedsatte arbejdsevne kan manifestere sig både ved, at den pågældende  \r\n\r\n ikke kan arbejde fuldt effektivt på fuld tid, og ved at den pågældende kan  \r\n\r\n arbejde fuldt effektivt, men da kun på nedsat tid. Det betyder, at der også  \r\n\r\n mere permanent er mulighed for at aftale en kortere arbejdstid, uanset at  \r\n\r\n aflønningen baseres på fuld tid. Der er ikke i lovforslaget fastsat nogen  \r\n\r\n grænse for, hvor langt en person kan gå ned i tid og samtidig modtage løn for  \r\n\r\n fuld arbejdstid. Samlet set skal arbejdspræstationen sættes i forhold til den  \r\n\r\n begrænsning i arbejdsevnen, som danner grundlag for fastsættelse af  \r\n\r\n løntilskuddet. </P>  \r\n\r\n<P>Det afgørende er, at de involverede parter i det enkelte tilfælde kan  \r\n\r\n finde en konkret løsning, som er i overensstemmelse med de lokale forhold.  \r\n\r\n</P>  \r\n\r\n<P> <I>Spørgsmål 5:</I>  </P>  \r\n\r\n<P>Vil ministeren uddybe personbeskrivelsen i § 49 a, så den bliver klarest  \r\n\r\n mulig? </P>  \r\n\r\n<P> <I>Svar:</I>  </P>  \r\n\r\n<P>De personer, der kan få fleksjob, er personer med en konstateret varig  \r\n\r\n begrænsning i arbejdsevnen, der ikke modtager social pension, og hvor  \r\n\r\n revalidering til normal beskæftigelse ikke er mulig. </P>  \r\n\r\n<P>Begrænsninger i arbejdsevnen kan antage mange former. De kan f.eks. være  \r\n\r\n opstået som følge af en pludseligt opstået skade, eller de kan være opstået  \r\n\r\n som følge af årelang påvirkning. Da samtidig en eventuel revalidering baserer  \r\n\r\n sig på en individuel vurdering, vil det ikke være hensigtsmæssigt at foretage  \r\n\r\n en skarpere afgrænsning af de personer, der er berettiget til fleksjob. </P>  \r\n\r\n<P>Det kan i nogle tilfælde være vanskeligt at afgøre, om en person opfylder  \r\n\r\n betingelserne for at få tilbud om fleksjob, eller om personen har ret til en  \r\n\r\n anden type tilbud. Kommunen skal derfor være særlig opmærksom på, om  \r\n\r\n personer, der gentagne gange har deltaget i andre typer af aktiverende  \r\n\r\n forløb, og som ikke revalideres, er berettiget til tilbud om fleksjob. </P>  \r\n\r\n<P>Tilsvarende skal kommunen være særlig opmærksom på, om personer, der i  \r\n\r\n længere perioder har modtaget forsørgelsesydelser fra det offentlige, f.eks.  \r\n\r\n i form af arbejdsløshedsdagpenge eller sygedagpenge, og som ikke længere  \r\n\r\n opfylder betingelserne herfor, er berettiget til fleksjob. </P>  \r\n\r\n<P>Endelig skal man være opmærksom på, at der kan være personer, hvis  \r\n\r\n arbejdsevne er begrænset på grund af nedsat fysisk eller psykisk  \r\n\r\n funktionsevne eller særlige sociale problemer, og som ikke kan benytte tilbud  \r\n\r\n om fleksjob. De kan i stedet få beskyttet beskæftigelse efter bestemmelserne  \r\n\r\n i forslag til lov om social service (L 229). Det gælder f.eks. nogle  \r\n\r\n udviklingshæmmede og sindslidende. </P>  \r\n\r\n<P> <I>Spørgsmål 11:</I>  </P>  \r\n\r\n<P>Hvad er forholdet mellem løn og tilskudssatserne? </P>  \r\n\r\n<P> <I>Svar:</I>  </P>  \r\n\r\n<P>Reglerne om <I>kommunalt tilskud til lønnen</I> til en person i fleksjob  \r\n\r\n er fastsat i § 49 b. </P>  \r\n\r\n<P>Det fremgår af § 49 b, stk. 2, at tilskuddet er 1/3, 1/2 eller 2/3 af  \r\n\r\n lønnen afhængig af graden af den nedsatte arbejdsevne. Tilskuddet kan dog  \r\n\r\n efter § 49 b, stk. 3, <I>ikke overstige</I> 1/3 <I>,</I> 1/2 <I>eller</I> 2/3  \r\n\r\n<I>af den mindste</I> overenskomstmæssige løn. </P>  \r\n\r\n<P> <I>Lønfastsættelsen</I> sker uafhængig af tilskud til lønnen. </P>  \r\n\r\n<P>Efter § 49 c fastsættes løn- og øvrige arbejdsvilkår som udgangspunkt  \r\n\r\n efter de kollektive overenskomster på ansættelsesområdet, herunder de sociale  \r\n\r\n kapitler. Dette åbner mulighed for, at lønnen i et fleksjob kan fastsættes  \r\n\r\n højere end overenskomstens begyndelsesløn, og hvis man anvender de sociale  \r\n\r\n kapitler, vil der på nogle overenskomstområder være mulighed for at aftale en  \r\n\r\n løn under overenskomstens mindsteløn. </P>  \r\n\r\n<P> <I>§§ 49 b, stk. 2 og 3, medfører samlet:</I>  </P>  \r\n\r\n<P>1) Tilskuddet beregnes direkte i forhold til den aftalte løn, hvis  \r\n\r\n<I>lønnen svarer til mindstelønnen.</I> Tilskuddet vil her svare til det  \r\n\r\n maksimale tilskudsbeløb. </P>  \r\n\r\n<P>2) Tilskuddet beregnes direkte i forhold til den aftalte løn, hvis  \r\n\r\n<I>lønnen er fastsat efter oversnskomstens sociale kapitel under  \r\n\r\n mindstelønnen.</I> Tilskuddet vil her være mindre end det maksimale  \r\n\r\n tilskudsbeløb. </P>  \r\n\r\n<P>3) Tilskuddet beregnes <I>ikke</I> direkte i forhold til <I>den aftalte  \r\n\r\n løn, hvis denne overstiger mindstelønnen,</I> f.eks. fordi lønnen er fastsat  \r\n\r\n efter en overenskomst, som indebærer, at den pågældende placeres på et højere  \r\n\r\n løntrin end mindstelønnen. Tilskuddet vil her være det maksimale  \r\n\r\n tilskudsbeløb. </P>  \r\n\r\n<P> <B>Bilag II </B></P>  \r\n\r\n<P>Henvendelse fra Dansk Handicap Forbund: </P>  \r\n\r\n<P>Dansk Handicap Forbund Den 21. maj 1997 </P>  \r\n\r\n<P>Hans Knudsens Plads 1A </P>  \r\n\r\n<P>2100 København Ø </P>  \r\n\r\n<P> <I>Høringssvar til forslag vedr. regler om flexjob m.v. </I></P>  \r\n\r\n<P>Indledning </P>  \r\n\r\n<P>Socialministeren har fremsat lovforslag, der skal styrke  \r\n\r\n beskæftigelsesmulighederne for personer med varige begrænsninger i  \r\n\r\n arbejdsevnen. Formålet er at begrænse tilgangen til førtidspension.  \r\n\r\n Socialministeren vil indføre flexjob, hvor det offentlige - staten - yder et  \r\n\r\n løntilskud på 1/3, 1/2 eller 2/3 af mindstelønnen. Kommunerne skal tilbyde  \r\n\r\n personer med varige begrænsninger i arbejdsevnen et sådant flexjob, og  \r\n\r\n førtidspension kan først tilkendes, hvis alle relevante aktiverings,-  \r\n\r\n revaliderings,- og behandlingsmæssige foranstaltninger har vist sig  \r\n\r\n resultatløse. </P>  \r\n\r\n<P>Karen Jespersen forsøger nu, ved at appellere til virksomhedernes sociale  \r\n\r\n ansvar, at skabe et mere rummeligt arbejdsmarked, hvor der bliver plads til  \r\n\r\n alle. Der sigtes mod inden år 2005 at få oprettet 30-40.000 flexjob i den  \r\n\r\n private og offentlige sektor. </P>  \r\n\r\n<P>Dansk Handicap Forbund støtter regeringens bestræbelser på at sikre  \r\n\r\n mennesker med handicap bedre beskæftigelsesmuligheder, først og fremmest  \r\n\r\n gennem lønarbejde på almindelige vilkår på det ordinære arbejdsmarked og  \r\n\r\n sekundært gennem flexjob med løntilskud. </P>  \r\n\r\n<P>Vi finder det derfor positivt, at personer med handicap enten gennem  \r\n\r\n &#187;arbejdsfastholdelse&#171; bevarer tilknytningen til arbejdsmarkedet  \r\n\r\n eller tilbydes et flexjob frem for en passiv og ofte isoleret tilværelse på  \r\n\r\n førtidspension. </P>  \r\n\r\n<P>Lovforslaget mangler desværre klare retsgarantier, der sikrer personer med  \r\n\r\n nedsat arbejdsevne et flexjob og dermed et rimeligt forsørgelsesgrundlag.  \r\n\r\n Kommunerne skal anvise personer med varigt nedsat arbejdsevne et flexjob -  \r\n\r\n men hvis de nu ikke kan - er vedkommende fortsat henvist til bistandshjælp og  \r\n\r\n aktivering - uden tidsbegrænsning. Disse 2 huller <I>skal</I> lukkes. Dernæst  \r\n\r\n skal personer ansat i et flexjob være omfattet af en overenskomst, der sikrer  \r\n\r\n dem de kollektive rettigheder, der gælder på det øvrige arbejdsmarked. </P>  \r\n\r\n<P> <I>Kommentarer til lovforslaget </I></P>  \r\n\r\n<P>§ 49 b </P>  \r\n\r\n<P>Løntilskuddet skal beregnes af den <I>gennemsnitlige</I>  \r\n\r\n overenskomstmæssige timeløn inden for det pågældende fagområde. </P>  \r\n\r\n<P>Forslaget indebærer mulighed for gradueret løntilskud fra 1/3 til 2/3. Des  \r\n\r\n ringere arbejdsevne - des højere løntilskud. Vi finder det positivt, at der  \r\n\r\n er denne mulighed, men 2/3 løntilskud må vel bygge på, at vedkommende kun har  \r\n\r\n 1/3 restarbejdsevne? 1/3 resterhvervsevne udløser i dag højeste  \r\n\r\n førtidspension. Denne gruppe skal sikres ret til at <I>vælge</I> mellem  \r\n\r\n flexjob og højeste førtidspension. </P>  \r\n\r\n<P> <I>§ 49 c</I>  </P>  \r\n\r\n<P>I forhold til det konkrete lovforslag hilser vi det velkommen, at der som  \r\n\r\n noget nyt ikke er fastsat bestemmelser om lønnen. Løn og øvrige arbejdsvilkår  \r\n\r\n skal aftales mellem arbejdsgiver og den ansatte (§ 49 c). </P>  \r\n\r\n<P>Vi ønsker præciseret i lovteksten, at der i forbindelse med oprettelse af  \r\n\r\n flexjob <I>skal indgås en overenskomst</I> mellem arbejdsgiver og den  \r\n\r\n ansatte, der sikrer den ansatte i flexjob de samme kollektive rettigheder,  \r\n\r\n der gælder på det ordinære arbejdsmarked. Her tænkes bl.a. på  \r\n\r\n a-kasse-rettigheder, ret til lønforhandlinger, anciennitetstillæg, uddannelse  \r\n\r\n og ferie. </P>  \r\n\r\n<P> <I>§ 49 d</I>  </P>  \r\n\r\n<P>Vi er positive over for ledighedsydelsen - idet den er et skridt på vejen  \r\n\r\n henimod en sikring af forsørgelsesgrundlaget for personer, der er ledige  \r\n\r\n mellem 2 skånejob. Ledighedsydelsen for handicappede skal ligestiles med  \r\n\r\n dagpengeydelsen, der gælder for det øvrige arbejdsmarked - og ikke kun udgøre  \r\n\r\n 82 pct. af dagpengeniveauet. Og hvorfor skal handicappede kun være berettiget  \r\n\r\n til ledighedsydelsen i max. 3 mdr. inden for 24 mdr.? </P>  \r\n\r\n<P>Der er dog fortsat et forsørgelseshul i den periode, der går fra at en  \r\n\r\n person er visiteret til et flexjob og får anvist et flexjob. Vi vil foreslå,  \r\n\r\n at der indføres en tidsfrist på 3 mdr. for den periode, der må gå mellem  \r\n\r\n visiteret og anvist flexjob. Herefter skal forsørgelsesniveauet være  \r\n\r\n ledighedsydelsen. </P>  \r\n\r\n<P>Vi finder det meget uheldigt, at ydelsen ikke er en sikringsydelse under  \r\n\r\n arbejdsløshedsforsikringslovgivningen. I og med, at ydelsen lægges uden for  \r\n\r\n dette regi, vil incitamentet for at bevare et medlemskab af fagforening og  \r\n\r\n a-kasse bortfalde. Det betyder, at personen, der skal forhandle løn- og  \r\n\r\n arbejdsvilkår i et flexjob, ikke har <I>ret</I> til at trække på  \r\n\r\n tillidsrepræsentanten for det pågældende fagområde ved aftaleforhandlingerne  \r\n\r\n - og fagforeningen har en langt mindre interesse i at sikre, at der indgås en  \r\n\r\n overenskomst mellem ansat og arbejdsgiver. Den ansatte befinder sig i en  \r\n\r\n situation, hvor vedkommende reelt ikke kan stille krav til arbejdsgiveren i  \r\n\r\n angst for at miste flexjobbet og dermed forsørgelsesgrundlaget. </P>  \r\n\r\n<P>Handicappede skal have mulighed for et arbejde, der i indhold og omfang  \r\n\r\n svarer til kvalifikationer, interesseområde og funktionsevne, og vi ønsker  \r\n\r\n derfor præciseret, hvad der menes med et <I>rimeligt</I> tilbud om flexjob.  \r\n\r\n</P>  \r\n\r\n<P>Som det sidste i forhold til § 49 d finder vi ordvalget  \r\n\r\n &#187;uforskyldt&#171; uheldigt, og det giver klart associationer til  \r\n\r\n tidligere tiders moralske vurderinger i forbindelse med ret til socialhjælp.  \r\n\r\n Vi ser hellere, at der bruges samme vending som i lov om  \r\n\r\n arbejdsløshedsforsikring: &#187;Uden fyldestgørende grund ophører med sit  \r\n\r\n arbejde&#171;. </P>  \r\n\r\n<P> <I>§ 135 a</I>  </P>  \r\n\r\n<P>Det lyder positivt, at staten afholder udgifterne til løntilskud -  \r\n\r\n herunder også kommunernes udgifter til løntilskud. Det skal dog lige  \r\n\r\n bemærkes, at staten reducerer bloktilskuddet til kommunene med tilsvarende  \r\n\r\n beløb. </P>  \r\n\r\n<P>I &#187;Et arbejdsmarked for alle&#171; påpeger regeringen, at formålet  \r\n\r\n med loven dels er at forebygge udstødelse fra arbejdsmarkedet og dels at  \r\n\r\n skabe bedre muligheder for oprettelse af flexjob. Regeringen foreslår bl.a.,  \r\n\r\n at der skal kunne stilles krav til virksomheder, der varetager udliciterede  \r\n\r\n opgaver for f.eks. kommuner om, at en vis andel af virksomhedens beskæftigede  \r\n\r\n ansættes på særlige vilkår. </P>  \r\n\r\n<P>Hvis vi forfølger denne tankegang - vil regeringens krav om, at en vis  \r\n\r\n andel af virksomhedens beskæftigede skal ansættes på særlige vilkår, føre  \r\n\r\n direkte til udstødelse af arbejdskraft ansat på normale vilkår. </P>  \r\n\r\n<P>Eks.: Flere kommuner har udliciteret dele af hjemmeplejen til private  \r\n\r\n hjemmeservicefirmaer. Hvis disse firmaer fortsat skal have kommunen som  \r\n\r\n kunde, &#187;tvinges&#171; de til at ansætte personer i flexjob. Da vi taler  \r\n\r\n om en mindre privat virkosmhed, der økonomisk skal &#187;løbe rundt&#171;,  \r\n\r\n vil der med ansættelse af personer i flexjob blive et overskud af  \r\n\r\n arbejdskraft, som virksomheden bliver nødt til at skille sig af med. Vupti -  \r\n\r\n dermed sikres karrusellen. </P>  \r\n\r\n<P>Som handicappede må vi skarpt tage afstand fra, at oprettelse af flexjob  \r\n\r\n vil medføre udstødning af arbejdskraften på det &#187;almindelige&#171;  \r\n\r\n arbejdsmarked. Det vil hæmme enhver mulighed for integration og føre til, at  \r\n\r\n personer i flexjob bliver en uønsket paria på arbejdsmarkedet. </P>  \r\n\r\n<P>Hensigten med refusionsordningen i henhold til § 135 a er at stimulere til  \r\n\r\n oprettelse af flexjob i den private sektor. Det vil betyde udlicitering af  \r\n\r\n hjemmeplejen i langt større stil, end vi kender det i dag. </P>  \r\n\r\n<P> <I>Dansk Handicap Forbunds holdning til flexjob:</I>  </P>  \r\n\r\n<P>ansættelse skal så vidt muligt ske på det ordinære arbejdsmarked på  \r\n\r\n almindelige vilkår, </P>  \r\n\r\n<P>personer med nedsat arbejdsevne kan have behov for arbejde på særlige  \r\n\r\n vilkår - evt. flexjob med løntilskud, </P>  \r\n\r\n<P>personer med varigt nedsat erhvervsevne, der er visiteret til et flexjob,  \r\n\r\n skal sikres et forsørgelsesgrundlag på dagpengeniveau, såfremt kommunen ikke  \r\n\r\n kan skaffe et rimeligt flexjob, </P>  \r\n\r\n<P>handicappede skal sikres reel indflydelse på og sikring af, at et tilbudt  \r\n\r\n flexjob er i overensstemmelse med personens uddannelse, hidtidige  \r\n\r\n erhvervserfaring og funktionsevne, </P>  \r\n\r\n<P>overenskomsten skal give mulighed for nedsat arbejdstid eller tempo, </P>  \r\n\r\n<P>det er nødvendigt med et løntilskud betalt af det offentlige, og som  \r\n\r\n garanterer 37 timers <I>gennemsnitlig overenskomstmæssig løn,</I>  </P>  \r\n\r\n<P>vilkårene for flexjob skal sikre modtagerne de kollektive faglige  \r\n\r\n rettigheder, bl.a. dagpengelignende ydelse ved ledighed og sygdom, </P>  \r\n\r\n<P>mulighed for efterlønslignende ordninger for alle i flexjob uanset alder  \r\n\r\n ved ansættelse i flexjob, </P>  \r\n\r\n<P>der må ikke ske afskedigelser af den ordinære arbejdskraft ved oprettelse  \r\n\r\n af flexjob, </P>  \r\n\r\n<P>ved oprettelse af flexjob skal der indgås en overenskomst mellem den  \r\n\r\n ansatte og arbejdsgiveren på den enkelte arbejdsplads. </P>  \r\n\r\n<P>Karen Madsen </P>  \r\n\r\n<P>Hans Jørgen Møller </P>  \r\n\r\n<P>landsformand </P>  \r\n\r\n<P>formand f. socialpolitisk udvalg </P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i to møder. </P>  \r\n\r\n<P>Der er af et mindretal stillet et ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse uændret.</I>  \r\n\r\n Flertallet stemmer imod det af mindretallet stillede ændringsforslag. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>vedtagelse</I> med det stillede ændringsforslag. </P>  \r\n\r\n<P>Fremskridtspartiet kan efter en samlet vurdering af lovforslaget  \r\n\r\n konstatere, at det er et skridt i den rigtige retning. Fremskridtspartiet  \r\n\r\n støtter hovedsigtet med lovforslaget, nemlig at gøre noget mere for dem, som  \r\n\r\n ikke kan være 100 pct. med på arbejdsmarkedet, og på den måde sikre, at de  \r\n\r\n trods alt er så meget med som muligt. </P>  \r\n\r\n<P>Fremskridtspartiet støttede de stillede ændringsforslag ved 2. behandling,  \r\n\r\n idet det var ændringsforslag, som klart gik i den rigtige retning og styrkede  \r\n\r\n modtagernes retsstilling. Ændringsforslagene blev imidlertid ikke vedtaget,  \r\n\r\n hvilket Fremskridtspartiet skal beklage. Trods dette vil Fremskridtspartiet  \r\n\r\n stemme for det samlede lovforslag. </P>  \r\n\r\n<P>Fremskridtspartiet har dog stillet et enkelt ændringsforslag, som bør  \r\n\r\n vedtages, inden lovforslaget endeligt vedtages. </P>  \r\n\r\n<P>ÆndringsforslagAf et <I>mindretal</I> (FP): </P>  \r\n\r\n<P>Til § 1 <B>1)</B> I det under <I>nr. 6</I> foreslåede <I>§ 49 c, stk.  \r\n\r\n 1,</I> udgår <I>3. pkt.</I>  </P>  \r\n\r\n<P>Bemærkninger </P>  \r\n\r\n<P>Til nr. 1 Fagbevægelsen skal ikke have vetoret. Hvis arbejdsgiveren og  \r\n\r\n arbejdstageren selv har aftalt en overenskomst for det arbejde, der skal  \r\n\r\n udføres, er der ingen grund til, at fagbevægelsen indblandes, medmindre nogle  \r\n\r\n af parterne ønsker det. </P>  \r\n\r\n<P>Jørn Pedersen (S) Else Marie Mortensen (S) Jan Petersen (S) Peder Sass (S)  \r\n\r\n Grete Schødts (S) Villy Søvndal (SF) fmd. <I>Dorit Myltoft (RV) Bruno Jerup  \r\n\r\n (EL) Sonja Albrink (CD) Erik Larsen (V) Else Winther Andersen (V) Flemming  \r\n\r\n Oppfeldt (V) Lars Løkke Rasmussen (V) Karen Højte Jensen (KF) Jens Jørgensen  \r\n\r\n (KF) Lene Espersen (KF) Tom Behnke (FP)</I> nfmd. Dansk Folkeparti havde ikke  \r\n\r\n medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "24/06/1997"
        },
        {
            "displayName": "Accession",
            "displayValue": "199614K00270"
        },
        {
            "displayName": "Entydig dokumentidentifikation",
            "displayValue": "CL007892"
        },
        {
            "displayName": "Dato for førstegangsindlæggelse",
            "displayValue": "24/06/1997"
        },
        {
            "displayName": "Dato for indlæggelse",
            "displayValue": "24/06/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "270"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}