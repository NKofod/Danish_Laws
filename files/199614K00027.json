{
    "id": 108274,
    "title": "1996 BTL 27   BETÆNKNING OVER FORSLAG TIL LOV OM ELSPAREFONDEN    NR L 27 1996-97, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1996/1 BTL 27",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 27 </P>  \r\n\r\n<P></P>  \r\n\r\n<P>Betænkning over Forslag til lov om Elsparefonden <BR>  \r\n\r\n Nr L 27 1996-97, 1. samling </P>  \r\n\r\n<P></P>  \r\n\r\n<P>Afgivet af Det Energipolitiske Udvalg </P>  \r\n\r\n<P></P>  \r\n\r\n<P>Afgivet: 19961127 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til miljø- og energiministeren, som denne har </P>  \r\n\r\n<P>besvaret skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Danske Elværkers Forening, </P>  \r\n\r\n<P>Danske Fjernvarmeværkers Forening og </P>  \r\n\r\n<P>Sammenslutningen af Danske Elvarmeforbrugere. </P>  \r\n\r\n<P>Miljø- og energiministeren har over for udvalget oplyst følgende: </P>  \r\n\r\n<P>Sammensætning af fondens bestyrelse </P>  \r\n\r\n<P>Ifølge § 2 ledes fonden af en bestyrelse, der består af en formand og 8  \r\n\r\n øvrige medlemmer. Formanden og 2 af medlemmerne skal være uafhængige af de  \r\n\r\n øvrige i bestyrelsen repræsenterede interesser. De 6 øvrige medlemmer skal  \r\n\r\n repræsentere forsyningsvirksomheder, andre erhvervsvirksomheder, forbrugere,  \r\n\r\n kommuner og amtskommuner samt energi- og miljøorganisationer. </P>  \r\n\r\n<P>3 af sidstnævnte medlemmer skal have forankring i forbruger-, energi- og  \r\n\r\n miljøorganisationer. Herudover vil der ved sammensætningen af fondens  \r\n\r\n bestyrelse blive tilstræbt en bred geografisk repræsentation og en ligelig  \r\n\r\n repræsentation af mænd og kvinder. </P>  \r\n\r\n<P>Blandt de personlige egenskaber vægtes især iderigdom og en engageret  \r\n\r\n tilgang til og overblik over fondens arbejdsområder. Fonden skal være  \r\n\r\n dynamisk og løbende udvikle sin indsats i overensstemmelse med den  \r\n\r\n samfundsmæssige, energipolitiske og miljømæssige udvikling. Der lægges derfor  \r\n\r\n vægt på en visionær og udviklingsorienteret, men samtidig praktisk indstillet  \r\n\r\n bestyrelse. Fonden skal bestyre betydelige midler, hvorfor en ansvarlig  \r\n\r\n indstilling til forvaltningen af offentlige midler er et krav. </P>  \r\n\r\n<P>Formanden for bestyrelsen skal besidde et erfaringsgrundlag, der sikrer,  \r\n\r\n at ordningen fungerer administrativt og økonomisk upåklageligt, gerne i form  \r\n\r\n af dokumenterede lederegenskaber, ligesom administrativ og økonomisk erfaring  \r\n\r\n samt viden om entreprise- og konkurrenceforhold skal være repræsenteret hos  \r\n\r\n de øvrige uafhængige bestyrelsesmedlemmer. </P>  \r\n\r\n<P>I øvrigt skal bestyrelsen som helhed besidde følgende kvalifikationer:  \r\n\r\n</P>  \r\n\r\n<P>- særlig viden om markedsføring, </P>  \r\n\r\n<P>- særlig viden om energibesparelser (især med hensyn til  \r\n\r\n elvarmekonvertering og elapparater), </P>  \r\n\r\n<P>- kreativitet og evne til nytænkning, </P>  \r\n\r\n<P>- viden om nuværende og kommende tekniske muligheder, </P>  \r\n\r\n<P>- kendskab til forhold med relevans for ordningen inden for boligsektoren  \r\n\r\n og den offentlige sektor. </P>  \r\n\r\n<P>Af hensyn til koordineringen med spareinitiativerne i øvrigt skal to af  \r\n\r\n bestyrelsesmedlemmerne samtidig være medlemmer af Energimiljørådet. </P>  \r\n\r\n<P>Fondens finansieringsgrundlag og tilskudsberettigede sektorer </P>  \r\n\r\n<P>Ifølge § 1 er udbetaling af tilskud fra fonden afgrænset til elbesparende  \r\n\r\n formål i boligsektoren og i den offentlige sektor. Midlerne til fonden  \r\n\r\n finansieres, jf. § 1, stk. 4, via årlige afsatte beløb på finansloven, men  \r\n\r\n fonden kan også modtage midler fra anden side. Fondens midler indkræves via  \r\n\r\n en forhøjelse af den eksisterende elafgift, som ved den af skatteministeren  \r\n\r\n foreslåede ændring af elafgiftsloven betyder, at erhvervslivet får refunderet  \r\n\r\n denne afgift. </P>  \r\n\r\n<P>I forbindelse med skattereformens fulde indfasning samt revurderingen af  \r\n\r\n de grønne afgifter for erhvervslivet i 1998 vil det blive vurderet, om der er  \r\n\r\n behov for, at de tilskudsberettigede sektorer, der omfattes af Elsparefonden,  \r\n\r\n også bør omfatte erhvervslivet eller dele heraf. Endvidere vurderes det, om  \r\n\r\n finansieringsgrundlaget for ordningen bør ændres. </P>  \r\n\r\n<P>Bemyndigelser i loven </P>  \r\n\r\n<P>Folketingets Energipolitiske Udvalg vil få forelagt udkast til  \r\n\r\n bekendtgørelser i medfør af loven, inden de udstedes. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Det Radikale Venstres og Centrum-Demokraternes medlemmer af  \r\n\r\n udvalget) lovforslaget til <I>vedtagelse uændret.</I>  </P>  \r\n\r\n<P>Et <I>mindretal</I> (Venstres, Det Konservative Folkepartis og  \r\n\r\n Fremskridtspartiets medlemmer af udvalget) indstiller lovforslaget til  \r\n\r\n<I>forkastelse</I> ved 3. behandling. </P>  \r\n\r\n<P>Lovforslaget indeholder alt for mange bemyndigelser til ministeren. Det er  \r\n\r\n f.eks. ministeren, der kan bestemme, hvilke aktiviteter og hvilke typer  \r\n\r\n bygninger der skal ydes tilskud til, ligesom det er ministeren, der udpeger  \r\n\r\n fondens bestyrelse og kan fastsætte regler for bestyrelsens måde at arbejde  \r\n\r\n på. </P>  \r\n\r\n<P>Mindretallet finder ikke, der er grund til at indføre endnu en  \r\n\r\n energiafgift oven i de allerede eksisterende, lige så lidt som der er grund  \r\n\r\n til at give regeringen endnu et nyt håndtag til at øge det samlede  \r\n\r\n afgiftstryk. </P>  \r\n\r\n<P>Ifølge regeringens egen skatte- og afgiftsreform fra 1993 skal de i  \r\n\r\n forvejen høje danske CO2- og energiafgifter stige fra henholdsvis 37 øre/33,5  \r\n\r\n øre i 1993 til henholdsvis 56 øre/49,5 øre i 1998. </P>  \r\n\r\n<P>Mindretallet finder heller ikke, at det foreliggende lovforslag vil  \r\n\r\n bidrage mærkbart til, at Danmark kan leve op til internationale forpligtelser  \r\n\r\n på det miljø- og energimæssige område. </P>  \r\n\r\n<P>Martin Glerup (S) nfmd. <I>Henning Gjellerod (S) Erik Mortensen (S) Helge  \r\n\r\n Mortensen (S) Inger Bierbaum (S) Anni Svanholt (SF) Kristen Touborg (SF)  \r\n\r\n Elsebeth Gerner Nielsen (RV) Peter Duetoft (CD) Peter Hansen-Nord (V) Knud  \r\n\r\n Enggaard (V) Erik Jacobsen (V) Jens Vibjerg (V) Eva Møller (KF) Pernille Sams  \r\n\r\n (KF) Grethe Rostbøll (KF) Kim Behnke (FP)</I> fmd. </P>  \r\n\r\n<P>Enhedslisten og Dansk Folkeparti havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "04/12/1996"
        },
        {
            "displayName": "Accession",
            "displayValue": "199614K00027"
        },
        {
            "displayName": "Entydig dokumentidentifikation",
            "displayValue": "CL007334"
        },
        {
            "displayName": "Dato for førstegangsindlæggelse",
            "displayValue": "04/12/1996"
        },
        {
            "displayName": "Dato for indlæggelse",
            "displayValue": "04/12/1996"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "27"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}