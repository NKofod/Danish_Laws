{
    "id": 82427,
    "title": "Bekendtgørelse af overenskomst af 30. januar 1968 med Indonesien vedrørende fremme af investeringer og gensidig beskyttelse af disse. ",
    "documentTypeId": "220",
    "isSagsforlobPeriodValid": false,
    "shortName": "BKI nr 10 af 09/02/1970",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 30. januar  \r\n\r\n 1968 med Indonesien vedrørende fremme af investeringer og gensidig  \r\n\r\n beskyttelse af disse. </H1>  \r\n\r\n<P></P>  \r\n\r\n<BR>  \r\n\r\n<P>Ved kgl. resolution af 18. maj 1968 har Danmark ratificeret den i Djakarta  \r\n\r\n den 30. januar 1968 undertegnede overenskomst mellem Danmark og Indonesien  \r\n\r\n vedrørende fremme af investeringer og gensidig beskyttelse af disse med  \r\n\r\n tilhørende protokol af samme dato. </P>  \r\n\r\n<P>Overenskomsten og protokollen har følgende ordlyd: </P>  \r\n\r\n<P>OVERENSKOMST </P>  \r\n\r\n<P>mellem Kongeriget Danmarks regering og Den indonesiske Republiks regering  \r\n\r\n vedrørende fremme af investeringer og gensidig beskyttelse af disse. </P>  \r\n\r\n<P>Kongeriget Danmarks regering og Den indonesiske Republiks regering, SOM  \r\n\r\n ØNSKER at skabe gunstige vilkår for kapitalinvesteringer i begge lande og  \r\n\r\n styrke samarbejdet mellem det private erhvervsliv i begge lande med henblik  \r\n\r\n på at fremme ressourcernes produktive anvendelse, og </P>  \r\n\r\n<P>SOM ERKENDER, at en udtrykkelig overenskomst om investeringsbeskyttelse  \r\n\r\n vil tjene dette formål, er </P>  \r\n\r\n<P>BLEVET ENIGE om følgende: </P>  \r\n\r\n<P>Artikel I </P>  \r\n\r\n<P>Enhver af de kontraherende parter skal i overensstemmelse med gældende  \r\n\r\n love og forskrifter velvilligt behandle ansøgninger om kapitalinvesteringer  \r\n\r\n på sit territorium med henblik på etableringen af varige økonomiske  \r\n\r\n forbindelser, når sådanne indgives af </P>  \r\n\r\n<UL CLASS=PLAIN-LIST>  \r\n\r\n<LI>a) den anden kontraherende parts statsborgere, såfremt disse er  \r\n\r\n hjemmehørende i den anden kontraherende parts område eller </LI>  \r\n\r\n<LI>b) selskaber, som er hjemmehørende eller registrerede på den anden  \r\n\r\n kontraherende parts område, og i hvilke statsborgere af den pågældende parts  \r\n\r\n nationalitet har en væsentlig interesse. </LI>  \r\n\r\n</UL>  \r\n\r\n<P>Artikel II </P>  \r\n\r\n<P>Den beskyttelse, som gives investorer ved nærværende overenskomsts  \r\n\r\n bestemmelser skal omfatte </P>  \r\n\r\n<UL CLASS=PLAIN-LIST>  \r\n\r\n<LI>a) på Den indonesiske Republiks territorium kun investeringer som er  \r\n\r\n godkendt af den indonesiske regering i overensstemmelse med den gældende lov  \r\n\r\n om beskyttelse af udenlandske investeringer (lov nr. 1 af 1967), </LI>  \r\n\r\n<LI>b) på Kongeriget Danmarks territorium kun for investeringer, som er  \r\n\r\n foretaget i overensstemmelse med gældende dansk valutalovgivning  \r\n\r\n (bekendtgørelse nr. 199 af 20. juni 1961), og om hvilke det danske  \r\n\r\n udenrigsministerium erklærer, at de omfattes af nærværende overenskomst.  \r\n\r\n</LI>  \r\n\r\n</UL>  \r\n\r\n<P>Artikel III </P>  \r\n\r\n<P>Ingen af de kontraherende parter må i deres område underkaste virksomhed,  \r\n\r\n der udøves af foretagender, i hvilke der er sket en sådan godkendt  \r\n\r\n investering af statsborgere eller selskaber fra den anden kontraherende part,  \r\n\r\n mindre gunstige vilkår end de, der er gældende på dens område for lignende  \r\n\r\n virksomhed udøvet af foretagender, som ejes enten af den pågældende parts  \r\n\r\n egne statsborgere eller af selskaber eller statsborgere fra tredjelande. </P>  \r\n\r\n<P>Artikel IV </P>  \r\n\r\n<UL CLASS=PLAIN-LIST>  \r\n\r\n<LI>(1) Ingen af de kontraherende parter må tage skridt til ekspropriation,  \r\n\r\n nationalisering eller andre forholdsregler, som direkte eller indirekte  \r\n\r\n medfører, at statsborgere eller selskaber af den anden kontraherende parts  \r\n\r\n nationalitet mister ejendomsret til deres investeringer, medmindre dette sker  \r\n\r\n i almen interesse og mod erstatning og ikke i øvrigt strider mod påtagne  \r\n\r\n forpligtelser. Lovligheden af sådan ekspropriation, nationalisering eller  \r\n\r\n andre forholdsregler skal være undergivet domstolsprøvelse. </LI>  \r\n\r\n<LI>(2) Såfremt en kontraherende part eksproprierer eller nationaliserer  \r\n\r\n investeringer tilhørende statsborgere eller selskaber fra den anden  \r\n\r\n kontraherende part eller iværksætter andre foranstaltninger, som direkte  \r\n\r\n eller indirekte medfører, at sådanne statsborgere eller selskaber mister  \r\n\r\n ejendomsretten til deres investeringer, skal denne kontraherende part drage  \r\n\r\n omsorg for prompte betaling af effektiv og fyldestgørende erstatning. </LI>  \r\n\r\n<LI>(3) Denne erstatning skal repræsentere investeringens handelsværdi på det  \r\n\r\n tidspunkt, hvor ekspropriationen, nationaliseringen eller andre lignende  \r\n\r\n forholdsregler iværksættes; erstatningen skal umiddelbart kunne realiseres og  \r\n\r\n overføres frit, og den skal ydes uden unødig opsættelse. Forud for eller  \r\n\r\n samtidig med ekspropriering, nationalisering eller andre lignende  \r\n\r\n forholdsregler skal der drages omsorg for, at der på passende måde træffes  \r\n\r\n foranstaltning til fastsættelse og betaling af sådan erstatning. </LI>  \r\n\r\n</UL>  \r\n\r\n<P>Artikel V </P>  \r\n\r\n<P>Statsborgere eller selskaber fra en kontraherende part, som lider tab på  \r\n\r\n godkendte investeringer som følge af krig eller anden væbnet konflikt,  \r\n\r\n revolution, national undtagelsestilstand eller oprør i den anden  \r\n\r\n kontraherende parts område, skal tilstås en behandling, som ikke er mindre  \r\n\r\n gunstig end den, som den sidstnævnte kontraherende part tilstår sine egne  \r\n\r\n statsborgere eller selskaber, eller tredjelands statsborgere eller selskaber  \r\n\r\n med hensyn til restitution, skadesløsholdelse, kompensation eller anden  \r\n\r\n lignende økonomisk godtgørelse. Sådanne betalinger skal frit kunne overføres.  \r\n\r\n</P>  \r\n\r\n<P>Artikel VI </P>  \r\n\r\n<P>Hvis en kontraherende part erlægger betaling til en investor i medfør af  \r\n\r\n en garanti, som parten har givet for en godkendt investering, skal den anden  \r\n\r\n kontraherende part anerkende </P>  \r\n\r\n<UL CLASS=PLAIN-LIST>  \r\n\r\n<LI>a) at ethvert retskrav eller tilgodehavende som investor måtte have, af  \r\n\r\n denne overdrages til førstnævnte kontraherende part i medfør af  \r\n\r\n garantilandets lov eller i henhold til en retshandel i det pågældende land,  \r\n\r\n samt </LI>  \r\n\r\n<LI>b) den pågældende kontraherende parts subrogation i ethvert sådant  \r\n\r\n retskrav eller tilgodehavende, som den pågældende kontraherende part skal  \r\n\r\n være berettiget til at gøre gældende i samme omfang som den tidligere  \r\n\r\n berettigede. </LI>  \r\n\r\n</UL>  \r\n\r\n<P>Artikel VII </P>  \r\n\r\n<P>Enhver af de kontraherende parter skal tillade overførslen af </P>  \r\n\r\n<UL CLASS=PLAIN-LIST>  \r\n\r\n<LI>a) det nettoudbytte, som afkastet af en investering, der omfattes af  \r\n\r\n nærværende overenskomst, herunder bl.a. renter, udbytter, royalties,  \r\n\r\n licensbetalinger og andre sådanne tilgodehavender, som tilhører statsborgere  \r\n\r\n eller selskaber hjemmehørende eller registrerede i det andet land, </LI>  \r\n\r\n<LI>b) afskrivning på kapitalgoder, amortisering eller provenuet af den  \r\n\r\n fuldstændige eller delvise likvidation af sådanne godkendte investeringer,  \r\n\r\n herunder eventuelle forøgelser i eller tilføjelser i eller tilføjelser til  \r\n\r\n disse investeringer i det land, hvori de er foretaget. </LI>  \r\n\r\n<LI>c) en passende andel af lønninger, salærer og andet vederlag, der  \r\n\r\n tilkommer statsborgere, som er i besiddelse af gyldig opholds- og  \r\n\r\n arbejdstilladelse til enhver af de kontraherende parters område. </LI>  \r\n\r\n</UL>  \r\n\r\n<P>Artikel VIII </P>  \r\n\r\n<UL CLASS=PLAIN-LIST>  \r\n\r\n<LI>(1) Enhver tvistighed mellem de kontraherende parter, som måtte opstå om  \r\n\r\n fortolkningen eller gennemførelsen af nærværende overenskomst, og som ikke er  \r\n\r\n bilagt inden for seks måneder ad diplomatisk vej, skal på den ene parts  \r\n\r\n begæring forelægges en voldgiftsdomstol bestående af tre medlemmer.  \r\n\r\n Domstolens formand skal være statsborger i et tredjeland og skal udpeges  \r\n\r\n efter aftale mellem de kontraherende parter. Såfremt det ikke lykkes parterne  \r\n\r\n at nå til enighed om udpegelsen af domstolens formand, kan hver part anmode  \r\n\r\n Den mellemfolkelige Domstols præsident om at foretage udpegelsen. Hver part  \r\n\r\n udpeger sin egen voldgiftsdommer; såfremt en part undlader at udpege en  \r\n\r\n voldgiftsdommer, kan denne udpeges af voldgiftsdomstolens formand. </LI>  \r\n\r\n<LI>(2) Begge kontraherende parter vil efterkomme og gennemføre domstolens  \r\n\r\n kendelser. </LI>  \r\n\r\n</UL>  \r\n\r\n<P>Artikel IX </P>  \r\n\r\n<P>Denne overenskomst gælder ikke for Færøerne og Grønland. </P>  \r\n\r\n<P>Artikel X </P>  \r\n\r\n<UL CLASS=PLAIN-LIST>  \r\n\r\n<LI>(1) Denne overenskomst træder i kraft den dag, de to kontraherende  \r\n\r\n parters regeringer underretter hinanden om, at deres grundlovsmæssige  \r\n\r\n betingelser for overenskomstens ikrafttrædelse er opfyldt, og forbliver  \r\n\r\n bindende i en periode på ti år. Medmindre opsigelse er modtaget seks måneder  \r\n\r\n før udløbsdagen, betragtes den som fornyet for yderligere ti år fra denne dag  \r\n\r\n at regne. </LI>  \r\n\r\n<LI>(2) Såfremt der gives officiel meddelelse om overenskomstens opsigelse,  \r\n\r\n skal bestemmelserne i artiklerne I-IX fortsat være gyldige for en yderligere  \r\n\r\n periode af ti år for så vidt angår investeringer, som er foretaget før  \r\n\r\n opsigelse skete. </LI>  \r\n\r\n</UL>  \r\n\r\n<P>Artikel XI </P>  \r\n\r\n<P>Fra denne overenskomsts undertegnelsesdato vil hver af de kontraherende  \r\n\r\n parter bringe overenskomstens bestemmelser til foreløbig anvendelse. </P>  \r\n\r\n<P>Til bekræftelse heraf har parterne gennem deres dertil behørigt  \r\n\r\n bemyndigede repræsentanter ladet denne overenskomst undertegne i to  \r\n\r\n eksemplarer på engelsk i Djakarta den 30. januar 1968. </P>  \r\n\r\n<P>For Danmarks regering </P>  \r\n\r\n<P> <B>Paul Kaaris</B>  </P>  \r\n\r\n<P>For Den indonesiske Republiks regering </P>  \r\n\r\n<P> <B>Ismael M. Thajeb S. H.</B>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for offentliggørelsen er kendt.",
        "I henhold til overenskomstens artikel X, stk. 2, skal bestemmelserne i artikel I-IX fortsat være gyldige for en yderligere periode af ti år for så vidt angår investeringer, som er foretaget før opsigelse skete den 10. maj 2005, jf. Udenrigsministeriets bekendtgørelse nr. 18 af 4. juni 2009 og nr. 48 af 20. august 2010, Lovtidende C."
    ],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/05/1970"
        },
        {
            "displayName": "Accession",
            "displayValue": "L19700001064"
        },
        {
            "displayName": "Entydig dokumentidentifikation",
            "displayValue": "CM041775"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "17/09/2010"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "10"
        },
        {
            "displayName": "År for udstedelse",
            "displayValue": "1970"
        },
        {
            "displayName": "Dato for underskrift",
            "displayValue": "09/02/1970"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Industriministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 104.0.10.a. Indo."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}