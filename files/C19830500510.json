{
    "id": 49167,
    "title": "Cirkulæreskrivelse fra Gas- og Varmeprisudvalget om prisfastsættelse for overskudsvarme fra affaldsforbrændingsanlæg ",
    "documentTypeId": "210",
    "isSagsforlobPeriodValid": false,
    "shortName": "CIS nr 5005 af 23/03/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse fra Gas- og Varmeprisudvalget  \r\n\r\n om prisfastsættelse for overskudsvarme fra affaldsforbrændingsanlæg </H1>  \r\n\r\n<P></P>  \r\n\r\n<BR>  \r\n\r\n<P>Affaldsforbrændingsanlæggenes prisberegning for overskudsvarme er omfattet  \r\n\r\n af bestemmelserne i varmeforsyningslovens § 27 og de i tilslutning hertil  \r\n\r\n fastsatte særlige regler om driftsmæssige afskrivninger, henlæggelser til  \r\n\r\n nyinvesteringer og forrentning af indskudskapital (bekendtgørelse nr. 589 af  \r\n\r\n 17. november 1982). Udvalget har i cirkulæreskrivelser nærmere redegjort for,  \r\n\r\n hvorledes, lovens regler om prisberegning skal anvendes. </P>  \r\n\r\n<P>I praksis anvender forbrændingsanlæggene stadig formler af forskellig art  \r\n\r\n ved prisfastsættelsen. Udvalget har kendskab til, at der i disse formler  \r\n\r\n indgår en række forskellige kalkulationselementer: virkningsgrad, brændværdi,  \r\n\r\n oliepris samt tillæg og rabatter i varierende omfang. I et mindre antal  \r\n\r\n tilfælde indgår olieprisen inklusive den statslige energiafgift som et  \r\n\r\n element i prisberegningen. </P>  \r\n\r\n<P>Gas- og varmeprisudvalget har vedtaget, at formler til brug for  \r\n\r\n prisberegningen for overskudsvarme, hvori den statslige energiafgift indgår  \r\n\r\n som et element i kalkulationen ikke er i overensstemmelse med  \r\n\r\n varmeforsyningslovens bestemmelser, jfr. lovens § 27. Man skal i øvrigt  \r\n\r\n henvise til, at det i bemærkningerne til lovforslaget i forbindelse med  \r\n\r\n ændringen af loven i juni 1982 er anført: &#187;...., at der i prisen kun kan  \r\n\r\n indregnes sådanne afgifter, som virksomhederne faktisk svarer til  \r\n\r\n staten&#171;. Udvalget har vedtaget, at give virksomhederne en frist til 1.  \r\n\r\n januar 1984 til at gennemføre de fornødne forhandlinger med deres aftagere om  \r\n\r\n eventuelle nye prisaftaler. Ved udvalgets afgørelse blev det dog samtidig  \r\n\r\n fastslået, at eventuelle prisforhøjelser for overskudsvarme i den  \r\n\r\n mellemliggende periode ikke kan begrundes i forhøjelser af den statslige  \r\n\r\n energiafgift. </P>  \r\n\r\n<P>Andre aftaler om prisberegningen for overskudsvarme må af virksomhederne  \r\n\r\n begrundes i anlæggenes omkostningsforhold i overensstemmelse med lovens § 27  \r\n\r\n og den tilhørende afskrivningsbekendtgørelse. </P>  \r\n\r\n<P>Man skal samtidig meddele, at udvalget endnu ikke har taget nærmere  \r\n\r\n stilling til de særlige problemer, der foreligger i forbindelse med fordeling  \r\n\r\n af omkostningerne ved affaldsforbrændingsanlæggenes kombinerede produktion af  \r\n\r\n henholdsvis forbrænding og overskudsvarme. Udvalget fortsætter de  \r\n\r\n igangværende undersøgelser om spørgsmålet. Det er imidlertid udvalgets  \r\n\r\n foreløbige opfattelse, at varmeproduktionen ikke skal bære samtlige  \r\n\r\n driftsomkostninger, men at også forbrændingssiden skal bære en efter rimelige  \r\n\r\n driftsøkonomiske principper fastlagt andel heraf. For så vidt angår  \r\n\r\n afskrivninger og henlæggelser fremgår dette princip af  \r\n\r\n afskrivningsbekendtgørelsen, jfr. bekendtgørelsens § 4, stk. 2, og § 6, stk.  \r\n\r\n 4. </P>  \r\n\r\n<P>Ved skrivelse af 17. september 1981 anmodede udvalget  \r\n\r\n affaldsforbrændingsanlæggene om at fremkomme med synspunkter om anlæggenes  \r\n\r\n prisfastsættelse. Dette materiale indgår i udvalgets fortsatte undersøgelser,  \r\n\r\n men er ikke tilstrækkeligt til en vurdering af bl.a. spørgsmålet om fordeling  \r\n\r\n af omkostningerne. </P>  \r\n\r\n<P>Under henvisning til det ovenfor anførte skal man anmode  \r\n\r\n affaldsforbrændingsanlægget om at gennemgå det materiale, virksomheden i  \r\n\r\n forbindelse med sin prisanmeldelse har fremsendt til udvalget. Det fremsendte  \r\n\r\n materiale må indeholde en priskalkulation for 1983 for overskudsvarme, der er  \r\n\r\n i overensstemmelse med de nævnte regler i varmeforsyningslovens § 27 og den  \r\n\r\n tilhørende afskrivningsbekendtgørelse. Samtidig bør der være redegjort  \r\n\r\n nærmere for, hvilke principper, der af affaldsforbrændingsanlægget er lagt  \r\n\r\n til grund for fordelingen af omkostningerne ved den kombinerede produktion af  \r\n\r\n henholdsvis affaldsforbrænding og produktion af overskudsvarme. </P>  \r\n\r\n<P>Såfremt en sådan detaljeret redegørelse m.v. ikke tidligere er tilsendt  \r\n\r\n bedes den sendt til udvalget senest den 1. maj 1983. </P>  \r\n\r\n<P>På given foranledning skal man samtidig henlede  \r\n\r\n affaldsforbrændingsanlæggenes opmærksomhed på anmeldelsesbestemmelserne i  \r\n\r\n varmeforsyningslovens § 28. Især gøres opmærksom på, at ikke anmeldte priser  \r\n\r\n er ugyldige, jfr. lovens § 28, stk. 3. </P>  \r\n\r\n<P>I medfør af varmeforsyningslovens § 30, stk. 2, jfr. monopollovens § 18  \r\n\r\n indgives klage over udvalgets afgørelse til udvalget, men kan forlanges  \r\n\r\n videresendt senest i løbet af 8 dage til monopol-ankenævnet. Indgivelse af  \r\n\r\n klage over udvalgets afgørelse har ikke opsættende virkning. </P>  \r\n\r\n<P>P. D. V. </P>  \r\n\r\n<P>Hans Kierkegaard </P>  \r\n\r\n<P>/ Jens Carstensen </P>  \r\n\r\n<P>fm. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19830500510"
        },
        {
            "displayName": "Entydig dokumentidentifikation",
            "displayValue": "CM007976"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "08/05/2009"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "5005"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "23/03/1983"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Monopoldirektoratet, Gas- og Varmeprisudvalget"
        },
        {
            "displayName": "Ressortministeriets journalnummer",
            "displayValue": "87.6/9627, CA/Jk"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}