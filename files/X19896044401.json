{
    "id": 35279,
    "title": "Afslag på lån til betaling af beboerindskud ",
    "documentTypeId": "230",
    "isSagsforlobPeriodValid": false,
    "shortName": "AFG nr 60444 af 08/09/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ankenævn fandt ikke grundlag for at pålægge kommunalbestyrelse at yde  \r\n\r\n beboerindskudslån efter boligstøttelovens §§ 48 og 49. Ankenævnet henviste  \r\n\r\n til, at ansøgeren kun midlertidigt opfyldte indtægtsbetingelserne for  \r\n\r\n pligtlån, og at ansøgeren som 19-årig og enlig uden forsørgerpligt kunne være  \r\n\r\n rimeligt boligplaceret i værelse eller lignende. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afslag på lån til betaling af beboerindskud  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>De har ved brev af 7.6.1989 klaget over, at kommunalbestyrelsen i kommune  \r\n\r\n har afslået at yde et lån på 7.500 kr. til betaling af et beboerindskud. </P>  \r\n\r\n<P>Ankenævnet har på baggrund af nedenstående redegørelse og anførte  \r\n\r\n lovgrundlag behandlet Deres klage i sit møde den 6. september 1989 og truffet  \r\n\r\n følgende </P>  \r\n\r\n<P>A F G Ø R E L S E </P>  \r\n\r\n<P>&#187;Ankenævnet finder ikke grundlag for at pålægge kommunalbestyrelsen i  \r\n\r\n kommune at yde boligindskudslån efter boligstøttelovens §§ 48 og 49.&#171;  \r\n\r\n</P>  \r\n\r\n<P>Ankenævnet har ved sin afgørelse lagt vægt på Deres personlige forhold,  \r\n\r\n dels at De kun midlertidig opfylder indtægtsbetingelserne for pligtlån, og  \r\n\r\n dels at De som 19-årig og enlig uden forsørgerpligt kunne være rimelig  \r\n\r\n boligplaceret i et værelse eller lignende. </P>  \r\n\r\n<P>Det skal bemærkes, at kommunalbestyrelsens henvisning til generelle  \r\n\r\n boligforhold i kommunen ikke kan begrunde afslag efter boligstøttelovens §§  \r\n\r\n 48 og 49. </P>  \r\n\r\n<P> REDEGØRELSE FOR SAGEN: </P>  \r\n\r\n<P>Klagen er behandlet på grundlag af Deres oplysninger, samt oplysninger,  \r\n\r\n givet af kommune i brev af 21.6. og 7.7.1989. </P>  \r\n\r\n<P>Det fremgår, at De den 25.3.1989 søgte lån til boligen, som De kunne leje  \r\n\r\n fra 1.4.1989. Boligen er en 2-værelses lejlighed på 61 kvm. i et  \r\n\r\n almentnyttigt boligbyggeri. Indskuddet udgør 7.500 kr., og årlig husleje  \r\n\r\n udgør 27.035 kr. </P>  \r\n\r\n<P>Om Deres sociale og økonomiske forhold er oplyst, at De indtil 1.4. 1989  \r\n\r\n har boet hos Deres forældre. </P>  \r\n\r\n<P>På ansøgningstidspunktet modtog De arbejdsløshedsunderstøttelse med et  \r\n\r\n beløb på 8.086 kr. brutto pr. måned. Senere er De blevet ansat ved et  \r\n\r\n beskæftigelsesprojekt, og Deres indtægt udgør 9.192 kr. brutto pr. måned.  \r\n\r\n</P>  \r\n\r\n<P>Kommunalbestyrelsen i kommune har afslået at bevilge et lån til betaling  \r\n\r\n af indskuddet med henvisning til en samlet vurdering af Deres økonomiske og  \r\n\r\n personlige forhold. </P>  \r\n\r\n<P>Kommunalbestyrelsen finder, at De har en tilfredsstillende bolig, og at  \r\n\r\n det ikke er rimeligt, at enlige unge får støtte til at flytte ind i en  \r\n\r\n 2-værelses lejlighed, når der ikke er tilstrækkelig små lejligheder til  \r\n\r\n enlige med børn og ældre mennesker. </P>  \r\n\r\n<P>Med hensyn til Deres økonomiske forhold har kommunalbestyrelsen anført, at  \r\n\r\n De om ca. 1/2 år forventes at finde beskæftigelse til overenskomstmæssig  \r\n\r\n aflønning, hvorefter De overstiger grænsen for at få et pligtlån til indskud.  \r\n\r\n</P>  \r\n\r\n<P>Indtægtsgrænsen, der lægges til grund ved ydelse af lån efter  \r\n\r\n boligstøttelovens § 49, udgør i 1989 107.000 kr. </P>  \r\n\r\n<P> LOVGRUNDLAG: </P>  \r\n\r\n<P>Efter boligstøttelovens § 49, ydes lån til betaling af beboerindskud i  \r\n\r\n lejligheder til boligtagere, hvis husstandsindkomst ved indflytningen ikke  \r\n\r\n overstiger et beløb, svarende til den samlede pension, som tilkommer et  \r\n\r\n folkepensionistægtepar som grundbeløb og tillæg til pensionen. </P>  \r\n\r\n<P>Efter samme lovs § 48 kan lån ikke ydes, hvis lånsøgeren efter  \r\n\r\n kommunalbestyrelsens samlede vurdering af hans økonomiske og personlige  \r\n\r\n forhold ikke har behov for lånet. </P>  \r\n\r\n<P>Lånet kan ligeledes afslås, dersom lånsøgeren ikke har afviklet gæld på et  \r\n\r\n tidligere beboerindskud. Foreligger der ikke omstændigheder som nævnt,  \r\n\r\n påhviler det kommunalbestyrelsen at yde lån. </P>  \r\n\r\n<P>Ovennævnte bestemmelse er uddybet i boligstyrelsens vejledning af  \r\n\r\n 22.10.1987, pkt. 16.4. </P>  \r\n\r\n<P>Det anvendte lovgrundlag vedlægges til orientering. </P>  \r\n\r\n<P> ANKEMULIGHED: </P>  \r\n\r\n<P>Om muligheden for at klage over denne afgørelse henvises til vedlagte  \r\n\r\n klagevejledning. </P>  \r\n\r\n<P>P.a.v. </P>  \r\n\r\n<P>E. b. </P>  \r\n\r\n<P>Kopi af dette brev er sendt til: Kommunalbestyrelsen i kommune. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19896044401"
        },
        {
            "displayName": "Entydig dokumentidentifikation",
            "displayValue": "CA003214"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "60444"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "08/09/1989"
        },
        {
            "displayName": "Administrerende myndighed",
            "displayValue": "Ankenævnet Viborg amt"
        },
        {
            "displayName": "Ressortministeriets journalnummer",
            "displayValue": "1989-509-9"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}