{
    "id": 81632,
    "title": "Vejledning vedrørende samarbejdet og koordinationen mellem Arbejdsformidlingen og (amts)kommunerne",
    "documentTypeId": "180",
    "isSagsforlobPeriodValid": false,
    "shortName": "VEJ nr 9041 af 15/10/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning vedrørende samarbejdet og  \r\n\r\n koordinationen mellem Arbejdsformidlingen og (amts)kommunerne </H1>  \r\n\r\n<P></P>  \r\n\r\n<P> <I>Indledning</I>  </P>  \r\n\r\n<P>Lov om en aktiv arbejdsmarkedspolitik og lov om kommunal aktivering har  \r\n\r\n afløst formidlingsdelen i lov om arbejdsformidling og  \r\n\r\n arbejdsløshedsforsikring, lov om arbejdstilbud til ledige samt lov om  \r\n\r\n kommunal beskæftigelsesindsats. </P>  \r\n\r\n<P>Ved disse love er der skabt en klarere ansvarsfordeling i fht.  \r\n\r\n tilvejebringelse af tilbud mellem arbejdsformidlingen og (amts)kommunerne,  \r\n\r\n (jf. § 37 i lov om en aktiv arbejdsmarkedspolitik). </P>  \r\n\r\n<P>Lov om en aktiv arbejdsmarkedspolitik er nærmere udmøntet i  \r\n\r\n bekendtgørelsen om en aktiv arbejdsmarkedsindsats. </P>  \r\n\r\n<P>Efter lov om en aktiv arbejdsmarkedspolitik har Arbejdsformidlingen  \r\n\r\n ansvaret for at tilvejebringe tilbud til dagpengemodtagere, mens kommunerne  \r\n\r\n har ansvaret for at tilvejebringe tilbud til kontanthjælpsmodtagere.  \r\n\r\n Arbejdsformidlingen har ansvaret for både dagpengemodtagere og  \r\n\r\n kontanthjælpsmodtagere i fht. formidling af arbejde. </P>  \r\n\r\n<P>I flg. lov om en aktiv arbejdsmarkedspolitik kan Arbejdsformidlingen og  \r\n\r\n (amts)kommunerne enten selv gennemføre tilbudene, eller de kan vælge at  \r\n\r\n overlade gennemførelsen af tilbud helt eller delvist til andre, herunder til  \r\n\r\n hinanden (jf. § 38). </P>  \r\n\r\n<P>Arbejdsdelingen, de fælles redskaber samt (amts)kommunernes mulighed for  \r\n\r\n at overtage formidlingen af kontanthjælpsmodtagere betyder, at der vil der  \r\n\r\n være koordinerings- og samarbejdsbehov mellem Arbejdsformidlingen og  \r\n\r\n (amts)kommunerne. </P>  \r\n\r\n<P>Arbejdsmarkedsrådet har den koordinerende rolle på det regionale  \r\n\r\n arbejdsmarked efter lov om en aktiv arbejdsmarkedspolitik, jf. § 60. </P>  \r\n\r\n<P>Denne vejledning forudsætter, at Arbejdsmarkedsrådet samordner  \r\n\r\n Arbejdsformidlingens og (amts)kommunernes varetagelse af  \r\n\r\n arbejdsmarkedsindsatsen. Det indebærer, at parterne i Arbejdsmarkedsrådet er  \r\n\r\n forpligtet til at drøfte de koordineringsområder, der nævnes i denne  \r\n\r\n vejledning, i Arbejdsmarkedsrådet samt at finde en løsning i  \r\n\r\n Arbejdsmarkedsrådets regi. De nævnte områder er: </P>  \r\n\r\n<P>- Formidling og tilmelding, herunder det virksomhedsopsøgende arbejde.  \r\n\r\n</P>  \r\n\r\n<P>- De arbejdsmarkedspolitiske redskaber, herunder specielt handlingsplan og  \r\n\r\n jobtræning. </P>  \r\n\r\n<P> <I>Formidling og tilmelding</I>  </P>  \r\n\r\n<P>Efter lov om en aktiv arbejdsmarkedspolitik gives der adgang til at  \r\n\r\n (amts)kommunerne kan formidle arbejde til kontanthjælpsmodtagere, jf. § 38,  \r\n\r\n stk. 3. </P>  \r\n\r\n<P>Arbejdsformidlingen har ansvaret for formidling af arbejde til både  \r\n\r\n dagpengemodtagere og kontanthjælpsmodtagere, og Arbejdsformidlingen har som  \r\n\r\n udgangspunkt ansvaretfor indberetning af kontanthjælpsmodtageretil  \r\n\r\n CRAM-statistikken. Indberetningsansvaret følger dog formidlingsopgaven,  \r\n\r\n således at i de tilfælde, hvor (amts)kommunen overtager/har overtaget  \r\n\r\n formidlingen af kontanthjælpsmodtagere følger også registreringsansvaret i  \r\n\r\n forhold til CRAM-statistikken. (Amts)kommunen skal orientere  \r\n\r\n Arbejdsformidlingen, såfremt den overtager formidlingen af  \r\n\r\n kontanthjælpsmodtagere. Har (amts)kommunen overtaget formidlingen af  \r\n\r\n kontanthjælpsmodtagere, skal den orientere Arbejdsformidlingen, såfremt den  \r\n\r\n ikke længere ønsker at varetage denne opgave. </P>  \r\n\r\n<P>Arbejdsformidlingens ansvar for kontanthjælpsmodtagere er dog betinget af,  \r\n\r\n at Arbejdsformidlingen har kendskab til denne gruppe af ledige, hvilket  \r\n\r\n Arbejdsformidlingen kun kan have, hvis kontanthjælpsmodtagere er tilmeldt  \r\n\r\n Arbejdsformidlingen (jf. bekendtgørelse om en aktiv arbejdsmarkedsindsats §  \r\n\r\n 2). Kontanthjælpsmodtagere bør således tilmeldes Arbejdsformidlingen. </P>  \r\n\r\n<P>Arbejdsformidlingen skal for kontanthjælpsmodtagere underrette kommunen  \r\n\r\n ved henvisning og evt. negativt formidlingsudfald (jf. bekendtgørelse om en  \r\n\r\n aktiv arbejdsmarkedsindsats § 26 stk. 4 og § 26 stk. 5.). </P>  \r\n\r\n<P>Ved skriftlig og personlig indkaldelse fra Arbejdsformidlingen skal  \r\n\r\n kontanthjælpsmodtagere endvidere deltage i aktiviteter fra  \r\n\r\n Arbejdsformidlingen, som direkte knytter sig til formidling, og som ikke er  \r\n\r\n indeholdt i handlingsplanen. Udeblivelsen herfra medfører underretning af  \r\n\r\n kommunen (jf. bekendtgørelse om en aktiv arbejdsmarkedsindsats § 17 stk. 2.).  \r\n\r\n</P>  \r\n\r\n<P>I de tilfælde hvor (amts)kommunerne formidler arbejde skal dette ske efter  \r\n\r\n de principper for formidling, der er nævnt i bekendtgørelsens § 26 og som  \r\n\r\n også gælder for Arbejdsformidlingen. (Amts)kommunernes formidling skal  \r\n\r\n endvidere følge principperne om formidlingsstop ved strejke og lockout, jf.  \r\n\r\n bekendtgørelsens § 30. </P>  \r\n\r\n<P> <I>Det virksomhedsopsøgende arbejde</I>  </P>  \r\n\r\n<P>Arbejdsmarkedsrådet skal koordinere Arbejdsformidlingens og kommunernes  \r\n\r\n virksomhedsopsøgende arbejde (jf. lov om en aktiv arbejdsmarkedspolitik § 60,  \r\n\r\n stk. 2). Der skal i Arbejdsmarkedsrådet ske en drøftelse og fastlæggelse af  \r\n\r\n samarbejdsrelationerne omkring det virksomhedsopsøgende arbejde, blandt andet  \r\n\r\n med henblik på at sikre arbejdsmarkedets funktion, således at virksomheden  \r\n\r\n får den ønskede arbejdskraft. </P>  \r\n\r\n<P> <I>De arbejdsmarkedspolitiske redskaber</I>  </P>  \r\n\r\n<P>I lov om en aktiv arbejdsmarkedspolitik stilles de samme  \r\n\r\n arbejdsmarkedspolitiske redskaber til rådighed for Arbejdsformidlingen og for  \r\n\r\n (amts)kommunerne. </P>  \r\n\r\n<P>Der er i loven tillagt Arbejdsmarkedsrådet en væsentlig rolle ved  \r\n\r\n samordningen af Arbejdsformidlingens og (amts)kommunernes varetagelse af  \r\n\r\n arbejdsmarkedsindsatsen, herunder anvendelse af jobtræning og særligt  \r\n\r\n tilrettelagte jobtræningsforløb. </P>  \r\n\r\n<P>På den baggrund er der flere samarbejdsflader imellem Arbejdsformidlingen  \r\n\r\n og (amts)kommunerne vedrørende de arbejdsmarkedspolitiske redskaber. </P>  \r\n\r\n<P> <I>Handlingsplaner</I>  </P>  \r\n\r\n<P>Handlingsplaner er et centralt redskab i lov om en aktiv  \r\n\r\n arbejdsmarkedspolitik og et væsentligt redskab i lov om kommunal aktivering.  \r\n\r\n</P>  \r\n\r\n<P> <I>Indhold/kvalitet</I>  </P>  \r\n\r\n<P>Af bekendtgørelse om en aktiv arbejdsmarkedsindsats fremgår det, at  \r\n\r\n handlingsplanen skal indeholde oplysninger om mål og plan, aftalte tilbud,  \r\n\r\n ansvaret for tilmelding til aktiviteter, tidspunkt for påbegyndelse af tilbud  \r\n\r\n samt opfølgningskontakt (jf. bekendtgørelse om en aktiv arbejdsmarkedsindsats  \r\n\r\n § 38 stk. 2). </P>  \r\n\r\n<P>Arbejdsmarkedsstyrelsen udsender til Arbejdsformidlingen m.fl. materiale,  \r\n\r\n der udarbejdes på baggrund af Arbejdsmarkedsstyrelsens udviklingsarbejde  \r\n\r\n vedr. Arbejdsformidlingens redskaber: </P>  \r\n\r\n<UL CLASS=PLAIN-LIST>  \r\n\r\n<LI>1) En almen artikelsamling til brug for alle Arbejdsformidlingens  \r\n\r\n interessenter. </LI>  \r\n\r\n<LI>2) Arbejdsgrupperapporter udsendes til alle AF-regioner og AMU-centre i  \r\n\r\n få eksemplarer. </LI>  \r\n\r\n<LI>3) Specialistrapporter udsendes til de ansatte i Arbejdsformidlingen, som  \r\n\r\n skal arbejde med de enkelte redskaber. </LI>  \r\n\r\n</UL>  \r\n\r\n<P>I arbejdsmarkedsrådet bør der mellem Arbejdsformidlingen og kommunerne  \r\n\r\n udveksles erfaringer og ideer omkring handlingsplaner, der lægges af  \r\n\r\n henholdsvis Arbejdsformidlingen og kommunerne. Med henblik på at sikre et  \r\n\r\n vist samspil mellem handlingsplaner udarbejdet i henholdsvis  \r\n\r\n Arbejdsformidlingen og kommunen kan det ligeledes være hensigtsmæssigt at  \r\n\r\n etablere fælles uddannelse for vejledere i de to systemer. </P>  \r\n\r\n<P>Der vil herudover være et særligt informationsbehov i de tilfælde, hvor en  \r\n\r\n ledig overgår fra a-kassesystemet til bistandsloven eller omvendt, bl.a. af  \r\n\r\n hensyn til den lediges mulighed for at se en sammenhæng i  \r\n\r\n Arbejdsformidlingens og kommunernes tiltag. </P>  \r\n\r\n<P>Der kan eventuelt ske udveksling af handlingsplaner/oplysninger fra  \r\n\r\n handlingsplanen, hvis dette er en forudsætning for, at den &#187;nye&#171;  \r\n\r\n myndighed kan revurdere handlingsplanen. </P>  \r\n\r\n<P> <I>Overholdelse af handlingsplanen</I>  </P>  \r\n\r\n<P>Arbejdsformidlingen har ansvaret for udarbejdelse af en realistisk  \r\n\r\n handlingsplan for ledige dagpengemodtagere, herunder fastlæggelse af  \r\n\r\n mulighederne for at kunne placere i jobtræningspladser. </P>  \r\n\r\n<P>Det skal derfor sikres, at Arbejdsformidlingen ved hvilke kommunale  \r\n\r\n jobtræningspladser, der er til rådighed. Arbejdsformidlingen må sikres en  \r\n\r\n beskrivelse af jobtræningspladsernes indhold dvs. jobfunktion, arbejdstider  \r\n\r\n mv. </P>  \r\n\r\n<P>Det er således en klar forudsætning, at parterne i Arbejdsmarkedsrådet  \r\n\r\n nærmere drøfter spørgsmål vedrørende indsatsen på dette område, som fx  \r\n\r\n spørgsmålet om etablering af kommunale jobbanker, således at de forskellige  \r\n\r\n hensyn kan tilpasses hinanden samtidig med, at de regionale forskelle bevares  \r\n\r\n ligesom i dag. </P>  \r\n\r\n<P> <I>Jobtræning/særlige jobtræningsforløb</I>  </P>  \r\n\r\n<P>Af lov om en aktiv arbejdsmarkedspolitik fremgår det, at løntilskud i  \r\n\r\n jobtræning og særligt tilrettelagte jobtræningsforløb kun kan udbetales, hvis  \r\n\r\n tilskuddet ikke virker <I>konkurrenceforvridende.</I> Klager over  \r\n\r\n Arbejdsformidlingens og (amts)kommunernes afgørelser om udbetaling af  \r\n\r\n løntilskud kan indbringes for Arbejdsmarkedsrådet af den, som afgørelsen  \r\n\r\n vedrører. </P>  \r\n\r\n<P>Det fremgår også af loven, at særligt tilrettelagte jobtræningsforløb kun  \r\n\r\n må omfatte arbejde, der ellers ikke ville blive udført. Klager over dette i  \r\n\r\n forbindelse med Arbejdsformidlingens og (amts)kommunernes afgørelser om  \r\n\r\n udbetaling af løntilskud kan også indbringes for Arbejdsmarkedsrådet. </P>  \r\n\r\n<P>På baggrund af de centrale retningslinier om konkurrenceforvridning m.v.,  \r\n\r\n fastlægger Arbejdsmarkedsrådet de nærmere retningslinier for behandlingen af  \r\n\r\n klagesager og problemer, der iøvrigt skal behandles i rådet, bl.a. under  \r\n\r\n hensyn til rådets kendskab til regionale arbejdsmarkedsforhold. </P>  \r\n\r\n<P>Af lov om en aktiv arbejdsmarkedspolitik fremgår det også, at ansættelse  \r\n\r\n af ledige i jobtræning med tilskud skal medføre en <I>nettoudvidelse</I> af  \r\n\r\n antallet af ansatte i den pågældende virksomhed. </P>  \r\n\r\n<P>Ved ansættelse med løntilskud i <I>private virksomheder,</I> påses  \r\n\r\n betingelsen om merbeskæftigelse af virksomheden og de ansatte i fællesskab.  \r\n\r\n På private ansættelsesområder, hvor der er kollektiv overenskomst, afgøres  \r\n\r\n uenighed om betingelsen om merbeskæftigelse efter de gældende fagretlige  \r\n\r\n regler om mægling og evt. voldgift. I tilfælde, hvor der ikke er en kollektiv  \r\n\r\n overenskomst, afgør arbejdsmarkedsrådet endeligt, om betingelsen er opfyldt.  \r\n\r\n</P>  \r\n\r\n<P>Ved ansættelse med løntilskud i <I>offentlige virksomheder,</I> påses  \r\n\r\n betingelsen om merbeskæftigelse af ansættelsesmyndigheden og de ansatte i  \r\n\r\n fællesskab. Uenighed afgøres ved mægling mellem de forhandlingsberettigede  \r\n\r\n personaleorganisationer og ansættelsesmyndigheden og eventuelt ved voldgift.  \r\n\r\n</P>  \r\n\r\n<P>(Amts)kommunerne er forpligtet til at fremskaffe en given kvote  \r\n\r\n<I>jobtræningspladser.</I> Pladserne skal anvendes til ansættelse af ledige  \r\n\r\n dagpengemodtagere i jobtræning eller særligt tilrettelagte jobtræningsforløb.  \r\n\r\n Ansættelsen kan ske inden for eget forvaltningsområde eller i anden offentlig  \r\n\r\n eller offentlig støttet institution. </P>  \r\n\r\n<P>De særligt tilrettelagte jobtræningsforløb skal så vidt muligt have en  \r\n\r\n varighed på gennemsnitligt 20 timer om ugen. Der må tilstræbes en varighed af  \r\n\r\n forløbene, der muliggør etablering af et reelt job. Der må herved tilstræbes  \r\n\r\n et overskueligt og begrænset forskellige timetal pr. uge, og at der bliver  \r\n\r\n mulighed for, at en andel kan arbejde på fuld tid. </P>  \r\n\r\n<P>(Amts)kommunens ansættelse af dagpengeberettigede ledige i jobtræning  \r\n\r\n eller særligt tilrettelagte jobtræningsforløb udover den givne kvote  \r\n\r\n forudsætter en særskilt aftale mellem Arbejdsformidlingen og den enkelte  \r\n\r\n (amts)kommune. </P>  \r\n\r\n<P>Hvis (amts)kommunerne vil bytte jobtræningspladser indbyrdes forudsætter  \r\n\r\n det Arbejdsformidlingens accept. </P>  \r\n\r\n<P>(Amts)kommunen videregiver sine tilbud om jobtræning og særligt  \r\n\r\n tilrettelagte jobtræningsforløb til Arbejdsformidlingen. </P>  \r\n\r\n<P>Regeringen indgik den 13. juni 1993 en aftale med Kommunernes  \r\n\r\n Landsforening om den kommunale økonomi 1994 og 1995. Af et bilag til aftalen  \r\n\r\n fremgår det bl.a, at der ikke med loven er tilstræbt nogen ændring af de  \r\n\r\n forskellige <I>arbejdsdelinger</I> mellem AF og kommunerne, der i dag findes  \r\n\r\n med hensyn til visitation. I visitationen skal hensynet til den enkelte  \r\n\r\n ledige og hensynet til arbejdspladsen forenes. Hvis der er enighed mellem  \r\n\r\n Arbejdsformidlingen og (amts)kommunen, kan der aftales forskellige  \r\n\r\n arbejdsdelinger, som man lokalt finder hensigtsmæssige, jvf. lov om en aktiv  \r\n\r\n arbejdsmarkedspolitik § 38 stk. 2 samt bekendtgørelse om en aktiv  \r\n\r\n arbejdsmarkedsindsats § 7. Dette kan fx være i forbindelse med  \r\n\r\n visitationsopgaven. Såfremt der allerede i dag er etableret en arbejdsdeling,  \r\n\r\n som fungerer tilfredsstillende, er der således intet til hinder for, at denne  \r\n\r\n arbejdsdeling fortsætter. En eventuel aftale om en arbejdsdeling mellem  \r\n\r\n Arbejdsformidlingen og (amts)kommunerne ændrer dog ikke på det forhold, at  \r\n\r\n Arbejdsformidlingen har ansvaret for visitationen. </P>  \r\n\r\n<P>Der vil også være behov for fastlæggelse af krav til anvendelsen og  \r\n\r\n kvaliteten af jobtræningspladser og særligt tilrettelagt jobtræningsforløb i  \r\n\r\n (amts)kommunerne og i den private sektor. Arbejdsformidlingen og  \r\n\r\n (amts)kommunerne fastlægger indenfor overordnede rammer fastlagt af de  \r\n\r\n regionale arbejdsmarkedsråd <I>indholdet i jobtræningspladser,</I> f.eks.  \r\n\r\n vedrørende arbejdstider, funktioner, brancher/sektorer m.v. under hensyn til  \r\n\r\n spørgsmålet om konkurrenceforvridning. </P>  \r\n\r\n<P>Indenfor disse overordnede rammer skal det generelt tilstræbes, at  \r\n\r\n samarbejdet mellem Arbejdsformidlingen og (amts)kommunerne tilrettelægges ved  \r\n\r\n en stadig og ligeværdig dialog mellem de to myndigheder. I forlængelse heraf  \r\n\r\n skal Arbejdsformidlingen og (amts)kommunerne i en dialog tilstræbe, at  \r\n\r\n indeholdet i de kommunnale jobtræningspladser og særligt tilrettelagte  \r\n\r\n jobtræningsforløb samlet set bedst muligt matcher de lediges kvalifikationer,  \r\n\r\n faglige profil og behov for jobtræning. </P>  \r\n\r\n<P>Ligesom (amts)kommunen har brug for at drøfte sammensætningen af den  \r\n\r\n gruppe ledige, der visiteres fra Arbejdsformidlingen, har også  \r\n\r\n Arbejdsformidlingen brug for en nærmere beskrivelse af de enkelte tilbud,  \r\n\r\n herunder en angivelse af det faglige indhold og eventuelle  \r\n\r\n kvalifikationskrav. Det forudsættes derfor, at (amts)kommunen leverer en  \r\n\r\n sådan beskrivelse. </P>  \r\n\r\n<P>Af lov om en aktiv arbejdsmarkedspolitik § 60, stk. 2 fremgår det bl.a.,  \r\n\r\n at Arbejdsmarkedsrådet tilrettelægger arbejdsmarkedsindsatsen ved samordning  \r\n\r\n af Arbejdsformidlingens og (amts)kommunernes varetagelse af  \r\n\r\n arbejdsmarkedsindsatsen, herunder anvendelse af jobtræning og særligt  \r\n\r\n tilrettelagte jobtræningsforløb. </P>  \r\n\r\n<P>Arbejdsmarkedsrådet kan fastlægge <I>nærmere retningslinier</I> for  \r\n\r\n tilrettelæggelsen af arbejdsmarkedsindsatsen, jvf. bekendtgørelse om en aktiv  \r\n\r\n arbejdsmarkedsindsats § 5, stk. 3: Arbejdsmarkedsrådet fastsætter mål og  \r\n\r\n retningslinier for arbejdsmarkedsindsatsen, jvf. stk. 2, herunder for  \r\n\r\n prioritering og dimensionering af Arbejdsformidlingens ordinære aktiviteter.  \r\n\r\n</P>  \r\n\r\n<P>Der kan endvidere henvises til § 50, stk. 2, hvorefter Arbejdsmarkedsrådet  \r\n\r\n kan fastsætte generelle retningslinier for, hvilke krav, der kan stilles til  \r\n\r\n en jobtræningsplads, for at den kan leve op til kravet om genoptræning af den  \r\n\r\n ledige. </P>  \r\n\r\n<P>Endeligt kan der henvises til § 148, stk. 2, hvorefter Arbejdsformidlingen  \r\n\r\n har ansvaret for at visitere ledige medlemmer af en arbejdsløshedskasse til  \r\n\r\n de tilbud, som (amts)kommunen og staten har afgivet. I samme bestemmelses  \r\n\r\n stk. 3 anføres det: (Amts)kommunen og staten har som arbejdsgiver mulighed  \r\n\r\n for at afgøre, om den ledige skal ansættes i det pågældende tilbud.  \r\n\r\n (Amts)kommunen eller staten er dog inden for kvoten generelt forpligtet til  \r\n\r\n at ansætte de ledige, som Arbejdsformidlingen visiterer til ansættelse i  \r\n\r\n (amts)kommunen eller stat. I samme bestemmelses stk. 4 hedder det videre, at  \r\n\r\n Arbejdsmarkedsrådet kan fastsætte nærmere retningslinier om visitation og  \r\n\r\n ansættelse af ledige i jobtræning og særligt tilrettelagt jobtræningsforløb i  \r\n\r\n (amts)kommunen og staten. </P>  \r\n\r\n<P> <I>Uddannelse</I>  </P>  \r\n\r\n<P>Arbejdsformidlingen og (amts)kommunerne kan indgå i et samarbejde om  \r\n\r\n indkøb og udnyttelse af uddannelsespladser. Eventuelt kan der regionalt  \r\n\r\n aftales en fælles prispolitik over for uddannelsesinstitutionerne. Den  \r\n\r\n nærmere fastsættelse af samarbejdsrelationer i denne forbindelse kan  \r\n\r\n hensigtsmæssigt ske i Arbejdsmarkedsrådet. </P>  \r\n\r\n<P>Samarbejdet omkring uddannelsespladserne kan ligeledes ske ved fx at dele  \r\n\r\n finansieringen af diverse uddannelser med henblik på at sikre et så bredt  \r\n\r\n spektrum af uddannelser som muligt. </P>  \r\n\r\n<P> <I>Etableringsydelse</I>  </P>  \r\n\r\n<P>Der kan være behov for samarbejde om og koordinering af vejlednings- og  \r\n\r\n informationsindsatsen over for de ledige, der ønsker at starte selvstændig  \r\n\r\n virksomhed. </P>  \r\n\r\n<P>Arbejdsmarkedsrådet fastlægger rammerne for et eventuelt samarbejde mellem  \r\n\r\n kommunerne og Arbejdsformidlingen om information, vejledning og rådgivning  \r\n\r\n til personer, der ønsker at starte egen virksomhed på  \r\n\r\n etableringsydelse/igangsætningsydelse, herunder også koordineringen til de  \r\n\r\n under Industriministeriet fungerende etableringsvejledere. </P>  \r\n\r\n<P> <I>Udvikling og forsøg</I>  </P>  \r\n\r\n<P>I arbejdsmarkedsrådet kan det aftales at gennemføre forsøgs- og  \r\n\r\n udviklingsaktiviteter i regionen. Dette kan fx være konkrete forsøg med  \r\n\r\n særligt tilrettelagte uddannelsesprogrammer eller andre særligt tilrettelagte  \r\n\r\n eller kombinerede forløb. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Arbejdsministeriet, den 15. oktober 1993  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Jytte Andersen </P>  \r\n\r\n<P CLASS=MINISTER ALIGN=RIGHT>/ Jørgen Kappel </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19930904160"
        },
        {
            "displayName": "Entydig dokumentidentifikation",
            "displayValue": "CM040936"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "24/06/2003"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9041"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "15/10/1993"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Arbejdsmin. j.nr. 93-411-4"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}