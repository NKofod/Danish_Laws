{
    "id": 109472,
    "title": "1991 BTL 216   BETÆNKNING OVER FORSLAG TIL LOV OM AFHOLDELSE AF VEJLEDENDE   FOLKEAFSTEMNING OM DANMARKS UDLÆNDINGEPOLITIK    NR L 216 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 216",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 216 </P>  \r\n\r\n<P></P>  \r\n\r\n<P>Betænkning over Forslag til lov om afholdelse af vejledende  \r\n\r\n folkeafstemning om Danmarks udlændingepolitik <BR>  \r\n\r\n Nr L 216 1991-92, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19920326 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i to møder. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>forkastelse</I> ved 3.  \r\n\r\n behandling. </P>  \r\n\r\n<P>Et mindretal inden for flertallet (Det Konservative Folkepartis, Venstres,  \r\n\r\n Centrum-Demokraternes og Kristeligt Folkepartis medlemmer af udvalget) finder  \r\n\r\n ikke, at de i lovforslaget nævnte afstemningstemaer, således som de er  \r\n\r\n udformet, er egnede til en folkeafstemning. </P>  \r\n\r\n<P>Mindretallet bemærker særligt, at dele af lovforslaget vil være  \r\n\r\n uigennemførlige, uanset hvad et afstemningsresultat måtte vise. En  \r\n\r\n gennemførelse af lovforslagets § 1, stk. 2, nr. 2, om ophævelse af retskravet  \r\n\r\n på familiesammenføring vil således i relation til EF-statsborgere være i  \r\n\r\n strid med EF-retten. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>vedtagelse uændret</I> og bemærker i øvrigt: </P>  \r\n\r\n<P>Fremskridtspartiet finder det betænkeligt, at adskillige ledende  \r\n\r\n politikere til pressen kan udtale sig om, at vi i Danmark har brug for flere  \r\n\r\n folkeafstemninger, og så alligevel afviser det ene forslag efter det andet  \r\n\r\n fra Fremskridtspartiet om at sende aktuelle politiske emner ud til  \r\n\r\n folkeafstemning. </P>  \r\n\r\n<P>Samtidig kan det ses af Observaundersøgelser, at hele 55 pct. af den  \r\n\r\n danske befolkning ønsker en folkeafstemning om udlændingeloven, jf. B.T. den  \r\n\r\n 26. oktober 1991 side 12, hvor kun 36 pct. siger nej, hvilket altså er i  \r\n\r\n direkte modstrid med flertallet i Folketinget. </P>  \r\n\r\n<P>Det belyser meget fint, at Folketingets partier ikke er i overensstemmelse  \r\n\r\n med deres vælgere på afgørende punkter, her spørgsmålet om folkeafstemning om  \r\n\r\n udlændingeloven. </P>  \r\n\r\n<P>Når vælgerne går til valgurnerne op til folketingsvalg, er det de  \r\n\r\n færreste, som er 100 pct. enige med det parti, som de stemmer på, og det er  \r\n\r\n derfor kun rimeligt, at vælgerne spørges selektivt om store, afgørende  \r\n\r\n politiske spørgsmål, hvilket flere ledende politikere også er enige i, når de  \r\n\r\n taler med pressen og skal markedsføre sig og servere valgflæsket. Til gengæld  \r\n\r\n kniber det for de selv samme politikere at trykke på de rigtige knapper i  \r\n\r\n folketingssalen, når vi når frem til den endelige vedtagelse af udmærkede  \r\n\r\n forslag fra Fremskridtspartiet. </P>  \r\n\r\n<P>Argumenterne imod dette lovforslag var, at spørgsmålene var alt for  \r\n\r\n koncise, og at man ikke kunne stille de pågældende spørgsmål, da det vil  \r\n\r\n støde på problemer. </P>  \r\n\r\n<P>Et sådant argument ville også kunne accepteres af Fremskridtspartiet, hvis  \r\n\r\n de pågældende politikere så seriøst var gået ind i arbejdet for at finde de  \r\n\r\n spørgsmål, som man kan stille befolkningen. Men nej, det gider man  \r\n\r\n selvfølgelig ikke, for det er jo nemmere at profilere sig i pressen og så  \r\n\r\n siden løbe fra sine løfter til vælgerne. </P>  \r\n\r\n<P>Ved et tidligere, tilsvarende lovforslag fra Fremskridtspartiet, hvor der  \r\n\r\n ikke var sat en konkret tekst på spørgsmålene til vælgerne, var argumenterne  \r\n\r\n imod forslaget, at lovforslaget var alt for løst, og at man derfor ikke kunne  \r\n\r\n støtte lovforslaget. </P>  \r\n\r\n<P>Det er altså ligegyldigt, hvad Fremskridtspartiet foreslår, så vil man  \r\n\r\n ikke være med, selv om man kort forinden har givet udtryk for det stik  \r\n\r\n modsatte i pressen. </P>  \r\n\r\n<P>Hvis der virkelig var hold i det, som de ledende politikere udtalte til  \r\n\r\n pressen, så havde der også været en vilje til at tilrette lovforslaget på en  \r\n\r\n sådan måde, at det kunne accepteres, men det vil man ikke, så hellere sidde i  \r\n\r\n sin lænestol og komme med tomme valgløfter til en håbefuld og til tider  \r\n\r\n godtroende befolkning. </P>  \r\n\r\n<P>Kun Centrum-Demokraterne meldte klart nej ved en rundspørge i Berlingske  \r\n\r\n Tidende den 27. oktober 1991, side 6, på spørgsmålet, om vi skal have flere  \r\n\r\n folkeafstemninger; resten var positivt indstillet, men løber så gang på gang  \r\n\r\n fra sine løfter. </P>  \r\n\r\n<P>Der er ikke noget at sige til, at vælgerne ofte ikke forstår, hvad der  \r\n\r\n sker i det politiske liv. </P>  \r\n\r\n<P>Dorte Bennedsen (S) Erling Christensen (S) Lise Hækkerup (S) Frank Jensen  \r\n\r\n (S) Holger Graversen (S) Karen Jespersen (S) Ebba Strange (SF) nfmd. <I>Gert  \r\n\r\n Petersen (SF) Sonja Albrink (CD) Grove (KF)</I> fmd. <I>Helge Adam Møller  \r\n\r\n (KF) Inge Dahl-Sørensen (V) Birthe Rønn Hornbech (V) Svend Aage Jensby (V)  \r\n\r\n Tom Behnke (FP) Niels Helveg Petersen (RV) Inger Stilling Pedersen (KRF)  \r\n\r\n</I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/04/1992"
        },
        {
            "displayName": "Accession",
            "displayValue": "199114K00216"
        },
        {
            "displayName": "Entydig dokumentidentifikation",
            "displayValue": "CL002271"
        },
        {
            "displayName": "Dato for førstegangsindlæggelse",
            "displayValue": "07/04/1992"
        },
        {
            "displayName": "Dato for indlæggelse",
            "displayValue": "07/04/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "216"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}