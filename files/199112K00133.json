{
    "id": 110933,
    "title": "1991 LSF 133   FORSLAG TIL LOV OM INSPEKTION AF KONVENTIONELLE VÆBNEDE STYRKER I DANMARK  ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 133",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 133 </P>  \r\n\r\n<P></P>  \r\n\r\n<P>Forslag til Lov om inspektion af konventionelle væbnede styrker i Danmark  \r\n\r\n</P>  \r\n\r\n<P></P>  \r\n\r\n<P>Fremsat af justitsministeren (Engell) </P>  \r\n\r\n<P></P>  \r\n\r\n<P>den 27. november 1991 </P>  \r\n\r\n<P></P>  \r\n\r\n<P>Vedtaget ved tredjebehandling den 19. december 1991 </P>  \r\n\r\n<P></P>  \r\n\r\n<P><a href=\"document.aspx?accn=A19920000730\"> Lov nr. 7 af 03/01/1992</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1.</B> Inspektører fra lande, der har tiltrådt traktat af 19. </P>  \r\n\r\n<P>november 1990 om konventionelle væbnede styrker i Europa, har ret </P>  \r\n\r\n<P>til at foretage inspektion her i landet med det formål at </P>  \r\n\r\n<P>kontrollere, om Danmark opfylder forpligtelserne i henhold til </P>  \r\n\r\n<P>traktaten. </P>  \r\n\r\n<P> <I>Stk. 2.</I> Inspektørerne skal være godkendt af forsvarsministeren og  \r\n\r\n skal under en inspektion være ledsaget af en eller flere officerer fra det  \r\n\r\n danske forsvar. </P>  \r\n\r\n<P> <B>§ 2.</B> Inspektørerne og deres danske ledsagere har i forening mod  \r\n\r\n behørig legitimation uden retskendelse adgang til enhver ejendom, enhver  \r\n\r\n bygning eller ethvert område inden for en bygning med henblik på at udøve  \r\n\r\n kontrol efter § 1, stk. 1. </P>  \r\n\r\n<P> <I>Stk. 2.</I> Inspektørerne og deres danske ledsagere har med de  \r\n\r\n begrænsninger, der følger af traktaten, ret til at foretage fotografiske  \r\n\r\n optagelser med henblik på at registrere tilstedeværelsen af traktatomfattet  \r\n\r\n materiel. </P>  \r\n\r\n<P> <I>Stk. 3.</I> Ejeren eller brugeren af den ejendom, hvor inspektion  \r\n\r\n agtes foretaget, skal af forsvarsministeren eller den, der bemyndiges hertil,  \r\n\r\n have meddelelse om inspektionen snarest og så vidt muligt senest 6 timer  \r\n\r\n forinden. Såfremt inspektion foretages uden forudgående meddelelse, skal  \r\n\r\n oplysning herom gives efterfølgende. </P>  \r\n\r\n<P> <I>Stk. 4.</I> Politiet yder fornøden bistand til gennemførelse af  \r\n\r\n inspektionen. </P>  \r\n\r\n<P> <B>§ 3.</B> For skade, som en inspektør forvolder under udførelsen af  \r\n\r\n sine opgaver her i landet, hæfter den danske stat efter de regler, som ville  \r\n\r\n gælde, hvis skaden var forvoldt af en person, der var ansat i den danske  \r\n\r\n stat. </P>  \r\n\r\n<P> <B>§ 4.</B> Justitsministeren fastsætter tidspunktet for lovens  \r\n\r\n ikrafttræden. </P>  \r\n\r\n<P> <B>§ 5.</B> Loven gælder ikke for Grønland. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1.</B> Inspektører fra lande, der har tiltrådt traktat af 19.  \r\n\r\n november </P>  \r\n\r\n<P>1990 om konventionelle væbnede styrker i Europa, har ret til at </P>  \r\n\r\n<P>foretage inspektion her i landet med det formål at kontrollere, om </P>  \r\n\r\n<P>Danmark opfylder forpligtelserne i henhold til traktaten. </P>  \r\n\r\n<P> <I>Stk. 2.</I> Inspektørerne skal være godkendt af forsvarsministeren og  \r\n\r\n skal under en inspektion være ledsaget af en eller flere officerer fra det  \r\n\r\n danske forsvar. </P>  \r\n\r\n<P> <B>§ 2.</B> Inspektørerne og deres danske ledsagere har i forening mod  \r\n\r\n behørig legitimation uden retskendelse adgang til enhver ejendom, enhver  \r\n\r\n bygning eller ethvert område inden for en bygning med henblik på at udøve  \r\n\r\n kontrol efter § 1, stk. 1. </P>  \r\n\r\n<P> <I>Stk. 2.</I> Inspektørerne og deres danske ledsagere har med de  \r\n\r\n begrænsninger, der følger af traktaten, ret til at foretage fotografiske  \r\n\r\n optagelser med henblik på at registrere tilstedeværelsen af traktatomfattet  \r\n\r\n materiel. </P>  \r\n\r\n<P> <I>Stk. 3.</I> Ejeren eller brugeren af den ejendom, hvor inspektion  \r\n\r\n agtes foretaget, skal af forsvarsministeren eller den, der bemyndiges hertil,  \r\n\r\n have meddelelse om inspektionen snarest og så vidt muligt senest 6 timer  \r\n\r\n forinden. Såfremt inspektion foretages uden forudgående meddelelse, skal  \r\n\r\n oplysning herom gives efterfølgende. </P>  \r\n\r\n<P> <I>Stk. 4.</I> Politiet yder fornøden bistand til gennemførelse af  \r\n\r\n inspektionen. </P>  \r\n\r\n<P> <B>§ 3.</B> For skade, som en inspektør forvolder under udførelsen af  \r\n\r\n sine opgaver her i landet, hæfter den danske stat efter de regler, som ville  \r\n\r\n gælde, hvis skaden var forvoldt af en person, der var ansat i den danske  \r\n\r\n stat. </P>  \r\n\r\n<P> <B>§ 4.</B> Justitsministeren fastsætter tidspunktet for lovens  \r\n\r\n ikrafttræden. </P>  \r\n\r\n<P> <B>§ 5.</B> Loven gælder ikke for Grønland. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger </I></P>  \r\n\r\n<P>  <I>1. Lovforslagets formål </I></P>  \r\n\r\n<P> Lovforslaget har til formål at opfylde traktaten af 19. november 1990 om  \r\n\r\n konventionelle væbnede styrker i Europa (CFE-traktaten), der blev  \r\n\r\n underskrevet af stats- og regeringscheferne fra 22 lande, deriblandt Danmark,  \r\n\r\n i forbindelse med CSCE-topmødet i Paris den 19.-21. november 1990. </P>  \r\n\r\n<P>Det forventes, at der samtidig med fremsættelsen af nærværende lovforslag  \r\n\r\n vil blive fremsat et særskilt beslutningsforslag af udenrigsministeren med  \r\n\r\n henblik på at opnå Folketingets samtykke til indgåelse af den folkeretlige  \r\n\r\n forpligtelse. </P>  \r\n\r\n<P>For at man fra dansk side kan opfylde traktatens formål vil det være  \r\n\r\n nødvendigt, at der i dansk ret skabes hjemmel til at gennemføre de  \r\n\r\n inspektioner, der er forudset i traktatens inspektionsprotokol og som i visse  \r\n\r\n tilfælde kan omfatte områder og ejendomme, der ikke tilhører forsvaret. </P>  \r\n\r\n<P>Dette kan ske ved, at der ved lov enten skabes hjemmel for domstolene til  \r\n\r\n at udstede retskendelse til inspektion af sådanne lokaliteter, eller at der  \r\n\r\n som en særegen undtagelse ved lov skabes hjemmel til inspektion uden  \r\n\r\n retskendelse. </P>  \r\n\r\n<P>På baggrund af den korte frist fra en lokalitet udpeges af en inspektør,  \r\n\r\n til inspektøren har krav på at besigtige lokaliteten (højst 6 timer), findes  \r\n\r\n det mest hensigtsmæssigt, at der i loven sikres adgang til inspektionen uden  \r\n\r\n retskendelse. </P>  \r\n\r\n<P>Efter traktaten skal inspektører fra andre lande, der har tiltrådt  \r\n\r\n konventionen og som er godkendt af forsvarsministeren, have adgang til at  \r\n\r\n foretage inspektioner her i landet for at kontrollere, om Danmark opfylder  \r\n\r\n forpligtelserne i henhold til traktaten. </P>  \r\n\r\n<P>Inspektionerne, der skal foretages under ledsagelse af danske officerer,  \r\n\r\n kan omfatte såvel offentlige som private ejendomme. </P>  \r\n\r\n<P>CFE-traktatens protokol om inspektioner indeholder de nærmere bestemmelser  \r\n\r\n om deltagerlandenes muligheder for ved inspektion på stedet indbyrdes at  \r\n\r\n kontrollere hinandens overholdelse af traktaten. </P>  \r\n\r\n<P>Inspektionerne vil normalt rette sig mod et såkaldt bekendtgjort område,  \r\n\r\n det vil sige et område, hvor et deltagerland har erklæret at have  \r\n\r\n traktatomfattet materiel - altså typisk militære områder. </P>  \r\n\r\n<P>Hvert deltagerland har imidlertid herudover ret til at gennemføre  \r\n\r\n anfægtelsesinspektioner inden for såkaldte specificerede områder. Et  \r\n\r\n specificeret område kan være et hvilket som helst område uden for  \r\n\r\n bekendtgjorte områder, der dog ikke må overstige 65 km2 (ej heller må nogen  \r\n\r\n lige linie mellem 2 punkter i området overstige 16 km). Dette område kan  \r\n\r\n altså omfatte private og offentlige ejendomme andre end forsvarets. Det  \r\n\r\n fremgår således udtrykkeligt af inspektionsprotokollen, at inspektionsholdet  \r\n\r\n som en del af dets inspektionsanmodning skal have ret til at indentificere  \r\n\r\n enhver bygning eller facilitet, som det ønsker at inspicere. </P>  \r\n\r\n<P>Den inspicerede stat har ret til at afvise sådanne inspektioner. Sker det,  \r\n\r\n skal den inspicerede stat give rimelig forsikring om, at der ikke på det  \r\n\r\n specificerede område findes traktatbegrænsede konventionelle våben og  \r\n\r\n konventionelt udstyr. </P>  \r\n\r\n<P>For Danmarks vedkommende vil der højst kunne blive tale om 1 eller 2  \r\n\r\n anfægtelsesinspektioner om året. </P>  \r\n\r\n<P>Et inspektionshold kan bestå af indtil 9 inspektører, som kan dele sig i 3  \r\n\r\n underhold. Holdet (holdene) vil altid være ledsaget af 1 eller flere  \r\n\r\n eskorte-officerer fra det inspicerede land. Landene er på forhånd gjort  \r\n\r\n bekendt med navnene indeholdt i hver enkelt lands inspektørpulje og har haft  \r\n\r\n lejlighed til at slette navne på listen. Det overlades til forsvarsministeren  \r\n\r\n at godkende inspektørerne. </P>  \r\n\r\n<P>Tidligst 36 timer efter notifikationen af en deltagerstats hensigt til at  \r\n\r\n gennemføre inspektion ankommer inspektionsholdet til et forud aftalt  \r\n\r\n indrejsepunkt, hvor det bliver mødt af eskorteholdet, der sørger for fri  \r\n\r\n passage gennem pas- og toldkontrol. Inden for 1-16 timer efter  \r\n\r\n inspektionsholdets ankomst udpeger dette det første inspektionsområde. Efter  \r\n\r\n udpegningen giver eskorteholdet den myndighed eller de virksomheder eller  \r\n\r\n personer, der bliver berørt af inspektionen, meddelelse herom. Herefter har  \r\n\r\n disse op til 6 timer til at forberede inspektionsholdets ankomst til  \r\n\r\n inspektionsområdet. </P>  \r\n\r\n<P>Lovforslaget tilsigter således at skabe hjemmel til at foretage  \r\n\r\n inspektioner på offentlig og privat ejendom uden retskendelse. </P>  \r\n\r\n<P> <I>2. Lovforslagets økonomiske og administrative konsekvenser </I></P>  \r\n\r\n<P> Lovforslaget skønnes ikke at medføre økonomiske eller administrative  \r\n\r\n konsekvenser for det offentlige ud over, hvad der allerede følger af  \r\n\r\n forpligtelserne efter traktaten om konventionelle væbnede styrker i Europa.  \r\n\r\n</P>  \r\n\r\n<P> <I>3. Hørte myndigheder </I></P>  \r\n\r\n<P> Lovforslaget har været sendt til høring hos Forsvarsministeriet og  \r\n\r\n Udenrigsministeriet samt hos det Færøske landsstyre. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P> For at sikre overholdelse af traktatens bestemmelser om konventionel  \r\n\r\n nedrustning har hver deltagerstat ret til at gennemføre, men er samtidig også  \r\n\r\n forpligtet til at acceptere inspektioner fra andre deltagerstater i  \r\n\r\n overensstemmelse med traktatens inspektionsprotokol. </P>  \r\n\r\n<P>En &#187;inspektør&#171; er i inspektionsprotokollen defineret som en  \r\n\r\n person, der er udpeget af en af deltagerstaterne til at udføre en inspektion,  \r\n\r\n og som er opført på vedkommende deltagerstats accepterede liste over  \r\n\r\n inspektører. </P>  \r\n\r\n<P>Inspektører fra andre lande skal under en inspektion her i landet altid  \r\n\r\n eskorteres af en eller flere officerer fra det danske forsvar. Eskorteholdet  \r\n\r\n udpeges af forsvarsministeren. </P>  \r\n\r\n<P> <I>Til § 2 </I></P>  \r\n\r\n<P> Adgangen til inspektion omfatter først og fremmest bekendtgjorte områder,  \r\n\r\n det vil sige områder, hvor det er oplyst, at der opbevares traktatbegrænset  \r\n\r\n materiel. Disse områder vil typisk være militære områder. </P>  \r\n\r\n<P>For at hindre omgåelse af de traktatmæssige forpligtelser omfatter  \r\n\r\n inspektionsadgangen også de såkaldte specificerede områder, hvor der ifølge  \r\n\r\n de givne oplysninger ikke er placeret traktatbegrænset materiel. </P>  \r\n\r\n<P>Inspektioner inden for specificerede områder kan berøre såvel offentlige  \r\n\r\n som private ejendomme, eksempelvis lokaliteter, der støder op til en militær  \r\n\r\n forlægning (magasinhaller, lader m.v.) eller virksomheder, der fremstiller  \r\n\r\n forsvarsmateriel. Inspektøren har dog kun krav på at inspicere bygninger og  \r\n\r\n rum, hvortil adgangsdøre m.v. overstiger 2 meter i bredden. </P>  \r\n\r\n<P>Bestemmelsen i <I>stk. 2</I> regulerer inspektørernes adgang til at  \r\n\r\n foretage fotografiske optagelser. Fotografering må kun finde sted til  \r\n\r\n varetagelse af traktatens formål og i overensstemmelse med de begrænsninger,  \r\n\r\n der følger af traktaten, hvilket blandt andet indebærer, at inspektionsholdet  \r\n\r\n skal advisere eskorteholdet i forvejen, hvis det har til hensigt at  \r\n\r\n fotografere. </P>  \r\n\r\n<P>Formuleringen af bestemmelsen i <I>stk. 3</I> skal ses i lyset af det  \r\n\r\n korte tidsrum, der går fra udpegningen af en lokalitet og til der skaffes  \r\n\r\n inspektøren adgang (indtil 6 timer). Meddelelse skal som udgangspunkt altid  \r\n\r\n gives snarest muligt og så vidt muligt 6 timer inden inspektionen. I de  \r\n\r\n situationer, hvor underretning ikke er praktisk mulig, f.eks. fordi ejeren er  \r\n\r\n bortrejst eller i øvrigt fraværende, kan forudgående underretning undlades.  \r\n\r\n Meddelelse anses for givet, når ejeren eller enhver anden, som har almindelig  \r\n\r\n adgang til den lokalitet, der skal inspiceres, har modtaget mundtlig  \r\n\r\n meddelelse forud eller i forbindelse med selve inspektionen. Efterfølgende  \r\n\r\n meddelelse kan ske ved, at lederen af det danske eskortehold efterlader  \r\n\r\n skriftlig besked om anledning og tidspunkt for inspektionen på lokaliteten  \r\n\r\n sammen med oplysning om, hvor der kan fås yderligere oplysninger om  \r\n\r\n inspektionen. Det kan i den forbindelse også tilføjes, at der ved en  \r\n\r\n anfægtelsesinspektion indledningsvis kun vil blive udpeget grænserne for det  \r\n\r\n specificerede område, og altså ikke den enkelte ejendom inden for området, og  \r\n\r\n at intentionen bag den i CFE-traktatens inspektionsprotokol nævnte tidsfrist  \r\n\r\n på 6 timer bl.a. er at give den inspicerede stat - det vil sige de danske  \r\n\r\n myndigheder - mulighed for at vurdere om inspektionsanmodningen skal  \r\n\r\n imødekommes samt tid til forberedelse af støttefunktioner under  \r\n\r\n inspektionsforløbet. </P>  \r\n\r\n<P>Med henblik på at kunne gennemføre inspektion på andre områder end  \r\n\r\n forsvarets mod en ejers protest, er der i <I>stk. 4</I> medtaget en  \r\n\r\n bestemmelse om, at politiet yder den fornødne bistand hertil. </P>  \r\n\r\n<P> <I>Til § 3 </I></P>  \r\n\r\n<P> De udenlandske inspektører, der kommer her til landet for at udføre de  \r\n\r\n kontrolopgaver, som er nævnt i § 1, nyder efter kapitel XIII i  \r\n\r\n inspektionsprotokollen diplomatisk immunitet. De skadelidte har derfor ikke i  \r\n\r\n almindelighed mulighed for her i landet at gennemføre en sag mod  \r\n\r\n inspektørerne om ertatning for de skader, som inspektørerne måtte forvolde  \r\n\r\n under udførelsen af deres kontrolopgaver. </P>  \r\n\r\n<P>For at sikre, at de skadelidte kan få erstatning, foreslås det på denne  \r\n\r\n baggrund, at den danske stat over for de skadelidte hæfter for de skader, som  \r\n\r\n de udenlandske inspektører forvolder under udførelsen af deres opgaver her i  \r\n\r\n landet. Den danske stat hæfter dog kun, i det omfang staten ville hæfte, hvis  \r\n\r\n skaderne var forvoldt af en person, der var ansat i den danske stat. Der  \r\n\r\n tænkes herved navnlig på Danske Lovs 3-19-2 om arbejdsgiverens  \r\n\r\n erstatningsansvar for de skader, som arbejdstageren forvolder ved sin  \r\n\r\n uforsvarlige adfærd. </P>  \r\n\r\n<P>Krav om det beløb, som den danske stat har måttet udrede efter  \r\n\r\n bestemmelsen i § 3 vil ad diplomatisk vej kunne fremsættes mod den stat, som  \r\n\r\n inspektøren kommer fra. </P>  \r\n\r\n<P> <I>Til § 4 </I></P>  \r\n\r\n<P> Traktaten træder i kraft 10 dage efter, at samtlige deltagerstater har  \r\n\r\n foretaget ratifikation. </P>  \r\n\r\n<P>Det foreslås derfor, at lovens ikrafttræden afventer traktatens  \r\n\r\n folkeretlige ikrafttræden. </P>  \r\n\r\n<P> <I>Til § 5 </I></P>  \r\n\r\n<P> Traktaten gælder efter sit anvendelsesområde for Færøerne, men ikke for  \r\n\r\n Grønland. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "03/01/1992"
        },
        {
            "displayName": "Accession",
            "displayValue": "199112K00133"
        },
        {
            "displayName": "Entydig dokumentidentifikation",
            "displayValue": "CL002471"
        },
        {
            "displayName": "Dato for førstegangsindlæggelse",
            "displayValue": "03/01/1992"
        },
        {
            "displayName": "Dato for indlæggelse",
            "displayValue": "03/01/1992"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "133"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}