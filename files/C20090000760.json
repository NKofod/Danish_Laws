{
    "id": 122686,
    "title": "Vejledning om anbringelse og overførsel af dømte, som skal udstå fængselsstraf eller forvaring (anbringelses- og overførselsvejledningen)",
    "documentTypeId": "180",
    "isSagsforlobPeriodValid": true,
    "shortName": "VEJ nr 7 af 23/01/2009",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om anbringelse og overførsel af dømte, som skal udstå fængselsstraf eller forvaring (anbringelses- og overførselsvejledningen)</p>\r\n      <p class=\"Kapitel\">Kapitel 1</p>\r\n      <p class=\"Kapiteloverskrift\">Indledning</p>\r\n      <p class=\"Tekst\"><span class=\"Bold\">1.</span> Straffuldbyrdelsesloven – lovbekendtgørelse nr. 1337 af 3. december 2007 – indeholder regler om anbringelse (valg af afsoningssted) og overførsel af dømte. Efter loven er der udstedt bekendtgørelse om anbringelse og overførsel af dømte, som skal udstå fængselsstraf eller forvaring (anbringelses- og overførselsbekendtgørelsen). Denne vejledning har til formål at orientere navnlig om nye regler på området, herunder væsentlige fortolkningsbidrag fra lovens forarbejder.</p>\r\n      <p class=\"Kapitel\">Kapitel 2</p>\r\n      <p class=\"Kapiteloverskrift\">Regelgrundlaget</p>\r\n      <p class=\"Tekstoverskrift\">Loven</p>\r\n      <p class=\"Tekst\"><span class=\"Bold\">2.</span> Reglerne om anbringelse (valg af afsoningssted) og overførsel af dømte, findes i kapitel 7. Reglerne omfatter fængselsdømte – herunder dømte som skal udstå bødeforvandlingsstraf – og forvarede. Af § 105 fremgår herudover, at forvaring normalt udstås i Anstalten ved Herstedvester.</p>\r\n      <p class=\"Tekst\">Hovedinddelingen er, at §§ 20-23 vedrører valg af afsoningsinstitution og §§ 24-29 overførsel mellem fængsler og arresthuse. Denne hovedinddeling gennembrydes imidlertid af henvisninger mellem bestemmelser inden for de to områder, f.eks. indebærer bestemmelsen i § 29, at principperne for valg af afsoningsinstitution, f.eks. nærhedskriteriet (geografiske nærhedsprincip), også finder anvendelse ved valg af ny afsoningsinstitution i forbindelse med overførsel.</p>\r\n      <p class=\"Tekst\"><span class=\"Bold\">3.</span> Lovens bestemmelser indeholder udtømmende regler om valg af afsoningsinstitution og overførsel mellem afsoningsinstitutioner. Det vil sige, at kriterierne for valg af afsoningssted - herunder spørgsmålet om valget mellem fængsel og arresthus - og kriterierne for valget mellem forskellige fængsler - herunder valget mellem åbent og lukket fængsel - er reguleret i selve loven. Tilsvarende indeholder loven kriterierne for, hvornår der kan eller skal ske overførsel til anden institution.</p>\r\n      <p class=\"Tekst\"><span class=\"Bold\">4.</span> På langt de fleste områder er de nye regler i overensstemmelse med tidligere regler og praksis. På visse områder sker dog ændringer. Det geografiske nærhedsprincip er modificeret. Således fremgår det af loven, at straf, så vidt det er praktisk muligt, skal fuldbyrdes i nærheden af den dømtes hjemsted. Loven og lovbemærkningerne giver endvidere udvidet/udtrykkelig mulighed for</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> anbringelse af negativt stærke indsatte i arresthus eller lukket fængsel, og overførsel af negativt stærke indsatte fra åbent til lukket fængsel, mellem ensartede institutioner, og mellem fængsel og arresthus,</p>\r\n        <p class=\"Liste1\"><span class=\"Liste1Nr\" id=\"\">2)</span> anbringelse i arresthus og overførsel fra åbent til lukket fængsel og fra fængsel til arresthus for at forebygge indsmugling og handel med narkotika,</p>\r\n        <p class=\"Liste1\"><span class=\"Liste1Nr\" id=\"\">3)</span> anbringelse i lukket fængsel og arresthus, overførsel fra åbent til lukket fængsel, mellem ensartede institutioner, og fra fængsel til arresthus ud fra beskyttelseshensyn.</p>\r\n      </p>\r\n      <p class=\"Tekst\">Efter loven er der – i overensstemmelse med hidtidig praksis – mulighed for at overføre fra åbent fængsel til arresthus for et bestemt tidsrum (i stedet for overførsel til lukket fængsel). Herudover er der som noget nyt mulighed for – mens en sag om overførsel fra åbent til lukket fængsel behandles – midlertidigtat overføre den indsatte til lukket fængsel, hvis den pågældende samtykker heri.</p>\r\n      <p class=\"Tekst\"><span class=\"Bold\">5.</span> Ifølge lovens § 89 skal visse spørgsmål om lempelser af den indsattes forhold, herunder f.eks. spørgsmålet om overførsel fra lukket til åbent fængsel, tages op til overvejelse med jævne mellemrum, uanset om den indsatte anmoder herom. Dette skal ske efter regler fastsat af justitsministeren.</p>\r\n      <p class=\"Tekstoverskrift\">Bekendtgørelsen</p>\r\n      <p class=\"Tekst\"><span class=\"Bold\">6.</span> Lovens § 30 er en bemyndigelsesbestemmelse, hvorefter justitsministeren fastsætter regler om anbringelse og overførsel efter lovens §§ 21-29. Anbringelses- og overførselsbekendtgørelsen er udstedt i henhold til bemyndigelsesbestemmelsen i lovens § 30. Herudover er bekendtgørelsen udstedt i medfør af § 89, stk. 2, hvorefter justitsministeren fastsætter regler om institutionernes pligt til jævnligt at tage blandt andet spørgsmålet om overførsel til anden institution op til overvejelse, § 105, stk. 2, hvorefter justitsministeren fastsætter regler om fuldbyrdelse af forvaring og § 111, stk. 4, hvorefter justitsministeren fastsætter regler om klagevejledning og klagesagers behandling.</p>\r\n      <p class=\"Kapitel\">Kapitel 3</p>\r\n      <p class=\"Kapiteloverskrift\">Grundlæggende principper</p>\r\n      <p class=\"Tekstoverskrift\">Frihedsberøvelsens intensitet</p>\r\n      <p class=\"Tekst\"><span class=\"Bold\">7.</span> Hovedreglen er, at fuldbyrdelse af straf i fængsel skal ske i åbent fængsel (lovens § 22<span class=\"Bold\">,</span> stk. 1). Reglen bygger på det grundlæggende princip, at frihedsberøvelsen ikke må være mere indgribende, end formålet tilsiger. Anbringelse i åbent fængsel skal således som hovedregel ske, hvis der ikke er en begrundet antagelse om, at der er risiko for undvigelse eller for, at den indsatte vil udnytte de friere forhold i et åbent fængsel til kriminel eller dermed ligestillet adfærd. Denne hovedregel hindrer imidlertid ikke, at der fastsættes regler om, at en dømt skal indlede strafudståelsen i en særlig modtagelses- eller visitationsafdeling i et lukket fængsel, f.eks. for at tilvejebringe det fornødne grundlag for afgørelsen om, hvor straffen skal udstås, herunder om anbringelse skal ske i lukket eller åbent fængsel. Sådanne administrative regler er for så vidt angår sædelighedskriminelle fastsat i bekendtgørelsens § 3.</p>\r\n      <p class=\"Tekst\">Princippet har også fundet udtryk i reglerne i lovens § 24 og § 27, som indebærer, at overførsel fra lukket til åbent fængsel eller fra arresthus til fængsel <span class=\"Underline\">skal</span> ske, når visse forudsætninger er til stede. Reglerne om anbringelse af dømte regulerer alene spørgsmålet om, i hvilken institution fuldbyrdelsen af en straf skal påbegyndes. Ved vurderingen af muligheden for overførsel til åbent fængsel vil der efter nogen tids afsoning kunne lægges mindre vægt på erfaringer fra tidligere strafudståelser og tilsvarende mere vægt på den dømtes adfærd under den forløbne del af den aktuelle strafudståelse. Også den nu relativt kortere straffetid kan medvirke til afkræftelse af en tidligere antagelse af f.eks. risiko for undvigelse.</p>\r\n      <p class=\"Tekst\">Endvidere skal overførsel fra åbent fængsel for at forebygge overgreb som udgangspunkt ske til lukket fængsel. Overførsel til arresthus kan kun ske, hvis overførsel til lukket fængsel ikke er tilstrækkelig til at forebygge sådanne overgreb.</p>\r\n      <p class=\"Tekstoverskrift\">Nærhedskriteriet m.v.</p>\r\n      <p class=\"Tekst\"><span class=\"Bold\">8.</span> Fængselsstraf skal ifølge lovens § 23, stk. 1, 1. pkt., fuldbyrdes i nærheden af den dømtes hjemsted så vidt det er <span class=\"Underline\">praktisk</span> muligt. Hermed fastslås det modificerede nærhedsprincip - nærhedskriteriet - som udgangspunktet for valget af det konkrete afsoningssted. Med bestemmelsen om, at anbringelse i nærheden af den dømtes hjemsted efter loven skal ske, så vidt det er praktisk muligt, og bestemmelsen i § 23 stk. 2, nr. 2, hvorefter der er mulighed for at fravige nærhedskriteriet af hensyn til den samlede udnyttelse af kriminalforsorgens institutioner, er det også efter loven muligt at tage hensyn til fordelingen af afsoningskapaciteten i de forskellige landsdele. Dømte med hjemsted i København kan således f.eks. anbringes i fængsel i Jylland, ligesom overførsel fra åbent fængsel i Jylland kan ske til lukket fængsel i Jylland, uanset om den indsatte har hjemsted i København.</p>\r\n      <p class=\"Tekst\"><span class=\"Bold\">9.</span> I anbringelses- og overførselsbekendtgørelsens § 2, stk. 3, er der en særlig bestemmelse om placering ud fra kapacitetshensyn. Bestemmelsen vedrører blandt andet voldsdømte og visse dømte efter lovgivningen om våben og eksplosivstoffer, i forhold til hvilke der er særlige krav om hurtig indsættelse til afsoning. Som det fremgår af bestemmelsen, udarbejder Justitsministeriet, Direktoratet for Kriminalforsorgen, generelle retningslinjer for fordeling af voldsdømte efter deres hjemsted på de enkelte åbne fængsler under hensyn til den samlede udnyttelse af pladserne i kriminalforsorgens institutioner.</p>\r\n      <p class=\"Tekst\"><span class=\"Bold\">10.</span> Ved valget af den konkrete afsoningsinstitution skal der også tages hensyn til den dømtes egne ønsker, uden at der dog er en pligt til at følge disse ønsker, jf. lovens § 23, stk. 1, 2. pkt. Hvis den indsatte ønsker at medbringe barn under afsoningen (efter lovens § 54) vil dette kunne begrunde, at nærhedskriteriet fraviges.</p>\r\n      <p class=\"Kapitel\">Kapitel 4</p>\r\n      <p class=\"Kapiteloverskrift\">Halvåbne afdelinger</p>\r\n      <p class=\"Tekst\"><span class=\"Bold\">11.</span> Spørgsmålet om anbringelse i halvåben afdeling er reguleret i bekendtgørelsens § 4, som angiver, at anbringelse i halvåben afdeling forudsætter, at betingelserne for anbringelse i lukket fængsel er opfyldt, men at anbringelse i halvåben afdeling anses for ubetænkeligt og relevant i forhold til den dømtes behov.</p>\r\n      <p class=\"Tekst\"><span class=\"Bold\">12.</span> Spørgsmålet om overførsel til halvåben afdeling er reguleret i bekendtgørelsens § 10, §§ 14-15 og § 23. Overførsel til halvåben afdeling kan ske, hvis grundlaget for overførsel til åbent fængsel fra lukket fængsel eller arresthus ikke er tilstede. Overførsel til halvåben afdeling kan endvidere ske, hvis der er grundlag for at overføre den indsatte fra åbent til lukket fængsel. Under alle omstændigheder skal overførsel til halvåben afdeling anses for ubetænkelig og relevant i forhold til den indsattes behov.</p>\r\n      <p class=\"Tekst\">Det klientel, der forudsættes at kunne placeres i de halvåbne afdelinger er eksempelvis</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> personer, som tidligere er blevet overført til lukket institution, fordi de i de åbne fængsler betragtes som undvigelsestruede, men som dog ikke antages at ville undvige, såfremt de udskilles fra det store fællesskab i fængslet og omgives af tættere personalekontakt og øget opsyn,</p>\r\n        <p class=\"Liste1\"><span class=\"Liste1Nr\" id=\"\">2)</span> stofmisbrugere eller personer, der på anden måde tilhører gruppen af svage indsatte, som typisk overføres til lukket institution for dér at gå i frivilligt enrum, og</p>\r\n        <p class=\"Liste1\"><span class=\"Liste1Nr\" id=\"\">3)</span> undvigelsestruede personer, som typisk betegnes undvigelsestruede, fordi der skønnes at være en risiko for, at de for at undgå trusler, vold eller anden form for pres med hensyn til at indsmugle narkotika, opbevare narkotika eller lignende vil bortgå fra det åbne fængsel eller udeblive fra udgang.</p>\r\n      </p>\r\n      <p class=\"Tekst\">Hvis en indsat, som ikke tilhører en af disse grupper, ønskes overført til halvåben afdeling, kan der tages kontakt til det pågældende fængsel med henblik på drøftelse af mulighederne herfor.</p>\r\n      <p class=\"Tekst\">Under alle omstændigheder forudsætter såvel anbringelse i som overførsel til halvåben afdeling, at det fængsel, hvor afdelingen ligger, har erklæret sig indforstået med at modtage den pågældende.</p>\r\n      <p class=\"Kapitel\">Kapitel 5</p>\r\n      <p class=\"Kapiteloverskrift\">Særlige grupper af indsatte m.v.</p>\r\n      <p class=\"Tekstoverskrift\">Svage indsatte</p>\r\n      <p class=\"Tekst\"><span class=\"Bold\">13.</span> Loven åbner mulighed for at anbringe indsatte i arresthus eller lukket fængsel ud fra beskyttelseshensyn (henholdsvis § 21, stk. 3, nr. 3 og § 22, stk. 5, nr. 1).Tilsvarende kan der ske overførsel fra åbent til lukket fængsel (§ 25, stk. 4, nr. 1) og fra fængsel til arresthus (§ 28, stk. 1, nr. 3) ud fra beskyttelseshensyn. Endelig kan beskyttelseshensyn begrunde, at nærhedskriteriet fraviges (§ 23, stk. 2, nr. 3), og at der sker overførsel mellem ensartede institutioner (§ 26, nr. 2).</p>\r\n      <p class=\"Tekst\">I alle tilfælde skal den påtænkte anbringelse eller overførsel være nødvendig for at beskytte den dømte mod overgreb, uanset om dette er udtrykkeligt anført i lovbestemmelsen.</p>\r\n      <p class=\"Tekst\"><span class=\"Bold\">14.</span> Bestemmelsen tager bl.a. sigte på stofmisbrugere og andre, der er fysisk og psykisk svagt funderet, og som eventuelt tillige har stiftet gæld til medindsatte, samt dømte, som på grund af kriminalitetens art, herunder navnlig mishandling af børn eller sædelighedskriminalitet eller deres adfærd i øvrigt, må antages at ville blive mødt med overgreb fra medindsatte, hvis de anbringes i fællesskab i et åbent eller lukket fængsel.</p>\r\n      <p class=\"Tekst\">Overgreb kan være af såvel fysisk som ikke-fysisk karakter. Ved ”overgreb” forstås således udnyttelse, mobning, trusler, vold m.v.</p>\r\n      <p class=\"Tekst\"><span class=\"Bold\">15.</span> Bestemmelserne giver mulighed for anbringelse eller overførsel ud fra beskyttelseshensyn, selvom den dømte modsætter sig dette. Hvis en dømt f.eks. anbringes i arresthus ud fra beskyttelseshensyn, men med den pågældendes samtykke, sker denne anbringelse efter § 21, stk. 4, nr. 2, som giver mulighed for anbringelse i arresthus, når den dømte selv ønsker det og særlige familiemæssige eller andre personlige forhold taler for det.</p>\r\n      <p class=\"Tekst\"><span class=\"Bold\">16.</span> I mange tilfælde vil anbringelse i eller overførsel til halvåben afdeling være relevant i forhold til svage indsatte. Herom henvises til pkt. 11-12 ovenfor.</p>\r\n      <p class=\"Tekstoverskrift\">Negativt stærke indsatte</p>\r\n      <p class=\"Tekst\"><span class=\"Bold\">17.</span> Lovens bestemmelser om valg af afsoningssted eller overførsel begrundet i et behov for at forebygge overgreb på medindsatte, personale eller andre i institutionen sigter bl.a. på tilfælde, hvor der ved anmeldelsen til afsoning foreligger eller under indsættelsen opstår kendskab til, at den dømte hører til gruppen af ”negativt stærke indsatte”.</p>\r\n      <p class=\"Tekst\"><span class=\"Bold\">18.</span> Med udtrykket ”negativt stærke indsatte” sigtes navnlig til de grupper af indsatte, herunder rockere og deres støttepersoner, der kan skabe sig en sådan magtposition i fængslerne, at de udgør en særdeles negativ styrende faktor i forhold til medindsatte. Deres metoder adskiller sig ikke nævneværdigt fra den fremgangsmåde, der sædvanligvis benyttes af andre ”negativt stærke indsatte”.</p>\r\n      <p class=\"Tekst\"><span class=\"Bold\">19.</span> Med udtrykket ”overgreb” sigtes ikke alene til fysiske overgreb eller trusler herom, men tillige til f.eks. økonomisk udnyttelse og overgreb på medindsattes handlefrihed inden for fængslets lovlige rammer, herunder til at afsone i fællesskab og til at vælge mellem fængslets tilbud om beskæftigelse, herunder skolegang, fritidsaktiviteter m.v. Risiko for overgreb kan også foreligge, når den indsatte gennem sin magtposition forsøger at påvirke personalet til at gøre eller undlade noget, herunder undlade at foretage de nødvendige sikkerheds- og kontrolforanstaltninger.</p>\r\n      <p class=\"Tekst\"><span class=\"Bold\">20.</span> Kendskab til, at en dømt tilhører gruppen af ”negativt stærke indsatte”, vil, når der skal tages stilling til afsoningssted, typisk basere sig på oplysninger fra retsbogen eller oplysninger modtaget fra politiet eller fra tidligere ophold i fængsel eller arresthus, herunder i forbindelse med forudgående varetægtsfængsling.</p>\r\n      <p class=\"Tekst\"><span class=\"Bold\">21.</span> Overførsel kan ske bl.a. i tilfælde, hvor der på det tidspunkt, hvor beslutningen om anbringelse i åbent fængsel blev truffet, ikke forelå oplysninger, der kunne begrunde anbringelse i lukket fængsel af hensyn til muligheden for at forebygge overgreb på medindsatte m.fl. Hvis det efterfølgende viser sig, at den indsatte f.eks. på grund af sit tilhørsforhold til en særlig gruppe eller lignende udgør en risiko for overgreb på medindsatte m.fl., vil den indsatte kunne overføres til lukket fængsel, hvis det er nødvendigt for at forebygge denne risiko.</p>\r\n      <p class=\"Tekst\">Særligt for så vidt angår dømte, som oplyser, at de ikke længere har medlemskab af f.eks. en rockergruppe, bemærkes, at det afgørende er, om der reelt foreligger et tilhørsforhold til den pågældende gruppe. Derimod er det ikke afgørende, om der (tillige) er tale om formelt medlemskab af gruppen.</p>\r\n      <p class=\"Tekst\"><span class=\"Bold\">22.</span> Anbringelse og overførsel sker i disse tilfælde for at forebygge en vis fremtidig adfærd hos den indsatte, det vil sige primært på grundlag af en fremadrettet vurdering af den indsattes adfærd.</p>\r\n      <p class=\"Tekst\">De fleste bestemmelser om anbringelse eller overførsel ud fra et behov for at forebygge overgreb på medindsatte m.v. er formuleret således, at anbringelse f.eks. i arresthus eller overførsel til anden institution kan ske ”hvis det må anses for nødvendigt for at forebygge overgreb ....”. Heri ligger bl.a., at valget af afsoningssted eller overførsel kan ske alene med henvisning til den ”negativt stærke indsattes” blotte fremtræden kombineret med institutionens eller de medindsattes kendskab til et eventuelt gruppetilhørsforhold og det forhold, at der er risiko for, at der af den pågældende gruppe vil blive begået overgreb mod f.eks. medindsatte. Det kræves således ikke, at den indsatte har udført bestemte handlinger, og så længe det på grund af et bestående gruppetilhørsforhold må anses for nødvendigt for at forebygge overgreb, vil der f.eks. ikke kunne ske overførsel til åbent fængsel.</p>\r\n      <p class=\"Tekst\"><span class=\"Bold\">23.</span> Skal en indsat overføres fra åbent til lukket fængsel, fordi den pågældende har begået overgreb på medindsatte m.v., det vil sige primært på grund af noget, der er passeret, kræver dette efter § 25, stk. 1, nr. 4, at ”der er bestemte grunde til at antage...”, at der er begået overgreb.</p>\r\n      <p class=\"Tekstoverskrift\">Indsmugling og handel med narkotika</p>\r\n      <p class=\"Tekst\"><span class=\"Bold\">24.</span> Fængselsstraf kan fuldbyrdes i arresthus, hvis der er bestemte grunde til at antage, at den dømtes farlighed eller kriminalitet gør det nødvendigt for at forebygge handel med euforiserende stoffer (§ 21, stk. 3 nr. 2).</p>\r\n      <p class=\"Tekst\">Det kræves ikke, at der er tale om indsmugling eller handel med euforiserende stoffer i større omfang, men det er forudsat, at der ikke er tale om indsmugling eller handel af bagatelagtig karakter.</p>\r\n      <p class=\"Tekst\">Anbringelse i arresthus i henhold til denne bestemmelse vil navnlig være begrundet i oplysninger fra straffesagen eller fra tidligere ophold i fængsel eller arresthus. Er en person dømt for overtrædelse af straffelovens § 191 vil dette f.eks. - sammen med nærmere oplysninger om kriminalitetens art og omfang - indgå i den samlede vurdering af de forhold, der kan føre til afsoning i arresthus. (Men en dom for overtrædelse af § 191 fører ikke i sig selv til, at anbringelse kan ske i arresthus.)</p>\r\n      <p class=\"Tekst\"><span class=\"Bold\">25.</span> Anbringelse i lukket fængsel kan ske, hvis der efter de i øvrigt foreliggende oplysninger om den dømte og efter kriminalitetens art er bestemte grunde til at antage, at den dømte vil begå strafbart eller groft disciplinært forhold eller udvise anden adfærd, der åbenbart er uforenelig med ophold i åbent fængsel (§ 22, stk. 4, nr. 1 og 2).</p>\r\n      <p class=\"Tekst\">Ved bedømmelsen af, om fuldbyrdelse af straf skal ske i lukket fængsel efter denne regel, kan oplysninger, der begrunder en konkret risiko for indsmugling af og handel med euforiserende stoffer eller andre strafbare forhold, tillægges betydning. Endvidere kan oplysninger om den pågældendes adfærd under tidligere ophold i kriminalforsorgens institutioner tillægges betydning, navnlig når den pågældende under sådanne ophold har givet anledning til betydelig ulempe eller gene for medindsatte. Dette gælder, selvom den pågældende sidst er løsladt fra åbent fængsel, hvis dette beror på, at denne adfærd ikke blev afdækket, mens vedkommende fortsat var i institutionen, så der kunne være taget stilling til eventuel overførsel til lukket fængsel.</p>\r\n      <p class=\"Tekst\"><span class=\"Bold\">26.</span> Hvis en indsat er fundet i besiddelse af en ikke ubetydelig mængde euforiserende stoffer, eller der er ”bestemte grunde til at antage”, at den pågældende har indsmuglet eller handlet med euforiserende stoffer, kan den pågældende overføres til lukket fængsel (§ 25, stk. 1, nr. 2 og 3).</p>\r\n      <p class=\"Tekst\">Adgangen til overførsel er ikke betinget af, at der rejses en formel sigtelse mod den pågældende. Overførsel kan f.eks. også ske i tilfælde, hvor den indsatte gribes på fersk gerning eller i øvrigt tilstår indsmugling af eller handel med euforiserende stoffer. Overførsel kan dog kun ske efter en konkret vurdering. Må det på baggrund af den indsattes forklaring f.eks. antages, at de euforiserende stoffer er ”plantet” hos den pågældende af medindsatte, kan overførsel ikke finde sted med denne begrundelse.</p>\r\n      <p class=\"Tekst\"><span class=\"Bold\">27.</span> Endvidere kan en indsat overføres mellem ensartede institutioner og fra fængsel til arresthus, hvis der er bestemte grunde til at antage, at den indsatte vil indsmugle eller handle med euforiserende stoffer, og det må anses for nødvendigt for at forhindre den indsatte i at begå forhold af denne karakter.</p>\r\n      <p class=\"Tekstoverskrift\">Undvigelse</p>\r\n      <p class=\"Tekst\"><span class=\"Bold\">28.</span> Nærhedskriteriet kan fraviges for at forhindre, at den pågældende undviger, herunder i tilfælde hvor undvigelsen søges gennemført ved en befrielsesaktion, der f.eks. iværksættes uden for den pågældende afsoningsinstitution (§ 23, stk. 2, nr. 6).</p>\r\n      <p class=\"Tekst\"><span class=\"Bold\">29.</span> Anbringelse i lukket fængsel kan ske, hvis der efter de i øvrigt foreliggende oplysninger om den dømte og efter kriminalitetens art er ”bestemte grunde” til at antage, at den dømte vil undvige (§ 22, stk. 4, nr. 1). Bedømmelsen af, om fuldbyrdelse af straf skal ske i lukket fængsel efter denne regel, foretages bl.a. på grundlag af en vurdering af den dømtes farlighed såvel under fængselsopholdet som under en eventuel undvigelse. Også oplysninger, der begrunder en konkret undvigelsesrisiko, tillægges betydning. Endvidere kan oplysninger om den pågældendes adfærd under tidligere ophold i kriminalforsorgens institutioner tillægges betydning, ligesom det kan indgå om den pågældende er udeblevet fra tilsigelse til afsoning.</p>\r\n      <p class=\"Tekst\"><span class=\"Bold\">30.</span> Tilsvarende kan overførsel mellem ensartede institutioner og fra fængsel til arresthus ske, hvis der er ”bestemte grunde til at antage”, at den indsatte vil undvige. Bestemmelserne herom findes i henholdsvis § 26, nr. 6 og § 28, stk. 1, nr. 2. Overførsel fra åbent til lukket fængsel kræver efter § 25, stk. 3, nr. 1, at der er en ”særlig bestyrket mistanke om”, at den indsatte vil undvige.</p>\r\n      <p class=\"Tekst\"><span class=\"Bold\">31.</span> En indsat, som er undveget eller har forsøgt herpå, kan overføres fra åbent til lukket fængsel efter reglen i § 25, stk. 1, nr. 1. Overførsel efter denne bestemmelse forudsætter, at det kan lægges til grund, at den pågældende er undveget eller har forsøgt at undvige.</p>\r\n      <p class=\"Tekst\"><span class=\"Bold\">32.</span> Opmærksomheden henledes i øvrigt på, at visse kategorier af undvigelsestruede indsatte vil kunne placeres i halvåben afdeling, jf. nærmere oven for under pkt. 11-12.</p>\r\n      <p class=\"Tekst\"><span class=\"Bold\">33.</span> Efter lovens § 63, stk. 4, kan det bestemmes, at en indsat, der afsoner straf for grov kriminalitet under anvendelse af våben eller andre personfarlige metoder og under fuldbyrdelsen af straffen eller under forudgående varetægtsfængsling er undveget eller har forsøgt at undvige ved anvendelse af våben eller andre personfarlige metoder, skal isoleres på skift i særligt sikrede afsnit og opholdsrum i forskellige lukkede fængsler og arresthuse, såfremt der er en særlig bestyrket mistanke om, at den indsatte på ny vil forsøge at undvige. Er der truffet beslutning om, at en indsat for at forhindre undvigelse skal udelukkes fra fællesskab i medfør af denne bestemmelse, vil dette kunne begrunde anbringelse i eller overførsel til enten lukket fængsel eller arresthus.</p>\r\n      <p class=\"Tekstoverskrift\">Kortvarig fængselsstraf</p>\r\n      <p class=\"Tekst\"><span class=\"Bold\">34.</span> Kortvarig fængselsstraf kan udstås i arresthus, i det omfang det er nødvendigt af hensyn til den samlede udnyttelse af pladserne i kriminalforsorgens institutioner (§ 21, stk. 2). Den øverste grænse for, hvor lange straffe, der efter denne regel kan afsones i arresthus, er 6 måneder, således som begrebet ”kortvarig fængselsstraf” er defineret i bekendtgørelsens § 2, stk. 1. I perioder, hvor presset på kriminalforsorgens institutioner er relativt lavere, vil den faktiske øvre grænse for, hvor langvarige straffe, der - ud fra dette hensyn - kan afsones i arresthus i overensstemmelse med den hidtidige praksis, blive sat ned.</p>\r\n      <p class=\"Kapitel\">Kapitel 6</p>\r\n      <p class=\"Kapiteloverskrift\">Kompetenceregler</p>\r\n      <p class=\"Tekstoverskrift\">Anbringelse</p>\r\n      <p class=\"Tekst\"><span class=\"Bold\">35.</span> Reglerne om, hvem der træffer afgørelse om valg af afsoningsinstitution findes i bekendtgørelse om iværksættelse af fængselsstraf, forvaring og forvandlingsstraf for bøde (iværksættelsesbekendtgørelsen). Som det fremgår af reglerne i denne bekendtgørelse træffes afgørelsen af Justitsministeriet, Direktoratet for Kriminalforsorgen, eller – i visse typer af sager – en af kriminalforsorgens institutioner.</p>\r\n      <p class=\"Tekst\">Af § 3, stk. 3, i anbringelses- og overførselsbekendtgørelsen fremgår det, at Justitsministeriet, Direktoratet for Kriminalforsorgen, kan bemyndige Anstalten ved Herstedvester til at træffe afgørelse om anbringelse af dømte i åbent fængsel eller halvåben afdeling, efter at den pågældendes sag er visiteret af Anstalten ved Herstedvester.</p>\r\n      <p class=\"Tekstoverskrift\">Overførsel</p>\r\n      <p class=\"Tekst\"><span class=\"Bold\">36.</span> Anbringelses- og overførselsbekendtgørelsen regulerer kompetencefordelingen mellem direktoratet og institutionerne i sager, hvor der skal træffes afgørelse om overførsel til anden institution.</p>\r\n      <p class=\"Tekst\">I de typer af sager, hvor det ikke er direktoratet, der har kompetencen, har den institution, hvor den indsatte opholder sig, kompetencen, og afgørelsen om overførsel træffes efter drøftelse med en institution, hvortil den indsatte agtes overført.</p>\r\n      <p class=\"Kapitel\">Kapitel 7</p>\r\n      <p class=\"Kapiteloverskrift\">Sagsbehandlingsregler</p>\r\n      <p class=\"Tekst\"><span class=\"Bold\">37.</span> Bekendtgørelsens §§ 8-9 indeholder regler om den procedure, der skal følges ved behandlingen af spørgsmålet om overførsel fra lukket til åbent fængsel.</p>\r\n      <p class=\"Tekst\">Heri indgår regler om orientering af den indsatte, notatpligt og klagevejledning. Bestemmelserne forudsætter, at disse sager som udgangspunkt behandles mundtligt i forhold til den indsatte, at afgørelsen meddeles den indsatte mundtligt, og at der gives den indsatte mundtlig orientering om, at fængslet ikke finder, at overførsel skal ske og klagevejledning, herunder vejledning om at fristen for at indgive klage til justitsministeren udløber 2 måneder efter, at afgørelsen er meddelt den pågældende, jf. lovens § 111, stk. 2.</p>\r\n      <p class=\"Tekst\">Samtidig skal der i sagen foretages notat om den trufne afgørelse. Notatet skal også indeholde en begrundelse for afgørelsen. Notatet skal endvidere indeholde oplysning om, hvornår afgørelsen er meddelt den indsatte, hvornår fristen for at indgive klage til justitsministeren udløber, jf. lovens § 111, stk. 2, og at den indsatte er vejledt om klagemulighed og klagefrist.</p>\r\n      <p class=\"Tekst\">Vedrørende den indsattes adgang til aktindsigt og skriftlig begrundelse for afgørelsen samt pligten til at foretage partshøring henvises til pkt. 40, afsnit 3 – 6 nedenfor.</p>\r\n      <p class=\"Tekst\"><span class=\"Bold\">38.</span> Bekendtgørelsens§ 9, stk. 4, indeholder en regel om, at når fængslet finder, at en indsat ikke skal overføres fra lukket til åbent fængsel, og afgørelsen herom skal træffes af direktoratet, orienterer fængslet den indsatte om, at fængslet ikke finder, at overførsel skal ske<span class=\"Bold\">, </span>og spørger den indsatte, om sagen ønskes forelagt for direktoratet. Reglen indebærer, at fængslet kan undlade at foretage videre i sagen, hvis den indsatte tilkendegiver, at sagen ikke ønskes forelagt direktoratet.</p>\r\n      <p class=\"Tekst\"><span class=\"Bold\">39.</span> Bekendtgørelsens §§ 20-22, som vedrører sager om overførsel fra arresthus til fængsel<span class=\"Bold\">, </span>indeholder tilsvarende sagsbehandlingsregler.</p>\r\n      <p class=\"Tekst\"><span class=\"Bold\">40.</span> Bekendtgørelsens § 13 indeholder regler om den procedure, der skal følges ved behandlingen af sager om overførsel fra åbent til lukket fængsel. Af denne bestemmelse fremgår det, at i disse sager skal notatet, som udarbejdes, indeholde en begrundelse for afgørelsen. Begrundelsen skal indeholde en henvisning til de retsregler, afgørelsen er truffet efter, og angive hvilke hovedhensyn, der har været bestemmende for skønnet, ligesom de faktiske omstændigheder, som er tillagt væsentlig betydning for afgørelsen, skal fremgå.</p>\r\n      <p class=\"Tekst\">Notatet skal endvidere indeholde oplysning om, hvornår afgørelsen er meddelt den indsatte, at den indsatte er orienteret om, hvilke retsregler afgørelsen er truffet efter, hvornår fristen for klage til justitsministeren udløber, jf. lovens § 111, stk. 2, og at den indsatte er vejledt om klagemuligheden og klagefristen.</p>\r\n      <p class=\"Tekst\">Da den indsattes ret til aktindsigt i overførselssager er afskåret efter forvaltningslovens § 9, stk. 4, kan en anmodning om aktindsigt (i f.eks. ovennævnte notat) afslås alene med en henvisning til den nævnte bestemmelse.</p>\r\n      <p class=\"Tekst\">Efter forvaltningslovens § 19, stk. 2, nr. 4, skal der ikke ske partshøring, hvis parten ikke har ret til partsaktindsigt i de pågældende oplysninger. Når adgangen til partsaktindsigt er afskåret i overførselssager, indebærer det derfor også, at der ikke er krav om, at der foretages partshøring efter forvaltningslovens § 19, inden der træffes afgørelse.</p>\r\n      <p class=\"Tekst\">Såfremt den indsatte ønsker en skriftlig begrundelse for afgørelsen om overførsel, skal denne alene indeholde en henvisning til de retsregler i henhold til hvilke, afgørelsen er truffet, jf. forvaltningslovens § 24, stk. 3, 1. pkt., jf. § 24, stk. 1, 1. pkt.</p>\r\n      <p class=\"Tekst\">Det bemærkes, at bestemmelsen i § 9, stk. 4 i forvaltningsloven ikke er til hinder for, at der efter omstændighederne gives aktindsigt i overførselssager i det omfang, hverken private eller offentlige interesser taler imod (”meroffentlighed”). Tilsvarende er bestemmelsen i forvaltningslovens § 24, stk. 3, 1. pkt. ikke til hinder for, at der kan gives en nærmere begrundelse for afgørelsen om overførsel i de tilfælde, hvor der ikke foreligger modstående private eller offentlig interesser.</p>\r\n      <p class=\"Tekst\"><span class=\"Bold\">41.</span> Af § 16, § 22 og § 26 fremgår det, at den procedure, som er fastlagt i § 13, også skal følges i visse sager vedrørende henholdsvis overførsel mellem ensartede institutioner, overførsel fra arresthus til fængsel og overførsel fra fængsel til arresthus. Proceduren skal således følges, medmindre overførslen sker med den indsattes samtykke eller af kapacitetsmæssige grunde.</p>\r\n      <p class=\"Kapitel\">Kapitel 8</p>\r\n      <p class=\"Kapiteloverskrift\">Institutionernes pligt til at tage visse spørgsmål om overførsel op på eget initiativ</p>\r\n      <p class=\"Tekstoverskrift\">Overførsel fra lukket til åbent fængsel</p>\r\n      <p class=\"Tekst\"><span class=\"Bold\">42.</span> I lovens § 89 er der fastsat en særlig sagsbehandlingsregel, der skal sikre, at visse spørgsmål om lempelser af indsattes forhold, herunder spørgsmålet om overførsel fra lukket til åbent fængsel, vurderes jævnligt - også uden en egentlig ansøgning herom fra den indsatte.</p>\r\n      <p class=\"Tekst\">I tilknytning til denne bestemmelse er der i bekendtgørelsens § 7 fastsat nærmere regler, der forpligter de lukkede fængsler til løbende at være opmærksomme på og vurdere spørgsmålet om overførsel til åbent fængsel.</p>\r\n      <p class=\"Tekst\">Spørgsmålet om overførsel til åbent fængsel skal også overvejes, når den dømte har gennemført 2 uledsagede udgange uden misbrug som led i et regelmæssigt udgangsforløb (weekendudgang).</p>\r\n      <p class=\"Tekst\">Når den dømte har opholdt sig en vis tid i institutionen (afhængig af længden af den idømte straf) eller har tilladelse til uledsaget udgang (weekendudgang), er fængslet herudover forpligtet til at tage spørgsmålet op til overvejelse med 6 måneders mellemrum.</p>\r\n      <p class=\"Tekst\"><span class=\"Bold\">43.</span> I disse sager, hvor fængslet tager initiativ til at tage spørgsmålet om overførsel til åbent fængsel op, har fængslet kompetence til at træffe afgørelse om, at overførsel <span class=\"Underline\">ikke</span> skal ske, uanset om spørgsmålet om overførsel af den pågældende indsatte i øvrigt henhører under Justitsministeriet, Direktoratet for Kriminalforsorgens, kompetence (jf. bekendtgørelsens § 6, stk. 3).</p>\r\n      <p class=\"Tekstoverskrift\">Overførsel fra arresthus til fængsel m.v.</p>\r\n      <p class=\"Tekst\"><span class=\"Bold\">44.</span> Bekendtgørelsens § 19 pålægger arresthusene en tilsvarende pligt til at tage spørgsmålet om overførsel fra arresthus til fængsel op til overvejelse. Bestemmelserne omfatter dog ikke tilfælde, hvor indsatte er anbragt i arresthus til udståelse af kortvarig fængselsstraf, hvor indsatte er anbragt i eller overført til arresthus med samtykke, hvor den indsatte ud fra lægelige oplysninger er anbragt på eller overført til Vestre Hospital, ligesom bestemmelsen heller ikke finder anvendelse ved midlertidige overførsler og overførsler for et bestemt tidsrum til arresthus.</p>\r\n      <p class=\"Tekst\">Af § 18, stk. 3, fremgår det, at arresthuset, når spørgsmålet om overførsel til fængsel tages op på arresthusets initiativ, har kompetencen til at bestemme, at overførsel ikke skal ske.</p>\r\n      <p class=\"Tekst\"><span class=\"Bold\">45.</span> Vejledning nr. 69 af 5. juli 2002 om anbringelse og overførsel af dømte, som skal udstå fængselsstraf eller forvaring, bortfalder.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Justitsministeriet, Direktoratet for Kriminalforsorgen, den 23. januar 2009</I></P><P CLASS=SIGN1 ALIGN=\"CENTER\">William Rentzmann</P><P CLASS=SIGN2 ALIGN=\"RIGHT\">/ Jakob Schiøler</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/01/2009"
        },
        {
            "displayName": "Accession",
            "displayValue": "C20090000760"
        },
        {
            "displayName": "Entydig dokumentidentifikation",
            "displayValue": "AA004625"
        },
        {
            "displayName": "Dato for førstegangsindlæggelse",
            "displayValue": "29/01/2009"
        },
        {
            "displayName": "Dato for indlæggelse",
            "displayValue": "29/01/2009"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "7"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "23/01/2009"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Kriminalforsorgen"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Direktoratet for Kriminalforsorgen, j.nr. 08-121-157"
        },
        {
            "displayName": "Stikord",
            "displayValue": "Straffuldbyrdelse"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}