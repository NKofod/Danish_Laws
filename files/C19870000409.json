{
    "id": 49017,
    "title": "Cirkulære om bekendtgørelse om kommunale indsamlinger af genanvendelige materialer og produkter fra private husstande. ",
    "documentTypeId": "140",
    "isSagsforlobPeriodValid": false,
    "shortName": "CIR nr 4 af 09/01/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om bekendtgørelse om kommunale  \r\n\r\n indsamlinger af genanvendelige materialer og produkter fra private husstande.  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>I forbindelse med bekendtgørelse nr. 434 af 3. august 1982 om kommunale  \r\n\r\n indsamlinger af papir og drikkevareemballager fra private husstande,  \r\n\r\n udarbejdede Miljøstyrelsen en vejledning (vejledning nr. 2/1982), der  \r\n\r\n detaljeret gennemgår bl.a. styringsmidler og en række praktiske forhold af  \r\n\r\n betydning ved tilrettelæggelse af indsamlinger. </P>  \r\n\r\n<P>På dette grundlag har en række kommuner iværksat indsamlingsordninger.  \r\n\r\n Erfaringerne herfra giver grundlag for at ændre styringsmidlerne til at  \r\n\r\n omfatte indsamlinger af alle typer af genanvendeligt materiale. Der er  \r\n\r\n således skabt udtrykkeligt hjemmel til indførelse af &#187;grønne  \r\n\r\n systemer&#171;, hvorved forstås, at den enkelte husstand opdeler affaldet i  \r\n\r\n to eller flere fraktioner med henblik på genanvendelse. </P>  \r\n\r\n<P>Indsamlinger med henblik på genanvendelse indgår pr. 1. januar 1987 efter  \r\n\r\n ændring af miljøbeskyttelseslovens § 62 a, stk. 3, (lov nr. 329 af 4. juni  \r\n\r\n 1986) som en del af det samlede affaldsbortskaffelsessystem. </P>  \r\n\r\n<P>Erfaringerne med indsamling af papir- og drikkevareemballager har gjort  \r\n\r\n det muligt at gøre kommunale indsamlinger heraf obligatoriske fra 1. januar  \r\n\r\n 1990 for visse områder. </P>  \r\n\r\n<P>Dette cirkulære supplerer den ovenfor nævnte vejledning og erstatter  \r\n\r\n vejledningens kap. I. </P>  \r\n\r\n<P>I. Lovgrundlag og administration </P>  \r\n\r\n<P CLASS=PUNKT> <B>1.</B> INDLEDNING </P>  \r\n\r\n<P>Dette kapitel indeholder en gennemgang af bestemmelserne i bekendtgørelse  \r\n\r\n nr. 881 af 11. december 1986 om kommunale indsamlinger af genanvendelige  \r\n\r\n materialer og produkter fra private husstande. Endvidere gennemgås dele af  \r\n\r\n bestemmelserne i § 11 i lovbekendtgørelse nr. 532 af 16. oktober 1984 om  \r\n\r\n genanvendelse og begrænsning af affald. </P>  \r\n\r\n<P>Uanset de muligheder, der i medfør af bekendtgørelsen består for at  \r\n\r\n gennemføre indsamlingsordninger under anvendelse af de i bekendtgørelsen og  \r\n\r\n genanvendelseslovens § 11 omtalte styringsmidler, er det Miljøstyrelsens  \r\n\r\n opfattelse, at ordningerne primært skal baseres på en høj grad af  \r\n\r\n frivillighed. En indsamlingsordning vil give de bedste resultater, såfremt  \r\n\r\n den gennemføres på grundlag af information og motivation af de deltagende  \r\n\r\n husstande. </P>  \r\n\r\n<P>I forbindelse med de omkostninger kommunerne får ved etablering af  \r\n\r\n indsamlingsordninger, vil der kunne søges tilskud efter genanvendelseslovens  \r\n\r\n § 10 a. </P>  \r\n\r\n<P CLASS=PUNKT> <B>2.</B> BEKENDTGØRELSE NR. 881 AF 11. DECEMBER 1986 OM  \r\n\r\n KOMMUNALE INDSAMLINGER AF GENANVENDELIGE MATERIALER OG PRODUKTER FRA PRIVATE  \r\n\r\n HUSSTANDE. </P>  \r\n\r\n<P>Som grundlag for iværksættelse af kommunale indsamlingsordninger har  \r\n\r\n miljøministeren med hjemmel i genanvendelseslovens § 11, udstedt  \r\n\r\n bekendtgørelse nr. 881 af 11. december 1986 om kommunale indsamlinger af  \r\n\r\n genanvendelige materialer og produkter fra private husstande. </P>  \r\n\r\n<P>2.1. BEKENDTGØRELSENS OMRÅDE </P>  \r\n\r\n<P>De indsamlingsordninger, der kan etableres med hjemmel i bekendtgørelsen  \r\n\r\n omfatter alle genanvendelige materialer og produkter fra private husstande.  \r\n\r\n</P>  \r\n\r\n<P>2.2. INDSAMLINGERNES OMFANG </P>  \r\n\r\n<P>Bekendtgørelsen omhandler alene indsamling af genanvendelige materialer og  \r\n\r\n produkter fra private husstande. Man skal imidlertid pege på, at der fra  \r\n\r\n kommunale institutioner vil kunne indsamles papir og drikkevareemballager,  \r\n\r\n såfremt kommunalbestyrelsen skønner, at dette kan indpasses i kommunens  \r\n\r\n øvrige indsamlingssystem. </P>  \r\n\r\n<P>Erhvervsvirksomheder, institutioner og lignende er således ikke omfattet,  \r\n\r\n men er reguleret efter henholdsvis bekendtgørelse nr. 882 af 11. december  \r\n\r\n 1986 om kommunale indsamlinger af genanvendelige materialer og produkter fra  \r\n\r\n erhvervsvirksomheder og bekendtgørelse nr. 883 af 11. december 1986 om  \r\n\r\n kommunale indsamlinger af madaffald fra storkøkkener. </P>  \r\n\r\n<P>Samtidig ophæves bekendtgørelse nr. 434 af 3. august 1982 om kommunale  \r\n\r\n indsamlinger af papir og drikkevareemballager fra private husstande.  \r\n\r\n Ordninger, der er iværksat i medfør af denne bekendtgørelse vil kunne  \r\n\r\n videreføres, idet hjemlen nu findes i ovennævnte bekendtgørelse. </P>  \r\n\r\n<P>2.3. BEKENDTGØRELSENS ENKELTE BESTEMMELSER </P>  \r\n\r\n<P>Bestemmelsen i bekendtgørelsens § 1 giver kommunalbestyrelsen hjemmel til  \r\n\r\n at iværksætte indsamlinger, såfremt disse tilrettelægges med det sigte, at  \r\n\r\n væsentlige dele af det genanvendelige materiale udnyttes til genanvendelse,  \r\n\r\n jvf. § 2. De nærmere retningslinier er beskrevet i kap. II. </P>  \r\n\r\n<P>Indsamlinger forudsættes indpasset i kommunens øvrige affaldsordninger,  \r\n\r\n herunder genanvendelsesordninger for øvrige affaldstyper. </P>  \r\n\r\n<P>For at en kommunalbestyrelse kan siges at have iværksat en ordning og  \r\n\r\n anvende styringsmidlerne i genanvendelseslovens § 11, kræves det, at kommunen  \r\n\r\n etablerer ordningen og er ansvarlig for afsætningen af indsamlet materiale.  \r\n\r\n Hvis kommunalbestyrelsen kontraktligt overdrager andre (organisationer eller  \r\n\r\n virksomheder) retten og dermed pligten til at foretage indsamling og/eller  \r\n\r\n afsætning, sker det på kommunalbestyrelsens ansvar og på de af denne  \r\n\r\n fastsatte betingelser. </P>  \r\n\r\n<P>En sådan overdragelse forudsætter, at retningslinierne for indsamlinger er  \r\n\r\n fastsat af kommunalbestyrelsen i overensstemmelse med reglerne i  \r\n\r\n bekendtgørelsen. Dette er ensbetydende med, at indsamlingsområde, frekvens og  \r\n\r\n arten af fraktioner, der indsamles, fastlægges af kommunalbestyrelsen. </P>  \r\n\r\n<P>Efter Miljøstyrelsens opfattelse kan det, hvis kommunalbestyrelsen vælger  \r\n\r\n at overdrage indsamlingsvirksomheden til andre, være hensigtsmæssigt, at  \r\n\r\n kommunalbestyrelsen udbyder selve indsamlingsvirksomheden i licitation. </P>  \r\n\r\n<P>En kontraktlig forpligtelse for en bestemt virksomhed eller organisation  \r\n\r\n til at foretage indsamling vil normalt indebære, at andre organisationer m.v.  \r\n\r\n afskæres fra at fortsætte/igangsætte indsamlinger af de samme materialer i  \r\n\r\n det pågældende område. </P>  \r\n\r\n<P>Bestemmelsen i § 3 indeholder en præcisering af, at bekendtgørelsen er  \r\n\r\n rettet mod genanvendelse af materialer og produkter. </P>  \r\n\r\n<P>Indsamling med henblik på videreudnyttelse til brændselsformål, f.eks.  \r\n\r\n produktion af brændselsbriketter er ikke omfattet af begrebet genanvendelse.  \r\n\r\n</P>  \r\n\r\n<P>Et vigtigt led er afsætningen af de genanvendelige materialer.  \r\n\r\n Bekendtgørelsen forudsætter, at kommunalbestyrelsen i forbindelse med  \r\n\r\n tilrettelæggelsen af indsamlingsordningen tillige træffer nødvendige aftaler  \r\n\r\n om afsætning af de genanvendelige materialer og produkter, idet det er  \r\n\r\n kommunalbestyrelsens ansvar, at materialerne afsættes til genanvendelse. </P>  \r\n\r\n<P>Afsætningsmulighederne vil derfor være en af de bestemmende faktorer for,  \r\n\r\n om indsamling af en given fraktion overhovedet skal iværksættes. Det må  \r\n\r\n uanset prissvingninger anses for mest hensigtsmæssigt, at de indsamlede  \r\n\r\n materialer afsættes løbende i takt med indsamlingen, således at store  \r\n\r\n lageropbygninger undgås. </P>  \r\n\r\n<P>Når en indsamling er iværksat kan markedsudviklingen medføre prisfald,  \r\n\r\n hvilket kan være ensbetydende med, at kommunalbestyrelsen må acceptere, at  \r\n\r\n disse materialer afhændes med tab. Det kan i den forbindelse være  \r\n\r\n hensigtsmæssigt, om flere kommuner samarbejder om afsætningen. </P>  \r\n\r\n<P>Kommunalbestyrelsen har fra 1. januar 1990 pligt til at iværksætte  \r\n\r\n indsamlinger af aviser, ugeblade o.l. samt glasemballager fra private  \r\n\r\n husstande i bebyggelser, hvor der til stadighed er mere end 2000 husstande.  \r\n\r\n</P>  \r\n\r\n<P>Ved aviser, ugeblade o.l. forstås f.eks. også adresseløse forsendelser.  \r\n\r\n Andre produkter, der giver særlige tekniske problemer ved genanvendelse,  \r\n\r\n f.eks. telefonbøger, som på grund af den anvendte lim ikke kan oparbejdes på  \r\n\r\n papirfabrikkerne, er ikke omfattet. </P>  \r\n\r\n<P>Ved glasemballager forstås drikkevareemballager, samt f.eks. syltetøjsglas  \r\n\r\n m.v. Derimod omfatter bestemmelsen i § 1, stk. 3 ikke planglas, (f.eks.  \r\n\r\n vinduesglas), lamineret glas, porcelæn, elpærer m.v., da disse er vanskeligt  \r\n\r\n genanvendelige. </P>  \r\n\r\n<P>Ved fastlæggelse af områder, hvor der til stadighed er mere end 2000  \r\n\r\n husstande (svarende til ca. 5000 indbyggere), henledes opmærksomheden på, at  \r\n\r\n indsamlinger efter denne regel kun omfatter områder, hvor der permanent er  \r\n\r\n mere end 2000 husstande. Områderne fastlægges efter samme retningslinier, som  \r\n\r\n anvendes ved fastlæggelsen af, hvilke ejendomme, der er omfattet af  \r\n\r\n obligatoriske ordninger for husaffald, jvf. bekendtgørelse og reglement om  \r\n\r\n miljøbeskyttelse (bkg. nr. 664 af 16. december 1982). Sommerhusområder og  \r\n\r\n lignende er således ikke omfattet af den obligatoriske ordning. </P>  \r\n\r\n<P>2.4. FORBUD MOD KONKURRERENDE INDSAMLINGER </P>  \r\n\r\n<P>I forbindelse med gennemførelse af indsamlingsordninger efter den  \r\n\r\n hidtidige bekendtgørelse om indsamling af papir og drikkevareemballager fra  \r\n\r\n private husstande har konkurrerende indsamlinger vist sig at være et problem.  \r\n\r\n Der har været eksempler på, at uorganiserede indsamlere har afhentet  \r\n\r\n frasorteret materiale. Som følge heraf er bestemmelsen i § 3, stk. 2 indsat,  \r\n\r\n således at kommunalbestyrelsen har den fornødne hjemmel til at forbyde  \r\n\r\n igangværende og fremtidige konkurrende indsamlinger. </P>  \r\n\r\n<P>2.5. FINANSIERING VED GEBYRER </P>  \r\n\r\n<P>Efter hidtidige regler var det alene muligt at opkræve gebyrer  \r\n\r\n midlertidigt, idet indsamlinger med henblik på genanvendelse isoleret set  \r\n\r\n skulle balancere økonomisk. Da indsamlinger med henblik på genanvendelse nu,  \r\n\r\n jfr. ovenfor, er en del af det samlede affaldsbehandlingssystem, kan  \r\n\r\n gebyrfastsættelsen finde sted under hensyntagen til kommunens samlede  \r\n\r\n omkostninger ved affaldsordninger, herunder genanvendelsesordninger og  \r\n\r\n indtægter ved salg af indsamlede materialer, og afledede besparelser i  \r\n\r\n renovationssektoren. </P>  \r\n\r\n<P>2.6. OPKRÆVNING AF GEBYRER </P>  \r\n\r\n<P>I § 4 er det bestemt, at de i bekendtgørelsen omhandlede gebyrer kan  \r\n\r\n opkræves på samme måde som dagrenovationsgebyrer hos de husstande i kommunen,  \r\n\r\n der er omfattet af en affaldsbortskaffelsesordning. </P>  \r\n\r\n<P>Da renovationsgebyrets størrelse varierer fra kommune til kommune,  \r\n\r\n afhængigt af de eksisterende renovationsordninger, serviceniveau m.v., vil  \r\n\r\n det også, for så vidt angår de her omtalte gebyrer, være kommunalbestyrelsen,  \r\n\r\n der under iagttagelse af de almindelige forvaltningsretlige grundsætninger  \r\n\r\n beregner størrelsen af det samlede gebyr. </P>  \r\n\r\n<P CLASS=PUNKT> <B>3.</B> REGULATIV </P>  \r\n\r\n<P>Som omtalt i kap. I afsnit 2.3. skal en indsamlingsordning opfylde nærmere  \r\n\r\n fastsatte vilkår, for at kommunalbestyrelsen kan anvende de i  \r\n\r\n genanvendelseslovens § 11 omtalte styringsmidler. </P>  \r\n\r\n<P>Er en sådan ordning etableret, må kommunalbestyrelsen, for i praksis at  \r\n\r\n kunne anvende bestemmelserne i genanvendelseslovens § 11, oplyse om  \r\n\r\n ordningens etablering, områdeinddelinger m.v. Det vil være nødvendigt, at  \r\n\r\n kommunens indbyggere, såvel som de, der forestår igangværende indsamling,  \r\n\r\n informereres om ordningen. </P>  \r\n\r\n<P>Disse oplysninger - herunder informationer om pligter og rettigheder - kan  \r\n\r\n gives gennem udstedelse af et regulativ eller eventuelt et tillæg til det  \r\n\r\n eksisterende renovationsregulativ, jfr. genanvendelseslovens § 11, stk. 3.  \r\n\r\n</P>  \r\n\r\n<P>Opmærksomheden henledes på, at regulativet skal offentliggøres jvf. § 2,  \r\n\r\n stk. 3. </P>  \r\n\r\n<P>Et regulativ kan eksempelvis indeholde følgende: </P>  \r\n\r\n<P>- hvem indsamlingerne forestås af </P>  \r\n\r\n<P>- fastlæggelse af indsamlingsområder </P>  \r\n\r\n<P>- hvilke materialer indsamlingerne omfatter </P>  \r\n\r\n<P>- anvisninger om placering og opbevaring af materialerne </P>  \r\n\r\n<P>- hvornår indsamlingerne foretages </P>  \r\n\r\n<P>- husholdningernes pligt til at sortere affaldet </P>  \r\n\r\n<P>- regler om gebyr </P>  \r\n\r\n<P>- straffebestemmelser, jfr. genanvendelseslovens § 18, stk. 3. </P>  \r\n\r\n<P>II. Generelle forhold af betydning for en iværksættelse af kommunale  \r\n\r\n genanvendelses </P>  \r\n\r\n<P>ordninger. </P>  \r\n\r\n<P>Forskellige genanvendelsesmuligheder er i disse år under udvikling. I  \r\n\r\n løbet af de nærmeste år vil resultater heraf kunne udnyttes og medføre  \r\n\r\n væsentlige reduktioner i affaldsmængderne. </P>  \r\n\r\n<P>Det drejer sig bl.a. om kompost baseret på organisk affald, grønne  \r\n\r\n systemer med henblik på materialegenanvendelse og grønne systemer med henblik  \r\n\r\n på fremstilling af kompost. </P>  \r\n\r\n<P>Genanvendelse af papir og glas er bedst belyst og det efterfølgende har  \r\n\r\n hovedsagelig relation til § 1, stk. 3. </P>  \r\n\r\n<P CLASS=PUNKT> <B>1.</B> PRINCIPPER FOR INDSAMLINGERNE </P>  \r\n\r\n<P>Før igangsætningen af indsamlinger af papir og glas foretages, er det  \r\n\r\n vigtigt at klarlægge såvel potentialet, som omfanget af allerede eksisterende  \r\n\r\n indsamlinger foretaget af eksempelvis spejdere og varmemestre. </P>  \r\n\r\n<P>Effektiviteten og dermed økonomien i den påtænkte kommunale ordning vil  \r\n\r\n påvirkes i negativ retning, såfremt den kommunale indsamlingsordning skal  \r\n\r\n konkurrere med en eksisterende indsamling i samme område. </P>  \r\n\r\n<P>Mulighederne for at forbyde konkurrerende indsamlinger er omtalt i kap. I,  \r\n\r\n afsnit 2.4. </P>  \r\n\r\n<P>Herudover eksisterer forskellige muligheder for at løse en eventuel  \r\n\r\n konflikt mellem en påtænkt, kommunal ordning og eksisterende indsamlinger.  \r\n\r\n For det første kan kommunen overveje at lade de indsamlinger fortsætte, der  \r\n\r\n allerede har den effektivitet, som kommunen tilstræber ved den påtænkte  \r\n\r\n kommunale ordning. Er dette ikke tilfældet, kan kommunen overveje at gøre en  \r\n\r\n indsats for at effektivisere eksisterende indsamlinger og sikre, at de bliver  \r\n\r\n regelmæssige og får samme permanente karakter som renovationsordningen. </P>  \r\n\r\n<P>Dernæst vil der i nogle kommuner være bebyggelser med mindre end 2000  \r\n\r\n husstande, hvor en rationelt organiseret husstandsindsamling vil være  \r\n\r\n forbundet med uforholdsmæssigt store udgifter. Dette gælder især i  \r\n\r\n landområder. I disse områder vil der ikke være noget til hinder for, at  \r\n\r\n eksisterende indsamlinger opretholdes, eller at nye indsamlingsordninger  \r\n\r\n oprettes f.eks. baseret på frivillige organisationer. </P>  \r\n\r\n<P>De nævnte løsninger forudsætter, at der indgås en bindende aftale med  \r\n\r\n den/de pågældende organisation/er, som klart fastlægger rettigheder og  \r\n\r\n forpligtelser med henblik på at sikre en for kommunalbestyrelsen  \r\n\r\n tilfredsstillende effektivitet. </P>  \r\n\r\n<P CLASS=PUNKT> <B>2.</B> TILRETTELÆGGELSE AF INDSAMLINGER </P>  \r\n\r\n<P>Kommunalbestyrelsen har fra 1. januar 1990 pligt til at iværksætte  \r\n\r\n indsamlinger af aviser, ugeblade o.l. samt glasemballager fra private  \r\n\r\n husstande i bebyggelser, hvor der permanent er mere end 2.000 husstande. </P>  \r\n\r\n<P>For indsamling af glas og flasker kan en containerordning anbefales i alle  \r\n\r\n typer boligområder. </P>  \r\n\r\n<P>Vedrørende indsamling af papir kan husstandsindsamling anbefales i  \r\n\r\n parcelhusområder, mens 600-700 liter. minicontainere med aflåseligt låg  \r\n\r\n forsynet med &#187;postkasse&#171;-indkast med fordel kan anvendes i  \r\n\r\n etageboligområder. </P>  \r\n\r\n<P>Indsamlinger skal efter § 2 tilrettelægges med det sigte, at væsentlige  \r\n\r\n dele af det genanvendelige materiale udnyttes. </P>  \r\n\r\n<P>Ved den praktiske tilrettelæggelse af indsamlinger kan Miljøstyrelsens  \r\n\r\n vejledning nr. 2/1982 fortsat benyttes. </P>  \r\n\r\n<P>Vejledningen beskriver dog kun de systemer, hvor der er tale om en  \r\n\r\n egentlig kommunal indsamling. Der er i dag erfaringer fra indsamlinger,  \r\n\r\n udliciteret til frivillige organisationer, såsom spejdere eller lignende.  \r\n\r\n Erfaringerne herfra er indarbejdet i det følgende. Desuden skal man være  \r\n\r\n opmærksom på, at potentialerne af papir og glas har været stigende siden  \r\n\r\n vejledningen blev udsendt. </P>  \r\n\r\n<P>Den administrative indsats er vigtig og bør være betydelig, specielt i  \r\n\r\n indkøringsfasen. Desuden bør indsamlingerne løbende overvåges. Det anbefales  \r\n\r\n derfor at registrere data, således at der er mulighed for at følge  \r\n\r\n udviklingen i systemernes effektivitet, herunder de indsamlede mængder. </P>  \r\n\r\n<P>2.1. INFORMATION </P>  \r\n\r\n<P>Ved iværksættelsen af en indsamlingsordning orienteres de berørte  \r\n\r\n husstande. Dette er udførligt omtalt i kap. V, s. 45 ff i den tidligere  \r\n\r\n omtalte vejledning. Hvis der i et indsamlingsområde ikke opnås den ønskede  \r\n\r\n effektivitet/mængde vil det have en positiv effekt at uddele påmindelser  \r\n\r\n inden hver indsamling. </P>  \r\n\r\n<P CLASS=PUNKT> <B>3.</B> AVISER, UGEBLADE O.L. </P>  \r\n\r\n<P>3.1. Indsamlinger i eenfamiliehusområder </P>  \r\n\r\n<P>I eenfamilieboligområder kan det anbefales at anvende et  \r\n\r\n indsamlingssystem, hvor husstandene sætter bundtet papir frem til afhentning  \r\n\r\n på forud fastsat tid og sted, der kan angives nærmere i et regulativ, jvf.  \r\n\r\n kap. I, afsnit 3. Dette system kan anvendes ved særskilt indsamling af  \r\n\r\n aviser, ugeblade o.l., som kombineres med afhentning af dagrenovation. </P>  \r\n\r\n<P>Ved dette indsamlingssystem øges effektiviteten, når antallet af årlige  \r\n\r\n indsamlinger øges. Der bør mindst foretages afhentning 6 gange pr. år. </P>  \r\n\r\n<P>Den gennemsnitlige effektivitet ved et indsamlingssystem kan forventes at  \r\n\r\n ligge på ca. 45 pct af potentialet. </P>  \r\n\r\n<P>Der er tale om betydeligt lavere effektivitet ved indsamlingen kombineret  \r\n\r\n med andre ordninger end dagrenovation, f.eks. storskrald eller haveaffald.  \r\n\r\n</P>  \r\n\r\n<P>Ved en kommunal indsamling fastlægges indsamlingsområdernes størrelse  \r\n\r\n primært i forhold til, hvad en vogn med en given bemanding kan nå på en dag.  \r\n\r\n Vælger man derimod at udlicere indsamlingsordningen til lokale frivillige  \r\n\r\n organisationer, skal man ved fastlæggelse af indsamlingsområdets størrelse  \r\n\r\n være opmærksom på, at antallet af indsamlere som regel varierer fra  \r\n\r\n indsamling til indsamling. </P>  \r\n\r\n<P>Erfaringerne viser, at hver frivillig organisation højst bør have ansvaret  \r\n\r\n for 1200 husstande. </P>  \r\n\r\n<P>Den administrative belastning for kommunen i form af styring og  \r\n\r\n koordinering er erfaringsmæssigt større ved den ovenfor nævnte ordning, end  \r\n\r\n hvis der er tale om en indsamling, baseret på lønnet arbejdskraft.  \r\n\r\n Tilsvarende vil en ordning, baseret på ulønnet arbejdskraft som oftest være  \r\n\r\n forbundet med kommunale udgifter til materiel, administration m.v. </P>  \r\n\r\n<P>3.2. INDSAMLINGER I ETAGEBOLIGOMRÅDER </P>  \r\n\r\n<P>I etageboligområder kan man med størst fordel anvende et  \r\n\r\n indsamlingssystem, der er baseret på 600-700 l minicontainere med aflåseligt  \r\n\r\n låg, forsynet med &#187;postkasse&#171;-indkast. Der bør mindst opstilles en  \r\n\r\n container for hver 35-40 husstande. Man vil med dette system kunne forvente  \r\n\r\n en gennemsnitlig effektivitet på ca. 50 pct. </P>  \r\n\r\n<P>Hvis man i stedet for en containerindsamling vælger at foretage  \r\n\r\n hussstandsindsamlinger, viser erfaringen, at disse bør finde sted mindst 12  \r\n\r\n gange pr. år. </P>  \r\n\r\n<P>Den gennemsnitlige effektivitet ved en sådan indsamling kan forventes at  \r\n\r\n ligge på ca. 40 pct. </P>  \r\n\r\n<P CLASS=PUNKT> <B>4.</B> INDSAMLING AF GLASEMBALLAGE </P>  \r\n\r\n<P>Indsamling via specielle flaskecontainere viser en effektivitet der er  \r\n\r\n lidt højere, eller på højde med husstandsindsamlinger, hvor materialerne  \r\n\r\n sættes frem til afhentning på forud fastsat tid og sted.  \r\n\r\n Indsamlingsomkostninger ved brug af containere er desuden lavere end ved  \r\n\r\n husstandsindsamlinger. </P>  \r\n\r\n<P>Der bør opstilles mindst en container til indsamling af glas for hver  \r\n\r\n 1500-2000 husstande. Et tilfredsstillende resultat af glasindsamlingen er  \r\n\r\n afhængig af, hvor containerne placeres. Der opnås bedre resultater ved  \r\n\r\n opstilling af containere ved butikscentre og på forretningsstrøg end ved  \r\n\r\n opstilling andre steder som f.eks. beboelsesområder, containerpladser etc.  \r\n\r\n</P>  \r\n\r\n<P>Effektiviteten for containerindsamling kan forventes at udgøre ca. 50 pct.  \r\n\r\n af potentialet. </P>  \r\n\r\n<P CLASS=PUNKT> <B>5.</B> INDSAMLINGER I TYNDTBEFOLKEDE OMRÅDER/LANDOMRÅDER  \r\n\r\n</P>  \r\n\r\n<P>Ifølge bekendtgørelsens § 1, stk. 3 skal kommunalbestyrelser iværksætte  \r\n\r\n regelmæssige indsamlinger af aviser, ugeblade o.l. samt glasemballage fra  \r\n\r\n private husstande i bebyggelser, hvor der til stadighed er mere end 2000  \r\n\r\n husstande. </P>  \r\n\r\n<P>I områder med mindre end 2000 husstande, kan kommunalbestyrelsen jfr. § 1,  \r\n\r\n stk. 1 iværksætte en indsamling. Det kan i disse være vanskeligt at opnå  \r\n\r\n rimelig økonomi i indsamlingsordninger. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>MILJØSTYRELSEN, DEN 9. JANUAR 1987 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>JENS KAMPMANN </P>  \r\n\r\n<P CLASS=MINISTER ALIGN=RIGHT>/Palle Boeck </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/04/1987"
        },
        {
            "displayName": "Accession",
            "displayValue": "C19870000409"
        },
        {
            "displayName": "Entydig dokumentidentifikation",
            "displayValue": "CM007826"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "10/07/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "4"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "09/01/1987"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Miljøstyrelsen"
        },
        {
            "displayName": "Ressortministeriets journalnummer",
            "displayValue": "Milj. j.nr. M 86-1013-12"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}