{
    "id": 109701,
    "title": "1990 BTL 45   BETÆNKNING OVER FORSLAG TIL LOV OM ÆNDRING AF LOV OM DAGPENGE VED SYGDOM   ELLER FØDSEL    NR L 45 1990-91, 2. SAMLING ",
    "documentTypeId": "420",
    "isSagsforlobPeriodValid": false,
    "shortName": "1990/2 BTL 45",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 45 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om dagpenge ved sygdom  \r\n\r\n eller fødsel <BR>  \r\n\r\n Nr L 45 1990-91, 2. samling </P>  \r\n\r\n<P></P>  \r\n\r\n<P>Afgivet af Socialudvalget </P>  \r\n\r\n<P></P>  \r\n\r\n<P>Afgivet: 19910508 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til socialministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget en skriftlig henvendelse fra FTF. </P>  \r\n\r\n<P>Der er af socialministeren stillet et ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse</I> med det  \r\n\r\n stillede ændringsforslag. </P>  \r\n\r\n<P>Et mindretal inden for flertallet (Socialistisk Folkepartis medlem af  \r\n\r\n udvalget) ønsker at udtale: </P>  \r\n\r\n<P>Under Folketingets behandling af arbejdsministerens lovforslag nr. L 93  \r\n\r\n fra folketingsåret 1989-90 om forslag til ændringer i lov om ligebehandling  \r\n\r\n mellem mænd og kvinder med hensyn til beskæftigelse og barselorlov m.v. (se  \r\n\r\n Folketingstidende 1989-90, forhandlingerne sp. 2860, 4279, 8750, 8873 samt  \r\n\r\n tillæg A sp. 2449, tillæg B sp. 741 og tillæg C sp. 483) blev det under  \r\n\r\n udvalgsarbejdet oplyst, at mellem 10.000 og 15.000 fædre ikke har ret til  \r\n\r\n dagpenge under barselorlov. </P>  \r\n\r\n<P>Årsagen hertil er, at det efter de nuværende regler kræves, at begge  \r\n\r\n forældre skal være dagpengeberettigede, for at faderen kan opnå dagpengeret.  \r\n\r\n Derved udelukkes f.eks. fædre til børn, hvis mødre er under uddannelse, er  \r\n\r\n hjemmearbejdende, modtager kontanthjælp efter bistandsloven eller modtager  \r\n\r\n social pension. </P>  \r\n\r\n<P>Et flertal bestående af Socialdemokratiet, Socialistisk Folkeparti og  \r\n\r\n Kristeligt Folkeparti tilkendegav ved 3. behandling af lovforslaget, at der  \r\n\r\n var tale om et problem, der burde løses. </P>  \r\n\r\n<P>På den baggrund fremsatte Socialistisk Folkeparti i oktober 1990 et  \r\n\r\n lovforslag (L 51 i forrige samling i indeværende folketingsår) om at gøre  \r\n\r\n fædres ret til barseldagpenge uafhængig af mødres dagpengeret. Forslaget blev  \r\n\r\n på grund af valget ikke færdigbehandlet, men Socialistisk Folkeparti glæder  \r\n\r\n sig over, at Socialdemokratiet nu har genfremsat dette lovforslag, og  \r\n\r\n indstiller derfor overordentlig fornøjet lovforslaget til vedtagelse, således  \r\n\r\n at denne ulighed kan afskaffes. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> ved 3. behandling og bemærker i øvrigt:  \r\n\r\n</P>  \r\n\r\n<P>Det har altid været Fremskridtspartiets holdning, at det ikke skal være  \r\n\r\n skatteyderfinansieret at gå på barselorlov, og det gælder, uanset om det er  \r\n\r\n moderen eller faderen, der ønsker at gå på barselorlov. </P>  \r\n\r\n<P>Fremskridtspartiet har fuld forståelse for, at det er nødvendigt at være  \r\n\r\n hjemme ved barnet i de første uger, men ser hellere, at man ved fødsler ser  \r\n\r\n bort fra ferielovens bestemmelser, således at forældrene får en lovmæssig ret  \r\n\r\n til at holde deres optjente ferie samlet. </P>  \r\n\r\n<P>På den måde kan moderen få de første 5 uger efter fødslen som ferie,  \r\n\r\n uanset på hvilket tidspunkt af året fødslen finder sted, hvorefter faderen  \r\n\r\n kan tage sine 5 ugers sammenhængende ferie. </P>  \r\n\r\n<P>Hvis forældrene ikke skønner, at det er nok, må de selv finansiere resten  \r\n\r\n af den ønskede barselorlov. </P>  \r\n\r\n<P>Fremskridtspartiet kan således ikke støtte en udvidelse af området. </P>  \r\n\r\n<P>Ændringsforslag </P>  \r\n\r\n<P>Af <I>socialministeren,</I> tiltrådt af et <I>flertal</I> (udvalget med  \r\n\r\n undtagelse af FP): </P>  \r\n\r\n<P>Til § 2 </P>  \r\n\r\n<P> <B>1)</B> Paragraffen affattes således: </P>  \r\n\r\n<P> <B>&#187;§ 2 </B></P>  \r\n\r\n<P> Loven træder i kraft den 1. juli 1991.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Som følge af, at lovforslaget er en del af aftalen om  \r\n\r\n &#187;børnepakken&#171;, foreslås det, at loven træder i kraft den 1. juli  \r\n\r\n 1991 ligesom de øvrige elementer, der indgår i pakken. </P>  \r\n\r\n<P>I de tilfælde, hvor der ved lovens ikrafttræden er tale om en løbende  \r\n\r\n orlovsperiode, vil loven kunne finde anvendelse for den resterende del af  \r\n\r\n orlovsperioden. </P>  \r\n\r\n<P> <I>Jytte Andersen (S) Pernille Forchhammer (S) Hytte Hilden (S) Jørn  \r\n\r\n Pedersen (S) Jan Petersen (S) Grete Schødts (S) Taanquist (S)</I> nfmd.  \r\n\r\n<I>Hanne Thanning Jacobsen (SF) Bente Juncker (CD) Pia Christmas-Møller (KF)  \r\n\r\n Per Tærsbøl (KF) Agnete Laustsen (KF) Eva Kjer Hansen (V) Hanne Severinsen  \r\n\r\n (V) Tom Behnke (FP) Marianne Jelved (RV) Kofod-Svendsen (KRF)</I> fmd. <I>  \r\n\r\n</I></P>  \r\n\r\n<P> </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1991"
        },
        {
            "displayName": "Accession",
            "displayValue": "199024K00045"
        },
        {
            "displayName": "Entydig dokumentidentifikation",
            "displayValue": "CL002840"
        },
        {
            "displayName": "Dato for førstegangsindlæggelse",
            "displayValue": "21/05/1991"
        },
        {
            "displayName": "Dato for indlæggelse",
            "displayValue": "21/05/1991"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "45"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}