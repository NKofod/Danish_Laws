{
    "id": 106850,
    "title": "1994 BSF 8   FORSLAG TIL FOLKETINGSBESLUTNING OM OFFENTLIGGØRELSE AF REGNSKABER FOR   POLITISKE PARTIERS OG KANDIDATERS INDTÆGTER OG UDGIFTER VED OFFENTLIGE VALG  ",
    "documentTypeId": "480",
    "isSagsforlobPeriodValid": false,
    "shortName": "1994/1 BSF 8",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 8 </P>  \r\n\r\n<P></P>  \r\n\r\n<P>Forslag til folketingsbeslutning om offentliggørelse af regnskaber for  \r\n\r\n politiske partiers og kandidaters indtægter og udgifter ved offentlige valg  \r\n\r\n</P>  \r\n\r\n<P></P>  \r\n\r\n<P>Fremsat af Aage Frandsen (SF) Steen Gade (SF) Jes Lunde (SF) Holger K.  \r\n\r\n Nielsen (SF) </P>  \r\n\r\n<P></P>  \r\n\r\n<P>den 13. oktober 1994 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte forslag til lov om </P>  \r\n\r\n<P>offentliggørelse af regnskaber for politiske partiers og kandidaters </P>  \r\n\r\n<P>indtægter og udgifter ved valg til Europa-Parlamentet, Folketinget, </P>  \r\n\r\n<P>amtsråd og kommunalbestyrelser efter følgende retningslinjer: </P>  \r\n\r\n<P> <B>1.</B> Politiske partier, der stiller op til Europa-Parlamentet og  \r\n\r\n Folketinget, skal offentliggøre deres regnskaber over indtægter og udgifter i  \r\n\r\n forbindelse med valgets afholdelse. </P>  \r\n\r\n<P>1.1. Modtagne gaver på beløb på 1.000 kr. og derover skal anføres med  \r\n\r\n angivelse af giverens navn og adresse. </P>  \r\n\r\n<P>1.2. De politiske partiers regnskaber skal underskrives af en repræsentant  \r\n\r\n for partiets ledelse og revideres af statsautoriserede eller registrerede  \r\n\r\n revisorer. </P>  \r\n\r\n<P>1.3. Regnskaberne skal offentliggøres i Statstidende og i mindst eet  \r\n\r\n landsdækkende dagblad. </P>  \r\n\r\n<P>1.4. Regnskabernes offentliggørelse skal finde sted senest 6 måneder efter  \r\n\r\n valgets afholdelse. </P>  \r\n\r\n<P>1.5. Udgifter til revidering af regnskaber og annoncering af regnskaber  \r\n\r\n afholdes af staten. </P>  \r\n\r\n<P> <B>2.</B> Kandidater til Europa-Parlamentet og Folketinget skal  \r\n\r\n offentliggøre deres regnskaber over indtægter og udgifter i forbindelse med  \r\n\r\n valgets afholdelse. </P>  \r\n\r\n<P>2.1. Modtagne gaver på beløb på 1.000 kr. og derover skal anføres med  \r\n\r\n angivelse af giverens navn og adresse. </P>  \r\n\r\n<P>2.2. Indenrigsministeriet udformer en standardformular, som udleveres til  \r\n\r\n kandidaterne sammen med vejledning til kandidaterne i forbindelse med  \r\n\r\n udlevering af kandidatliste. Formularen udfyldes af kandidaten på tro og  \r\n\r\n love. </P>  \r\n\r\n<P>2.3. Regnskaberne skal offentliggøres i mindst eet landsdækkende dagblad  \r\n\r\n for kandidater til Europa-Parlamentet og mindst eet dagblad, der dækker  \r\n\r\n kandidatens valgkreds, når det gælder folketingskandidater. </P>  \r\n\r\n<P>2.4. Regnskabernes offentliggørelse skal finde sted senest 3 måneder efter  \r\n\r\n valgets afholdelse. </P>  \r\n\r\n<P>2.5. Udgifter til annoncering af regnskaber afholdes af staten. </P>  \r\n\r\n<P> <B>3.</B> Politiske partier og lister, der stiller op til amtsråd og  \r\n\r\n kommunalbestyrelser, skal offentliggøre deres regnskaber over indtægter og  \r\n\r\n udgifter i forbindelse med valgets afholdelse. </P>  \r\n\r\n<P>3.1. Modtagne gaver på beløb på 500 kr. og derover skal anføres med  \r\n\r\n angivelse af giverens navn og adresse. </P>  \r\n\r\n<P>3.2. Indenrigsministeriet udformer en standardformular, som udleveres i  \r\n\r\n forbindelse med udlevering af kandidatliste. Formularen udfyldes af to  \r\n\r\n repræsentanter for partiet/listen på tro og love. </P>  \r\n\r\n<P>3.3. Regnskaberne skal offentliggøres i mindst eet dagblad, der dækker det  \r\n\r\n pågældende amt eller den pågældende kommune. </P>  \r\n\r\n<P>3.4. Regnskabernes offentliggørelse skal finde sted senest 3 måneder efter  \r\n\r\n valgets afholdelse. </P>  \r\n\r\n<P>3.5. Udgifter til annoncering af regnskaber afholdes af henholdsvis  \r\n\r\n amtskommunen og primærkommunen. </P>  \r\n\r\n<P> <B>4.</B> Kandidater til amtsråd og kommunalbestyrelser skal  \r\n\r\n offentliggøre deres regnskaber over indtægter og udgifter i forbindelse med  \r\n\r\n valgets afholdelse. </P>  \r\n\r\n<P>4.1. Modtagne gaver på beløb på 500 kr. og derover skal anføres med  \r\n\r\n angivelse af giverens navn og adresse. </P>  \r\n\r\n<P>4.2. Indenrigsministeriet udformer en standardformular, som udleveres til  \r\n\r\n kandidaterne sammen med vejledning til kandidaterne i forbindelse med  \r\n\r\n udlevering af kandidatliste. Formularen udfyldes af kandidaten på tro og  \r\n\r\n love. </P>  \r\n\r\n<P>4.3. Regnskaberne skal offentliggøres i mindst eet dagblad, der dækker det  \r\n\r\n pågældende amt eller den pågældende kommune. </P>  \r\n\r\n<P>4.4. Regnskabernes offentliggørelse skal finde sted senest 4 måneder efter  \r\n\r\n valgets afholdelse. </P>  \r\n\r\n<P>4.5. Udgifter til annoncering af regnskaber afholdes af henholdsvis  \r\n\r\n amtskommunen og primærkommunen. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>De nuværende bestemmelser i gældende lovgivning, som blev vedtaget i 1990,  \r\n\r\n jf. lov nr. 404 af 13. juni 1990 om private bidrag til politiske partier og  \r\n\r\n offentliggørelse af politiske partiers regnskaber, indebærer, at regnskaber  \r\n\r\n for partier, der har været opstillet til det senest afholdte valg til  \r\n\r\n Folketinget eller Europa-Parlamentet, skal indeholde oplysninger om følgende  \r\n\r\n indtægtstyper: </P>  \r\n\r\n<P>- offentlig partistøtte </P>  \r\n\r\n<P>- kontingentindtægter </P>  \r\n\r\n<P>- yderligere private tilskud fra private personer </P>  \r\n\r\n<P>- renteindtægter </P>  \r\n\r\n<P>- tilskud fra internationale organisationer m.v. </P>  \r\n\r\n<P>Men man kan ikke ud af regnskaberne læse, hvilke gaver der er givet til  \r\n\r\n partierne eller kandidaterne og fra hvem. </P>  \r\n\r\n<P>SF vil ikke forhindre nogen organisation, noget firma eller nogen  \r\n\r\n enkeltperson i at yde støtte til et partis, en listes eller en kandidats  \r\n\r\n valgkamp. Men SF finder, at det er vigtigt af hensyn til demokratiet, at  \r\n\r\n vælgerne får kendskab til, hvem der bidrager til finansiering af partiernes,  \r\n\r\n listernes og kandidaternes valgkamp. </P>  \r\n\r\n<P>Ved offentliggørelse af regnskaberne vil man også kunne undgå en evt.  \r\n\r\n mytedannelse om, hvem der finansierer valgkampene og dermed evt. indirekte  \r\n\r\n kan øve indflydelse på og pression over for dem, der modtager den økonomiske  \r\n\r\n støtte. </P>  \r\n\r\n<P>Der vil naturligvis være nogle grænseområder, hvor det er svært at sige,  \r\n\r\n hvor stor den økonomiske støtte er. Hvis f.eks. en organisation indrykker en  \r\n\r\n annonce til støtte for et parti eller en kandidat, kan det støttede parti  \r\n\r\n eller den støttede kandidat måske ikke vide, hvor meget udgiften beløber sig  \r\n\r\n til. Men partiet eller kandidaten må formentlig kunne oplyse, at der har  \r\n\r\n været indrykket en annonce. </P>  \r\n\r\n<P>På samme måde kan det være svært at vide for en kandidat, hvad  \r\n\r\n markedsprisen er for en række gratis reklameindslag i en nærradio, som den  \r\n\r\n pågældende kandidat har fået. Men den pågældende kandidat kan i det mindste  \r\n\r\n oplyse, at vedkommende har fået sådanne gratis reklameindslag. </P>  \r\n\r\n<P>Der skal naturligvis udarbejdes nærmere retningslinjer bl.a. gennem  \r\n\r\n standardformularer til partierne og kandidaterne, som vil kunne sikre, at de  \r\n\r\n relevante oplysninger om direkte og indirekte støtte kommer til  \r\n\r\n offentlighedens kendskab. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "18/10/1994"
        },
        {
            "displayName": "Accession",
            "displayValue": "19941BA00008"
        },
        {
            "displayName": "Entydig dokumentidentifikation",
            "displayValue": "CL000442"
        },
        {
            "displayName": "Dato for førstegangsindlæggelse",
            "displayValue": "18/10/1994"
        },
        {
            "displayName": "Dato for indlæggelse",
            "displayValue": "18/10/1994"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "8"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}