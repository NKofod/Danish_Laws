{
    "id": 124259,
    "title": "Bekendtgørelse om forsøgsordninger efter lov om ansvaret for og styringen af den aktive beskæftigelsesindsats, lov om en aktiv beskæftigelsesindsats og lov om sygedagpenge",
    "documentTypeId": "60",
    "isSagsforlobPeriodValid": true,
    "shortName": "BEK nr 269 af 02/04/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om forsøgsordninger efter lov om ansvaret for og styringen af den aktive beskæftigelsesindsats, lov om en aktiv beskæftigelsesindsats og lov om sygedagpenge</p>\r\n      <p class=\"Indledning2\">I medfør af § 4 i lov om ansvaret for og styringen af den aktive beskæftigelsesindsats, jf. lov nr. 522 af 24. juni 2005, § 116 i lov om en aktiv beskæftigelsesindsats, jf. lovbekendtgørelse nr. 439 af 29. maj 2008 og § 80 i lov om sygedagpenge, jf. lov nr. 563 af 9. juni 2006, fastsættes:</p>\r\n      <p class=\"ParagrafGruppeOverskrift\"><span id=\"Kap0_X1\">Bevilling af støtte til mentor</span></p>\r\n      <p class=\"ParagrafGruppeOverskrift\"><span id=\"Kap0_X1\">(Kommunen i jobcentret i Brøndby, Esbjerg, Gribskov, Holstebro, Kalundborg, København, Middelfart, Norddjurs, Rebild, Skive, Vesthimmerland, Åbenrå, Ålborg, Århus, Gladsaxe og Randers)</span></p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Beskæftigelsesministeren har givet tilladelse til, at kommunen i jobcentret i Brøndby, Esbjerg, Gribskov, Holstebro, Kalundborg, København, Middelfart, Norddjurs, Rebild, Skive, Vesthimmerland, Åbenrå, Ålborg og Århus gennemfører forsøg, hvorefter kommunen i jobcentret kan bevilge støtte til mentorfunktionen i de virksomheder, der deltager i forsøget Projekt Virksomhedscenter, på baggrund af antallet af pladser i virksomhedscentret.</p>\r\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Forsøgstilladelsen indebærer en fravigelse af § 78, stk. 4, og § 79, stk. 2, i lov om en aktiv beskæftigelsesindsats, hvorefter der for den enkelte ledige skal tages stilling til, om en mentorfunktion er afgørende for, om personen kan deltage i tilbuddet, og der skal fastsættes et timetal for mentorfunktionen ud fra en konkret vurdering af behov og forudsætninger hos personen.</p>\r\n      <p class=\"Stk2\"><span class=\"StkNr\" id=\"Par1_Stk3\">Stk. 3.</span> Forsøgsperioden løber fra den 1. april 2008 til den 1. august 2009.</p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Beskæftigelsesministeren har givet tilladelse til, at kommunen i jobcentret i Gladsaxe og Randers gennemfører forsøg, hvorefter kommunen i jobcentret kan bevilge støtte til mentorfunktionen i de virksomheder, der deltager i forsøget ”4K”, på baggrund af antallet af pladser i virksomhedscentret.</p>\r\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Forsøgstilladelsen indebærer en fravigelse af § 78, stk. 4, og § 79, stk. 2, i lov om en aktiv beskæftigelsesindsats, hvorefter der for den enkelte ledige skal tages stilling til, om en mentorfunktion er afgørende for, om personen kan deltage i tilbuddet, og der skal fastsættes et timetal for mentorfunktionen ud fra en konkret vurdering af behov og forudsætninger hos personen.</p>\r\n      <p class=\"Stk2\"><span class=\"StkNr\" id=\"Par2_Stk3\">Stk. 3.</span> Forsøgsperioden løber til den 1. oktober 2009.</p>\r\n      <p class=\"ParagrafGruppeOverskrift\"><span id=\"Kap0_X2\">Aktive – hurtigere tilbage</span></p>\r\n      <p class=\"ParagrafGruppeOverskrift\"><span id=\"Kap0_X2\">(Kommunen i jobcenteret i København, Gentofte, Brøndby, Greve, Ringsted, Vordingborg, Ålborg, Morsø, Randers, Holstebro, Herning, Horsens, Svendborg, Nyborg, Odense, Åbenrå og Bornholm)</span></p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Beskæftigelsesministeren har givet tilladelse til, at kommunen i jobcenteret i København, Gentofte, Brøndby, Greve, Ringsted, Vordingborg, Ålborg, Morsø, Randers, Holstebro, Herning, Horsens, Svendborg, Nyborg, Odense, Åbenrå og Bornholm gennemfører forsøg, hvorefter kommunen i jobcenteret kan give personer, der modtager sygedagpenge en intensiveret opfølgning med samtaler og beskæftigelsesfremmende tilbud og personer, der er visiteret til fleksjob, et intensiveret kontaktforløb med beskæftigelsesfremmende tilbud. Arbejdsmarkedsstyrelsen fastsætter retningslinier for samtaler som led i opfølgningen og for kontaktforløbet.</p>\r\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Tilbud kan være tilbud efter lov om en aktiv beskæftigelsesindsats kapitel 10 og 11. Tilbud til sygedagpengemodtagere gives efter samme regler som gælder for målgruppen i § 2, nr. 5, i lov om en aktiv beskæftigelsesindsats. Derudover kan tilbud være enkeltstående afklarende og forebyggende forløb, som efter de gældende regler kan indgå i et vejlednings- eller opkvalificeringsforløb efter kapitel 10 i lov om en aktiv beskæftigelsesindsats. Tilbud til sygedagpengemodtagere gives som led i opfølgningen efter sygedagpengelovens kapitel 6.</p>\r\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> Løntilskud efter kapitel 12 i lov om en aktiv beskæftigelsesindsats kan alene gives til sygedagpengemodtagere, der ikke er i et ansættelsesforhold. Tilbud om ansættelse med løntilskud gives efter samme regler, som gælder for målgruppen efter § 2, nr. 2, i lov om en aktiv beskæftigelsesindsats, dog tæller sygeperioder med i ledighedsperioden efter samme lovs § 51, stk. 2. Lovens § 55, stk. 4 og 5, om fastsættelse af lønnen ved ansættelse med løntilskud hos offentlige arbejdsgivere gælder dog ikke. Løntilskud til sygedagpengemodtagere gives som led i opfølgningen efter sygedagpengelovens kapitel 6.</p>\r\n      <p class=\"Stk2\"><span class=\"StkNr\" id=\"Par3_Stk4\">Stk. 4.</span> Anden hjælp i form af mentor, arbejdsredskaber mv. gives til sygedagpengemodtagere efter samme regler, som gælder for målgruppen i § 2, nr. 5, i lov om en aktiv beskæftigelsesindsats, og til fleksjobvisiterede efter samme regler, som gælder for målgruppen efter samme lovs § 2, nr. 2. Mentor kan gives til sygedagpengemodtagere til fastholdelse af arbejdet i forbindelse med gradvis tilbagevenden til arbejdspladsen. Hjælpen gives på samme måde som efter de gældende regler om mentor ved introduktion på en arbejdsplads, jf. § 101 i lov om en aktiv beskæftigelsesindsats. Hjælpen til sygedagpengemodtagere gives som led i opfølgningen efter sygedagpengelovens kapitel 6.</p>\r\n      <p class=\"Stk2\"><span class=\"StkNr\" id=\"Par3_Stk5\">Stk. 5.</span> Arbejdsmarkedsstyrelsen fastsætter, hvorledes målgruppen af sygedagpengemodtagere og fleksjobvisiterede afgrænses. Arbejdsmarkedsstyrelsen kan fastsætte retningslinjer for indholdet af tilbuddene efter stk. 2-4.</p>\r\n      <p class=\"Stk2\"><span class=\"StkNr\" id=\"Par3_Stk6\">Stk. 6.</span> Personer, omfattet af forsøget, har pligt til at deltage i det intensiverede kontaktforløb samt de tilbud, kommunen giver. Sygedagpengemodtageres manglende deltagelse sanktioneres efter reglerne i § 21, stk. 1, i lov om sygedagpenge. Fleksjobvisiteredes manglende deltagelse sanktionernes efter de gældende regler for manglende deltagelse i tilbud, jf. §§ 38a - 41 og § 74 b i lov om aktiv socialpolitik.</p>\r\n      <p class=\"Stk2\"><span class=\"StkNr\" id=\"Par3_Stk7\">Stk. 7.</span> Forsøgstilladelsen indebærer fravigelse af lov om en aktiv beskæftigelsesindsats § 2, stk. 1, nr. 5, således at sygedagpengemodtagere kan modtage tilbud mv. uden at være omfattet af kapitel 6 i lov om aktiv socialpolitik, § 32, stk. 2, og § 42, stk. 2, således at modtagere af ledighedsydelse og særlig ydelse kan modtage tilbud, uden at det sker i forbindelse med en rådighedsvurdering, § 51, stk. 1, således at sygedagpengemodtagere kan modtage tilbud om ansættelse med løntilskud samt § 51, stk. 2, således at sygeperioder medregnes som en ledighedsperiode.</p>\r\n      <p class=\"Stk2\"><span class=\"StkNr\" id=\"Par3_Stk8\">Stk. 8.</span> Uanset § 73 c i lov om en aktiv beskæftigelsesindsats har fleksjobvisiterede, der deltager i forsøget, og som modtager intensiveret kontaktforløb eller tilbud fra kommunen, ikke ret til henvisning til anden aktør i forsøgsperioden.</p>\r\n      <p class=\"Stk2\"><span class=\"StkNr\" id=\"Par3_Stk9\">Stk. 9.</span> Kommuner, der tillige er omfattet af § 1 eller § 2, kan bevilge målgruppen støtte til mentorfunktionen i de virksomheder, der deltager i forsøget Projekt Virksomhedscenter efter § 1 eller forsøget ”4K” efter § 2.</p>\r\n      <p class=\"Stk2\"><span class=\"StkNr\" id=\"Par3_Stk10\">Stk. 10.</span> Forsøgsperioden løber fra den 1. januar 2009 til den 31. december 2009. Personer, der deltager i forsøget, kan, inden for forsøgsperioden, være omfattet af forsøget i op til 6 måneder.«</p>\r\n      <p class=\"ParagrafGruppeOverskrift\"><span id=\"Kap0_X3\">Udvidet varslingsindsats</span></p>\r\n      <p class=\"ParagrafGruppeOverskrift\"><span id=\"Kap0_X3\">(Målgruppen for varslingsindsatsen udvides til at omfatte mindst 50 pct. afskedigelser på virksomheder med mindst 20 ansatte)</span></p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Beskæftigelsesministeren har givet tilladelse til, at staten i jobcenteret kan fravige kravene i § 102, stk. 2 i lovbekendtgørelse nr. 439 af 29. maj 2008 af lov om en aktiv beskæftigelsesindsats til, hvornår der foreligger større afskedigelser, således at der i opsigelsesperioden, som forsøg kan tilbydes beskæftigede jobsøgningskurser i op til 2 uger, og ydes tilskud til udgifter til opkvalificering, herunder til efter- og videreuddannelse i op til 8 uger, når afskedigelsen omfatter mindst 50 pct. af medarbejderne på et arbejdssted med mindst 20 ansatte.</p>\r\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Forsøgsperioden løber fra den 8. april 2009 til den 31. december 2010.</p>\r\n      <p class=\"ParagrafGruppeOverskrift\"><span id=\"Kap0_X4\">Ikrafttræden</span></p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Bekendtgørelsen træder i kraft den 8. april 2009.</p>\r\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Samtidig ophæves bekendtgørelse nr. 1034 af 10. oktober 2008 om forsøgsordninger efter lov om ansvaret for og styringen af den aktive beskæftigelsesindsats og lov om en aktiv beskæftigelsesindsats.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Arbejdsmarkedsstyrelsen, den 2. april 2009</I></P><P CLASS=SIGN1 ALIGN=\"CENTER\">Marie Hansen</P><P CLASS=SIGN2 ALIGN=\"RIGHT\">/ Kim Svendsen-Tune</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/04/2009"
        },
        {
            "displayName": "Accession",
            "displayValue": "B20090026905"
        },
        {
            "displayName": "Entydig dokumentidentifikation",
            "displayValue": "BE003279"
        },
        {
            "displayName": "Dato for førstegangsindlæggelse",
            "displayValue": "04/04/2009"
        },
        {
            "displayName": "Dato for indlæggelse",
            "displayValue": "04/04/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "269"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "02/04/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.<br />Arbejdsmarkedsstyrelsen j.nr. 2009-0004478"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}