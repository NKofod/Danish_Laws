{
    "id": 77362,
    "title": "Bekendtgørelse om tilskud til strukturprojekter inden for jordbruget ",
    "documentTypeId": "60",
    "isSagsforlobPeriodValid": false,
    "shortName": "BEK nr 310 af 17/05/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Bekendtgørelse om tilskud til strukturprojekter  \r\n\r\n inden for jordbruget </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>I medfør § 1, § 2, stk. 3, § 3, stk. 3, § 4, stk. 4, § 6, stk. 2, § 7 og §  \r\n\r\n 8, stk. 2 i lov nr. 89 af 23. februar 1991 om tilskud til strukturprojekter  \r\n\r\n inden for jordbruget fastsættes: </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 1. </B> Jordbrugsdirektoratet træffer afgørelse om: </P>  \r\n\r\n<UL PLAIN>\r\n\r\n<LI>1) udvælgelse af projekter, jf. lovens § 2, </LI>  \r\n\r\n<LI>2) tilsagn om tilskud, jf. lovens § 3, </LI>  \r\n\r\n<LI>3) bortfald af tilsagn om tilskud og tilbagebetaling af udbetalte  \r\n\r\n tilskud, jf. lovens § 5, og </LI>  \r\n\r\n<LI>4) overførsel af ansøgninger, jf. lovens § 10, stk. 3. </LI>  \r\n\r\n</UL>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Jordbrugsdirektoratet er kompetent myndighed i  \r\n\r\n henhold til bestemmelserne herom i De Europæiske Fællesskabers forordninger  \r\n\r\n om forbedring af vilkårene for forarbejdning og afsætning af landbrugs- og  \r\n\r\n skovbrugsprodukter. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Jordbrugsdirektoratet udøver  \r\n\r\n landbrugsministerens beføjelser efter lovens § 4, stk. 2. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 4. </I> Jordbrugsdirektoratets afgørelser kan ikke  \r\n\r\n indbringes for anden administrativ myndighed. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 2. </B> Ansøgning om tilskud i henhold til De Europæiske  \r\n\r\n Fællesskabers forordninger om forbedring af vilkårene for forarbejdning og  \r\n\r\n afsætning af landbrugs- og skovbrugsprodukter og lovens § 3 indsendes til  \r\n\r\n Jordbrugsdirektoratet som een ansøgning på skemaer, der fås ved henvendelse  \r\n\r\n til Direktoratet. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> De af ansøgningen omfattede investeringer må  \r\n\r\n tidligst påbegyndes 2 måneder efter ansøgningens modtagelse i  \r\n\r\n Jordbrugsdirektoratet. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Jordbrugsdirektoratet kan fravige den i stk. 2  \r\n\r\n nævnte betingelse. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 3. </B> Jordbrugsdirektoratet udvælger de projekter, der  \r\n\r\n skal indgå i ansøgninger til EF-Kommissionen i form af operationelle  \r\n\r\n programmer. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Projekterne skal være i overensstemmelse med  \r\n\r\n reglerne i Rådets forordninger (EØF) nr. 866/90 og 867/90 om forbedring af  \r\n\r\n vilkårene for forarbejdning og afsætning af landbrugs- og skovbrugsprodukter  \r\n\r\n og gennemførelsesbestemmelserne hertil. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Ved udvælgelsen vil der blive lagt vægt på  \r\n\r\n projekter, der: </P>  \r\n\r\n<UL PLAIN>\r\n\r\n<LI>1) er af nyskabende karakter, fortrinsvis som resultat af en aktuel  \r\n\r\n produktudviklingsindsats, </LI>  \r\n\r\n<LI>2) vedrører produkter af høj eksportorienteret forædlingsgrad eller  \r\n\r\n produkter, der skaber nye afsætningsmuligheder, </LI>  \r\n\r\n<LI>3) indebærer nyinvesteringer, fortrinsvis i anvendelsen af moderne  \r\n\r\n teknologi, eller </LI>  \r\n\r\n<LI>4) har beskæftigelsesfremmende virkning. </LI>  \r\n\r\n</UL>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 4. </I> Projekter, hvor det ansøgte tilskudsgrundlag,  \r\n\r\n jf. § 4, udgør mindre end 750.000 kr., kan ikke komme i betragtning. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 5. </I> For projekter, der omfatter skovbrugsprodukter,  \r\n\r\n udgør beløbsgrænsen i stk. 4, 400.000 kr. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 6. </I> Stat, kommuner, kirker og præsteembeder kan  \r\n\r\n ikke komme i betragtning ved udvælgelse af projekter. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 4. </B> De tilskudsberettigede investeringsudgifter ved  \r\n\r\n projekter kan omfatte: </P>  \r\n\r\n<UL PLAIN>\r\n\r\n<LI>1) køb, opførelse og ombygning af bygninger, </LI>  \r\n\r\n<LI>2) køb af nye maskiner og nyt udstyr, herunder EDB-programmer og  \r\n\r\n programmel og </LI>  \r\n\r\n<LI>3) generalomkostninger i forbindelse med udgifter til arkitekter,  \r\n\r\n ingeniører og rådgivere og til gennemførelsesundersøgelser, med op til 12  \r\n\r\n pct. af de i nr. 1) og 2) omhandlede udgifter. </LI>  \r\n\r\n</UL>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> De i stk. 1 nr. 3) nævnte udgifter omfatter  \r\n\r\n ikke udgifter til sagkyndig bistand ved udarbejdelse af ansøgning og  \r\n\r\n udbetalingsanmodning samt honorar til Kgl. bygningsinspektør for besigtigelse  \r\n\r\n af projektet. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 5. </B> Jordbrugsdirektoratet kan yde tilskud til  \r\n\r\n projekter, der er omfattet af et af EF-Kommissionen godkendt operationelt  \r\n\r\n program i henhold til De Europæiske Fællesskabers forordninger om forbedring  \r\n\r\n af vilkårene for forarbejdning og afsætning af landbrugs- og  \r\n\r\n skovbrugsprodukter. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Tilskuddet udgør 5 pct. af de af  \r\n\r\n EF-Kommissionen godkendte tilskudsberettigede investeringsudgifter. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Den i stk. 2 angivne støttesats kan forhøjes i  \r\n\r\n særlige tilfælde. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 6. </B> Der kan ikke ydes tilskud til projekter, hvor  \r\n\r\n støttemodtagerens egenfinansiering udgør mindre end 45 pct. af de  \r\n\r\n tilskudsberettigede investeringsudgifter. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 7. </B> Jordbrugsdirektoratet giver tilsagn om tilskud i  \r\n\r\n henhold til De Europæiske Fællesskabers forordninger om forbedring af  \r\n\r\n vilkårene for forarbejdning og afsætning af landbrugs- og skovbrugsprodukter  \r\n\r\n og lovens § 3 på betingelser, der fastsættes i tilsagnet. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 8. </B> Jordbrugsdirektoratet udbetaler tilskud. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Anmodning om udbetaling af tilskud indsendes  \r\n\r\n til Jordbrugsdirektoratet tillige med dokumentation for og specifikation af  \r\n\r\n de afholdte projektudgifter samt dokumentation for, at de fastsatte  \r\n\r\n betingelser for ydelse af tilskud er opfyldt. Fortegnelsen over de afholdte  \r\n\r\n udgifter skal være attesteret af en statsautoriseret eller registreret  \r\n\r\n revisor. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Udbetalingsanmodningen skal udfærdiges på  \r\n\r\n særlige blanketter, der fås ved henvendelse til Jordbrugsdirektoratet. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 4. </I> Det er en betingelse for udbetaling af tilskud,  \r\n\r\n at de anførte udgifter er betalt. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 5. </I> Forinden anmodning om udbetaling af det fulde  \r\n\r\n tilskud kan finde sted, skal projektet synes af en Kgl. bygningsinspektør,  \r\n\r\n der efter besigtigelsen skal afgive erklæring om, hvorvidt projektet er  \r\n\r\n fuldført i overensstemmelse med de oplysninger, der ligger til grund for  \r\n\r\n tilsagnet om tilskud. Erklæringen skal vedlægges udbetalingsanmodningen. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 6. </I> Der vil ikke af Jordbrugsdirektoratet kunne  \r\n\r\n noteres transporter på tilskuddet. </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 9. </B> Tilskuddet kan udbetales i rater. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Det er en betingelse for udbetaling af første  \r\n\r\n rate, at mindst 50 pct. af de støtteberettigede investeringsudgifter er  \r\n\r\n afholdt. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Beløbet for den sidste rate skal mindst udgøre  \r\n\r\n 20 pct. af det samlede tilsagn om tilskud. </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 10. </B> Enhver ændring i den i ansøgningen angivne  \r\n\r\n tidsplan for udbetaling af tilskud skal meddeles Jordbrugsdirektoratet. </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 11. </B> Ansøgning om ændring i projektet skal indsendes  \r\n\r\n til Jordbrugsdirektoratet, inden gennemførelse af ændringerne påbegyndes.  \r\n\r\n</P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Under projektets gennemførelse skal  \r\n\r\n tilskudsmodtageren hvert år inden for en frist, der fastsættes af  \r\n\r\n Jordbrugsdirektoratet, indsende en rapport om projektets forløb til  \r\n\r\n Direktoratet. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> En rapport om projektets økonomiske resultater  \r\n\r\n skal fremsendes til Jordbrugsdirektoratet inden 2 år efter udbetalingen af  \r\n\r\n den sidste rate eller det fulde tilskud. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 4. </I> Den i stk. 3 nævnte rapport skal udfærdiges på  \r\n\r\n skemaer, der fås i Jordbrugsdirektoratet. </P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 12. </B> Det i medfør af lovens § 6 nedsatte udvalg er  \r\n\r\n sammensat af repræsentanter for Landbrugsministeriet, Landbrugsrådet (2  \r\n\r\n repræsentanter), De danske Landboforeninger, Danske Husmandsforeninger, Dansk  \r\n\r\n Erhvervsgartnerforening, Industrirådet, Arbejderbevægelsens Erhvervsråd, Det  \r\n\r\n danske Handelskammer, Dansk Skovforening og Forbrugerrådet. Repræsentanten  \r\n\r\n fra Landbrugsministeriet fungerer som formand for udvalget. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Jordbrugsdirektoratet varetager  \r\n\r\n sekretariatsopgaver for udvalget. </P>  \r\n\r\n</DIV>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 13. </B> Det i § 12 nævnte udvalg rådgiver  \r\n\r\n Jordbrugsdirektoratet ved udvælgelse af de projekter, der skal fremsendes til  \r\n\r\n EF-Kommissionen. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Udvalget varetager endvidere tilsyns- og  \r\n\r\n opfølgningsfunktioner for projekter, der er omfattet af et godkendt  \r\n\r\n operationelt program, i henhold til bestemmelserne herom i De Europæiske  \r\n\r\n Fællesskabers forordninger. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Ved varetagelsen af de i stk. 2 nævnte  \r\n\r\n funktioner tiltrædes udvalget af en eller flere repræsentanter for  \r\n\r\n EF-Kommissionen. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 4. </I> De i stk. 2 nævnte funktioner kan omfatte  \r\n\r\n beslutninger om tilpasninger af de operationelle programmer, herunder at der  \r\n\r\n med samtykke fra Kommissionens repræsentant(er) kan træffes beslutninger om  \r\n\r\n ændringer i programmernes finansieringsplaner. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 6. </I> Jordbrugsdirektoratet forelægger anmodninger om  \r\n\r\n tilpasninger af programmerne for udvalget. </P>  \r\n\r\n</DIV>  \r\n\r\n<A NAME=\"P14\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 14. </B> Jordbrugsdirektoratet eller den,  \r\n\r\n Jordbrugsdirektoratet bemyndiger hertil, foretager det eftersyn, der er nævnt  \r\n\r\n i lovens § 4, stk. 2. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Indehaveren eller de i virksomheden  \r\n\r\n beskæftigede personer skal yde tilsynsmyndigheden den fornødne vejledning og  \r\n\r\n hjælp ved eftersyn. </P>  \r\n\r\n</DIV>  \r\n\r\n<A NAME=\"P15\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 15. </B> Jordbrugsdirektoratet kan bestemme, at tilsagn  \r\n\r\n om tilskud helt eller delvis bortfalder, og at udbetalt tilskud helt eller  \r\n\r\n delvis skal tilbagebetales med tillæg af renter beregnet fra  \r\n\r\n udbetalingstidspunktet med den rentesats, der er fastsat i renteloven, hvis  \r\n\r\n</P>  \r\n\r\n<UL PLAIN>\r\n\r\n<LI>1) ansøgeren har givet urigtige eller vildledende oplysninger eller  \r\n\r\n fortiet oplysninger af betydning for afgørelsen om tilsagn om tilskud, </LI>  \r\n\r\n<LI>2) projektet ikke gennemføres i overensstemmelse med de planer, der er  \r\n\r\n godkendt af Jordbrugsdirektoratet eller EF-Kommissionen, </LI>  \r\n\r\n<LI>3) de betingelser, som Jordbrugsdirektoratet eller EF-Kommissionen har  \r\n\r\n fastsat, ikke opfyldes, </LI>  \r\n\r\n<LI>4) EF-Kommissionen suspenderer, nedsætter eller tilbagekalder tilsagnet  \r\n\r\n om tilskud, </LI>  \r\n\r\n<LI>5) modtageren uden forudgående tilladelse fra Jordbrugsdirektoratet inden  \r\n\r\n seks år fra anskaffelsen afhænder udstyr eller inden ti år fra arbejdets  \r\n\r\n afslutning afhænder anlæg, hvortil der er ydet tilskud, eller </LI>  \r\n\r\n<LI>6) forudsætningerne for tilsagn om tilskud efter Jordbrugsdirektoratets  \r\n\r\n skøn i øvrigt er væsentligt forrykket. </LI>  \r\n\r\n</UL>  \r\n\r\n</DIV>  \r\n\r\n<A NAME=\"P16\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 16. </B> Tilskudsmodtageren er forpligtet til at give  \r\n\r\n Jordbrugsdirektoratet meddelelse om forhold, der kan medføre tilsagnets  \r\n\r\n bortfald eller tilbagebetaling af tilskud efter § 15. </P>  \r\n\r\n</DIV>  \r\n\r\n<A NAME=\"P17\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 17. </B> Efter lovens § 9, stk. 1, straffes den, der til  \r\n\r\n brug for afgørelser, der træffes i henhold til de i loven i § 1 nævnte  \r\n\r\n forordninger, i henhold til loven eller de i medfør af loven fastsatte  \r\n\r\n regler, giver urigtige eller vildledende oplysninger eller fortier  \r\n\r\n oplysninger af betydning for afgørelsen, med bøde, medmindre højere straf er  \r\n\r\n forskyldt efter anden lovgivning. Det samme gælder den, der handler i strid  \r\n\r\n med vilkår, der er fastsat i en sådan afgørelse eller som forsøger herpå.  \r\n\r\n</P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Er overtrædelsen begået af et aktieselskab,  \r\n\r\n anpartsselskab, andelsselskab, interessentskab, forening eller lignende, kan  \r\n\r\n der efter lovens § 9, stk. 2, pålægges selskabet eller foreningen som sådan  \r\n\r\n bødeansvar. </P>  \r\n\r\n</DIV>  \r\n\r\n<A NAME=\"P18\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 18. </B> Bekendtgørelsen træder i kraft den 29. maj  \r\n\r\n 1991. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Landbrugsministeriet, den 17. maj 1991  \r\n\r\n</I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>Laurits Tørnæs </P>  \r\n\r\n</center>\r\n\r\n<P CLASS=MINISTER ALIGN=RIGHT>&nbsp;&nbsp;&nbsp;&nbsp;/ Mogens Nagel Larsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/05/1991"
        },
        {
            "displayName": "Accession",
            "displayValue": "B19910031005"
        },
        {
            "displayName": "Entydig dokumentidentifikation",
            "displayValue": "CM036571"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "06/11/2000"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "310"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "17/05/1991"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Landbrugsmin. 1. afd., 3. kt. j.nr. 91-433/s8-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}