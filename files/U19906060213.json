{
    "id": 39108,
    "title": "Bod 2.3.1. Overenskomstbrud og bod pålagt Faglig Voldgift. Organisationsansvar 4.2. Bod ikke pålagt Underbetaling. Virksomhedsoverdragelse. (* 1) (* 2) Direktør i selskab fundet solidarisk ansvarlig med selskabet med hensyn til betaling af bod    for brud på overenskomst indgået af selskabet og af efterbetalingskrav. Landsorganisationen i Danmark for Specialarbejderforbundet i Danmark (konsulent Leo Lybæk Hansen) mod Danske Vognmænd Hovedorganisationen af 1985 for Vognmand Peter Corneliussen ApS og vognmand Peter Corneliussen (kontorchef Allan K. Larsen) Dommere: Bæhring, Søren Christensen, Kardel (retsformand), Mads Kofod, Bent Larsen, Sløk og Tjellesen. ",
    "documentTypeId": "260",
    "isSagsforlobPeriodValid": false,
    "shortName": "DOM nr 60602 af 21/06/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Vognmandsfirma, der blev drevet som et anpartsselskab S, havde i en  \r\n\r\n årrække aflønnet medarbejderne i strid med overenskomsten, hvorved der opstod  \r\n\r\n et efterbetalingskrav, der efter en tilkendegivelse fra en faglig  \r\n\r\n voldgiftsret forligsmæssigt blev opgjort til ca. 317.000 kr. </I> </P>  \r\n\r\n<P> <I>For dette overenskomstbrud fastsattes en bod på 35.000 kr. Endvidere  \r\n\r\n blev det ved dommen pålagt S at betale det forligsmæssigt opgjorte  \r\n\r\n efterbetalingsbeløb. Vognmand V, der var direktør i S, blev fundet solidarisk  \r\n\r\n ansvarlig med S til at betale såvel efterbetalingsbeløbet som boden, idet det  \r\n\r\n af Arbejdsretten blev fremhævet, at S's kørsel i den væsentligste del af den  \r\n\r\n i sagen omhandlede periode var sket på grundlag af vognmandstilladelser til V  \r\n\r\n personligt, at S ikke havde oparbejdet nogen egenkapital af betydning, og at  \r\n\r\n det måtte lægges til grund, at der af S var udbetalt V betydelige beløb i  \r\n\r\n løn. </I> </P>  \r\n\r\n<P> <I>Vedkommende arbejdsgiverorganisation, der straks anerkendte, at der  \r\n\r\n forelå overenskomststridigt forhold, og som havde medvirket til en fagretlig  \r\n\r\n behandling af efterbetalingskravet, frifundet for en påstand om  \r\n\r\n organisationsansvar. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bod 2.3.1. Overenskomstbrud og bod pålagt Faglig  \r\n\r\n Voldgift. Organisationsansvar 4.2. Bod ikke pålagt Underbetaling.  \r\n\r\n Virksomhedsoverdragelse. (* 1) (* 2) Direktør i selskab fundet solidarisk  \r\n\r\n ansvarlig med selskabet med hensyn til betaling af bod for brud på  \r\n\r\n overenskomst indgået af selskabet og af efterbetalingskrav.  \r\n\r\n Landsorganisationen i Danmark for Specialarbejderforbundet i Danmark  \r\n\r\n (konsulent Leo Lybæk Hansen) mod Danske Vognmænd Hovedorganisationen af 1985  \r\n\r\n for Vognmand Peter Corneliussen ApS og vognmand Peter Corneliussen  \r\n\r\n (kontorchef Allan K. Larsen) Dommere: Bæhring, Søren Christensen, Kardel  \r\n\r\n (retsformand), Mads Kofod, Bent Larsen, Sløk og Tjellesen. </H1>  \r\n\r\n<P></P>  \r\n\r\n<BR>  \r\n\r\n<P>Under denne sag har Landsorganisationen i Danmark for  \r\n\r\n Specialarbejderforbundet i Danmark nedlagt følgende påstande mod Danske  \r\n\r\n Vognmænd for vognmand Peter Corneliussen ApS og vognmand Peter Corneliussen:  \r\n\r\n</P>  \r\n\r\n<P>Vognmand Peter Corneliussen ApS og vognmand Peter Corneliussen tilpligtes  \r\n\r\n for brud på gældende overenskomsts bestemmelser om løn til  \r\n\r\n Specialarbejderforbundet i Danmark at betale en efter rettens skøn fastsat  \r\n\r\n bod indeholdende manglende betaling for de seneste 5 år. </P>  \r\n\r\n<P>Danske Vognmænd tilpligtes for delagtighed i overenskomstbruddet til  \r\n\r\n Specialarbejderforbundet i Danmark at betale en efter rettens skøn fastsat  \r\n\r\n bod. </P>  \r\n\r\n<P>De indklagede har, for så vidt angår vognmand Peter Corneliussen ApS,  \r\n\r\n nedlagt påstand om frifindelse mod betaling af et mindre beløb end påstået, i  \r\n\r\n sagen mod vognmand Peter Corneliussen nedlagt påstand om frifindelse, og  \r\n\r\n endelig nedlagt påstand om frifindelse, for så vidt angår påstanden om  \r\n\r\n organisationsansvar for Danske Vognmænd. </P>  \r\n\r\n<P>Sagens omstændigheder er følgende: </P>  \r\n\r\n<P>I begyndelsen af 1980 udliciterede Tårnby kommunes Renholdningsselskab  \r\n\r\n opsamling og kørsel med dagrenovation til private vognmænd. Sammen med en  \r\n\r\n anden vognmand oprettede Peter Corneliussen et anpartsselskab.  \r\n\r\n Indskudskapitalen var 80.009,65 kr., der blev delt i to anparter. Selskabets  \r\n\r\n formål var tømning og bortkørsel af affaldsposer i Tårnby kommune ifølge  \r\n\r\n kommunens retningslinier. Anpartsselskabet indgik aftale med Tårnby kommunes  \r\n\r\n Renholdningsselskab. For dette arbejde gjaldt Regulativ for opsamling og  \r\n\r\n bortkørsel af dag- og natrenovation m.v. i Tårnby kommune af 30. oktober  \r\n\r\n 1978. Ifølge dette regulativ kunne affald fra haver m.v. i et vist omfang  \r\n\r\n anbringes i sække for dagrenovation og bortkøres uden særlig betaling, medens  \r\n\r\n større haveaffald og affald fra fabrikker m.v. kun kunne bortkøres efter  \r\n\r\n særlig aftale. De nærmere vilkår og datoen for aftalen med  \r\n\r\n renholdningsselskabet er ikke oplyst. Under sagen er der fremlagt en faktura  \r\n\r\n fra anpartsselskabet vedrørende januar 1980. Anpartsselskabet er tilmeldt  \r\n\r\n SE-registret med første indbetalingsdato den 1. februar 1980. </P>  \r\n\r\n<P>Nogle måneder efter døde medstifteren af anpartsselskabet. Peter  \r\n\r\n Corneliussen overtog samtlige anparter og overtog hvervet som direktør i  \r\n\r\n anpartsselskabet. </P>  \r\n\r\n<P>Opsamling og kørsel med dagrenovation i Tårnby kommune er omfattet af  \r\n\r\n overenskomst mellem Danske Vognmænd og Specialarbejderforbundet i Danmark. Af  \r\n\r\n overenskomstens § 5, stk. 1, og § 7, stk. 2 og 3, fremgår, at aflønningen for  \r\n\r\n afhentning og kørsel med dagrenovation er sat i forhold til et fast antal  \r\n\r\n udbæringer af sække pr. mand pr. uge. Ud over denne bestemmelse indeholder  \r\n\r\n overenskomsten særlige bestemmelser om afhentning af haveaffald og storskrald  \r\n\r\n i § 8, stk. 1 og stk. 2. Efter disse bestemmelser er aflønningen for  \r\n\r\n afhentning og kørsel med haveaffald, der er opsamlet i papirposer,  \r\n\r\n skarnkasser eller bundtet på nærmere angivet måde, sat i forhold til antallet  \r\n\r\n af bundter, poser eller kasser, medens aflønningen for afhentning af stort  \r\n\r\n affald betales med timeløn med et nærmere angivet tillæg. </P>  \r\n\r\n<P>Af en skrivelse af 11. april 1990 fra Direktoratet for Vejtransport  \r\n\r\n fremgår det, at vognmand Peter Corneliussen ApS med ansvarlig leder Peter  \r\n\r\n Corneliussen i januar 1982 fik tilsagn om overtagelse af 3  \r\n\r\n vognmandstilladelser fra Peter Corneliussen personlig. Tilladelserne var kun  \r\n\r\n gyldige til renovationskørsel i Tårnby kommune. I februar 1981 overdrog  \r\n\r\n selskabet en af disse tilladelser til en anden vognmand i Kastrup og i maj  \r\n\r\n 1984 en af tilladelserne til Peter Corneliussen personlig. Selskabets sidste  \r\n\r\n tilladelse blev tilbagekaldt den 23. januar 1986, idet der på grund af  \r\n\r\n manglende udnyttelse ikke var grundlag for fornyelse. Peter Corneliussen har  \r\n\r\n personlig været indehaver af vognmandstilladelser siden 1974. Efter  \r\n\r\n overtagelsen af tilladelsen fra selskabet i maj 1984 har han haft 3  \r\n\r\n tilladelser. I april 1988 blev der givet tilsagn om overdragelse af en  \r\n\r\n vognmandstilladelse til M.M.P.S. Renovations ApS ved ansvarlig leder Peter  \r\n\r\n Corneliussen. Dette anpartsselskab var ejet af Peter Corneliussen og 2  \r\n\r\n chauffører, og det var oplyst, at selskabet skulle udføre renovationskørsel i  \r\n\r\n Tårnby kommune. </P>  \r\n\r\n<P>Under sagen er der fremlagt hovedtal for anpartsselskabets regnskaber for  \r\n\r\n regnskabsåret 1980-1981 til og med 1987-1988. Årstal Omsætning Lønninger </P>  \r\n\r\n<P>1980-1981 2.160.368 kr. 1.651.973 kr. </P>  \r\n\r\n<P>1981-1982 1.652.772 kr. 1.211.139 kr. </P>  \r\n\r\n<P>1982-1983 1.787.908 kr. 1.349.220 kr. </P>  \r\n\r\n<P>1983-1984 1.492.055 kr. 1.200.556 kr. </P>  \r\n\r\n<P>1984-1985 1.151.484 kr. 875.799 kr. </P>  \r\n\r\n<P>1985-1986 1.215.916 kr. 878.345 kr. </P>  \r\n\r\n<P>1986-1987 1.306.021 kr. 966.836 kr. </P>  \r\n\r\n<P>1987-1988 624.401 kr. 509.178 kr. </P>  \r\n\r\n<P>Af en resultatopgørelse fra perioden 1. juni 1986 til 30. juni 1987  \r\n\r\n fremgår det, at der i regnskabsåret har været beskæftiget i gennemsnit 6  \r\n\r\n personer. Den skattepligtige indkomst var negativ. Egenkapitalen udgjorde  \r\n\r\n 41.391 kr. </P>  \r\n\r\n<P>Pr. 1. december 1987 ophørte selskabet med at køre renovationskørsel i  \r\n\r\n Tårnby kommune. </P>  \r\n\r\n<P>I 1987 opstod der spørgsmål om efterbetaling, idet det fra  \r\n\r\n Specialarbejderforbundet i Danmark blev gjort gældende, at arbejdet var  \r\n\r\n blevet udført af 3 til 4 mand på timeløn for en fast arbejdsuge på 40 timer  \r\n\r\n uanset overenskomstens bestemmelser om betaling for arbejdet. </P>  \r\n\r\n<P>Der afholdtes mæglingsmøde den 27. august 1987 mellem Danske Vognmænd og  \r\n\r\n Specialarbejderforbundet i Danmark. I referatet vedrørende mødet hedder det:  \r\n\r\n</P>  \r\n\r\n<P>&#187;Sagen drøftedes og enighed opnåedes om, at da de lokale parter ikke  \r\n\r\n har afholdt lokalt mæglingsmøde i sagen, tilbagevises sagen til lokal  \r\n\r\n forhandling. Såfremt enighed ikke opnås, videreføres sagen på et fællesmøde  \r\n\r\n forud for indbringelse for Arbejdsretten, idet der med nærværende har været  \r\n\r\n afholdt mæglingsmøde i sagen, samtidig pålægges vognmanden at efterleve  \r\n\r\n overenskomstens bestemmelser.&#171; </P>  \r\n\r\n<P>Den 10. september 1987 afholdtes der lokalt mæglingsmøde. Der kunne ikke  \r\n\r\n opnås enighed. Peter Corneliussen fastholdt, at afhentning af  \r\n\r\n haveaffald/storskrald kunne aflønnes med timeløn, medens man fra  \r\n\r\n arbejdstagerside fastholdt, at dette skulle aflønnes pr. bundt i medfør af  \r\n\r\n overenskomstens § 8, stk. 1. </P>  \r\n\r\n<P>Der afholdtes nyt mæglingsmøde den 25. november 1987. Af referatet  \r\n\r\n vedrørende dette møde fremgår følgende: </P>  \r\n\r\n<P>&#187;Sagen drøftedes. Enighed kunne ikke opnås. </P>  \r\n\r\n<P>SiD kunne konstatere, at DV ikke ønskede at løse sagen ud fra det af  \r\n\r\n forbundet fremlagte dokumentation om overenskomstbrud, og hvor kravet om  \r\n\r\n efterbetaling er opgjort til kr. 154.148,25, hvortil skal lægges ferie- og  \r\n\r\n søgnehelligdagsgodtgørelse, alt i henhold til forbundets skrivelse af 23.  \r\n\r\n oktober 1987. Grundet DVs holdning på mæglingsmødet oplyste SiD, at man agter  \r\n\r\n at gøre organisationsansvar gældende over for DV og forbeholdt sig  \r\n\r\n uopholdeligt at videreføre sagen for Arbejdsretten. </P>  \r\n\r\n<P>DV er enig med SiD i, at der foreligger et overenskomstbrud fra firmaets  \r\n\r\n side, men DV kan ikke umiddelbart på grundlag af den fremlagte dokumentation  \r\n\r\n anerkende det rejste efterbetalingskrav på kr. 154.148,25 + ferie- og  \r\n\r\n søgnehelligdagsgodtgørelse. </P>  \r\n\r\n<P>SiD bestred DVs påstand.&#171; </P>  \r\n\r\n<P>Endelig afholdtes der fællesmøde den 15. marts 1988. Af referatet  \r\n\r\n vedrørende dette fællesmøde fremgår bl.a. følgende: </P>  \r\n\r\n<P>&#187;Fra arbejderside fastholdt med, hvad DV har erkendt på et  \r\n\r\n mæglingsmøde den 25. november 1987, at virksomheden har begået brud på  \r\n\r\n overenskomstens bestemmelser. </P>  \r\n\r\n<P>Fra DVs side bestred man ovennævnte. </P>  \r\n\r\n<P>DV erkendte, at firmaet havde aflønnet dagrenovationen  \r\n\r\n overenskomststridig, idet man her havde betalt timeløn. </P>  \r\n\r\n<P>På et mæglingsmøde i DV den 19. januar 1988, hvor SID dog nægtede at  \r\n\r\n underskrive et referat fra mødet, var parterne dog enige om, at der  \r\n\r\n vedrørende dagrenovation ikke forelå nogen underbetaling, når den udbetalte  \r\n\r\n løn blev omregnet til det som retteligt skulle have været betalt i henhold  \r\n\r\n til overenskomsten. </P>  \r\n\r\n<P>Den principielle uoverensstemmelse mellem parterne består i en forskellig  \r\n\r\n opfattelse af hvorledes der skal aflønnes ved bortkørsel/afhentning af  \r\n\r\n storskrald. </P>  \r\n\r\n<P>Efter DVs opfattelse skal dette aflønnes i henhold til § 8, stk. 2 i  \r\n\r\n renovationnsoverenskomsten. </P>  \r\n\r\n<P>Det er endvidere DVs opfattelse, at sagen ikke hører hjemme i  \r\n\r\n Arbejdsretten, men drejer sig om en fortolkning af § 8 i  \r\n\r\n renovationsoverenskomsten, hvoraf sagen skulle afgøres ved en faglig  \r\n\r\n voldgift. </P>  \r\n\r\n<P>DV henviste på fællesmødet endvidere til det kommunale regulativ og til  \r\n\r\n skrivelse af 18. januar 1988 fra renholdningsselskabet i Tårnby kommune,  \r\n\r\n hvoraf det klart fremgår, at der ved afhentninger ikke kan skelnes mellem  \r\n\r\n haveaffald og storskrald. </P>  \r\n\r\n<P>Dette skal derfor aflønnes i henhold til § 8, stk. 2. </P>  \r\n\r\n<P>Fra arbejderside afviste man og bestred det af DV anførte og da DV ikke  \r\n\r\n vil pålægge vognmanden, at aflønning skal ske efter den indgåede  \r\n\r\n renovationsoverenskomst forbeholder arbejdersiden sig at indbringe sagen for  \r\n\r\n Arbejdsretten med krav om efterbetaling i henhold til overenskomstens  \r\n\r\n bestemmelser, herunder at kræve bod af vognmanden for brud på overenskomsten,  \r\n\r\n ligesom arbejdersiden idet hele forbeholder sig sin stilling, herunder at  \r\n\r\n gøre organisationsansvar gældende.&#171; </P>  \r\n\r\n<P>Den 5. december 1988 blev sagen indbragt for Arbejdsretten, og i et  \r\n\r\n retsmøde den 12. januar 1989 var parterne enige om, at sagen blev udsat på  \r\n\r\n afholdelse af en faglig voldgift, som skulle tage stilling til, om arbejdet  \r\n\r\n med bortkørsel af haveaffald og stort affald skulle aflønnes efter § 8, stk.  \r\n\r\n 1, eller § 8, stk. 2, i overenskomsten mellem Danske Vognmænd og  \r\n\r\n Specialarbejderforbundet i Danmark. Parterne var endvidere enige om, at den  \r\n\r\n faglige voldgift skulle tage stilling til størrelsen af en eventuel  \r\n\r\n underbetaling. </P>  \r\n\r\n<P>Den 12. maj 1989 tilkendegav voldgiftsretten efter procedure og votering,  \r\n\r\n &#187;at der ikke kunne gives indklagede medhold i, at afhentning af  \r\n\r\n haveaffald og storskrald i sin helhed skal aflønnes efter overenskomstens §  \r\n\r\n 8, stk. 2.&#171; Da der var enighed mellem parterne om, at en del af  \r\n\r\n afhentningen - nemlig andet end haveaffald - skal aflønnes efter § 8, stk. 2,  \r\n\r\n henstillede voldgiftsretten til parterne, at man på ny forhandlede  \r\n\r\n spørgsmålet om fordeling af arbejdet på henholdsvis § 8, stk. 1, og § 8, stk.  \r\n\r\n 2, -arbejde. </P>  \r\n\r\n<P>Den 12. juni 1989 var der opnået enighed mellem parterne om et  \r\n\r\n efterbetalingskrav på 317.576,82 kr. Forliget er formuleret således: &#187;Af  \r\n\r\n forligsmæssige hensyn opnåedes der enighed om, at vognmandsfirmaet Peter  \r\n\r\n Corneliussen ApS v/Peter Corneliussen til SiD inden 14 dage betaler kr.  \r\n\r\n 317.576,82. Vedrørende øvrige forhold i sagen er parterne enige om at henvise  \r\n\r\n disse til Arbejdsretten&#171;. </P>  \r\n\r\n<P>Til støtte for påstandene har klagerne navnlig anført, at det er  \r\n\r\n fastslået, at der foreligger et klart overenskomstbrud. Peter Corneliussen  \r\n\r\n var eneindehaver af anpartsselskabet og direktør i dette, og det var også  \r\n\r\n ham, der i en meget stor del af perioden var indehaver af  \r\n\r\n vognmandstilladelserne. Anpartsselskabet var en ren formalitet, og det er  \r\n\r\n drevet nærmest som en &#187;pengemaskine&#171;, idet en væsentlig del af  \r\n\r\n indtægterne er taget ud - formentlig kamufleret som lønindtægt for Peter  \r\n\r\n Corneliussen. I sådanne situationer er der arbejdsretlig praksis for at  \r\n\r\n statuere solidarisk ansvar for de ansvarlige, og i Arbejdsrettens dom af 13.  \r\n\r\n februar 1990 i sag nr. 89.372 vedrørende Hejse Kro er det statueret, at der  \r\n\r\n intet er til hinder for, at det lægges til grund, at der er identitet mellem  \r\n\r\n en eneaktionær og aktieselskabet. På denne baggrund må Peter Corneliussen  \r\n\r\n hæfte solidarisk med anpartsselskabet, såvel for efterbetalingskravet som for  \r\n\r\n den bod, der er forskyldt. Med hensyn til bodens størrelse har klagerne  \r\n\r\n henvist til, at der for en periode, der alene dækker 2 1/2 år, er konstateret  \r\n\r\n et efterbetalingskrav på godt 300.000 kr. For hele perioden tilbage til 1980  \r\n\r\n vil det derfor være rimeligt at fastsætte en bod, der omfatter efterbetaling,  \r\n\r\n i størrelsesordenen 650.000 kr. Der er også organisationsansvar for Danske  \r\n\r\n Vognmænd. Denne organisation har på intet tidspunkt under sagens behandling  \r\n\r\n klart givet udtryk for, at der forelå et overenskomstbrud, og har ikke på  \r\n\r\n behørig måde medvirket til en løsning af konflikten. Et bodsansvar må i hvert  \r\n\r\n fald foreligge, hvis det må lægges til grund, at organisationen har trukket  \r\n\r\n sagens behandling i langdrag. </P>  \r\n\r\n<P>De indklagede har navnlig henvist til, at der ikke foreligger nogen  \r\n\r\n dokumentation for et efterbetalingkrav, som er større end det, der er  \r\n\r\n anerkendt ved forliget. Forliget er udtryk for en ren forhandlingsløsning, og  \r\n\r\n der er ikke fra klagernes side i forbindelse med forliget taget noget  \r\n\r\n forbehold om yderligere efterbetalingskrav. Et sådant efterbetalingskrav  \r\n\r\n måtte i øvrigt forudsætte næsten en daglig opgørelse af, i hvilket omfang der  \r\n\r\n var tale om afhentning af haveaffald i modsætning til storskrald. Problemet i  \r\n\r\n sagen er ganske enkelt, at kommunens regulativ er overordentlig vanskelig at  \r\n\r\n indpasse i den foreliggende overenskomst. Dette har givet anledning til den  \r\n\r\n fortolkningstvivl, der blev afgjort ved den faglige voldgift. Såfremt der  \r\n\r\n bliver tale om bod, bør denne derfor være beskeden. Der er intet grundlag for  \r\n\r\n nogen solidarisk hæftelse for Peter Corneliussen personlig. Der er intet  \r\n\r\n odiøst i oprettelsen af anpartsselskabet, der er sket i henhold til de  \r\n\r\n gældende bestemmelser herom. Anpartsselskabet blev oprettet med 2  \r\n\r\n anpartshavere, og Peter Corneliussen blev eneanpartshaver, efter at den anden  \r\n\r\n anpartshaver afgik ved døden. Statuerer man et personligt ansvar for Peter  \r\n\r\n Corneliussen, vil dette være i strid med dansk rets almindelige regler om  \r\n\r\n anpartsselskaber som selvstændige retssubjekter. Der er heller ikke noget  \r\n\r\n odiøst i, at Peter Corneliussen har været betragtet som ansat i  \r\n\r\n anpartsselskabet, og som sådan har fået løn. Det er muligt, at formalia i  \r\n\r\n forbindelse med vognmandstilladelserne ikke har været i orden, men dette  \r\n\r\n forhold kan ikke have nogen betydning ved vurderingen af denne sag. I det  \r\n\r\n hele taget kan det ikke være Arbejdsrettens opgave at tilsidesætte gældende  \r\n\r\n selskabsretlige bestemmelser om anpartsselskabers hæftelse. Med hensyn til et  \r\n\r\n eventuelt organisationsansvar for Danske Vognmænd har de indklagede henvist  \r\n\r\n til, at organisationen fra først af har erkendt, at der forelå et  \r\n\r\n overenskomststridigt forhold, og organisationen har loyalt medvirket til en  \r\n\r\n fagretlig løsning af dette problem. Der er derfor intet grundlag for at  \r\n\r\n pålægge Danske Vognmænd noget organisationsansvar. </P>  \r\n\r\n<P>Arbejdsretten skal udtale: </P>  \r\n\r\n<P>Det må lægges til grund, at vognmand Peter Corneliussen ApS har aflønnet  \r\n\r\n sine medarbejdere for afhentning af haveaffald og storskrald i sin helhed  \r\n\r\n efter overenskomstens § 8, stk. 2, uanset at der efter overenskomsten skulle  \r\n\r\n ske en fordeling af arbejdet efter henholdsvis § 8, stk. 1, og § 8, stk. 2.  \r\n\r\n Der er herefter opstået et betydeligt efterbetalingskrav. Dette må anses for  \r\n\r\n et klart overenskomstbrud. Der er dog ikke grundlag for at fastslå, at  \r\n\r\n efterbetalingskravet er større end det, der er anerkendt i forbindelse med  \r\n\r\n den faglige voldgiftsbehandling, nemlig 317.576,82 kr. </P>  \r\n\r\n<P>Vognmand Peter Corneliussen var fra 1980 eneindehaver af anpartsselskabet.  \r\n\r\n Han var direktør i selskabet, og i den væsentligste del af perioden er  \r\n\r\n kørslen sket på grundlag af vognmandstilladelser til ham personlig.  \r\n\r\n Anpartsselskabet har ikke oparbejdet nogen egenkapital af betydning, og det  \r\n\r\n må lægges til grund, at der af anpartsselskabet er udbetalt Peter  \r\n\r\n Corneliussen betydelige beløb i løn. Under disse omstændigheder finder  \r\n\r\n Arbejdsretten det ubetænkeligt at fastslå, at Peter Corneliussen personlig  \r\n\r\n hæfter for det efterbetalingskrav, der er opgjort, og den bod der er  \r\n\r\n forskyldt. </P>  \r\n\r\n<P>Bodens størrelse findes efter omstændighederne passende at kunne  \r\n\r\n fastsættes til 35.000 kr. </P>  \r\n\r\n<P>Med hensyn til spørgsmålet om eventuelt organisationsansvar for Danske  \r\n\r\n Vognmænd, finder Arbejdsretten, at denne organisation, der straks anerkendte,  \r\n\r\n at der forelå et overenskomststridigt forhold, og har medvirket til en  \r\n\r\n fagretlig løsning af efterbetalingskravet, ikke har pådraget sig  \r\n\r\n organisationsansvar. </P>  \r\n\r\n<P>T h i k e n d e s f o r r e t : </P>  \r\n\r\n<P>Vognmand Peter Corneliussen bør solidarisk med vognmand Peter Corneliussen  \r\n\r\n ApS betale 317.576,82 kr. til Specialarbejderforbundet i Danmark. </P>  \r\n\r\n<P>Vognmand Peter Corneliussen ApS og vognmand Peter Corneliussen bør en for  \r\n\r\n begge og begge for en betale en bod på 35.000 kr., der tilfalder  \r\n\r\n Specialarbejderforbundet i Danmark. </P>  \r\n\r\n<P>Danske Vognmænd, Hovedorganisationen af 1985, frifindes. </P>  \r\n\r\n<P>Indklagede betaler 2.000 kr. i sagsomkostninger til Arbejdsretten. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: Per Jacobsen s.152 ff, K.89.372, K.87.329 (A 1988,  \r\n\r\n s.79), K.10.389 (A 1986, s.98), K.9421 (A 1981, s.146). </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1990, side 31"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19906060213"
        },
        {
            "displayName": "Entydig dokumentidentifikation",
            "displayValue": "CA007043"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "60602"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "21/06/1990"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "88.418"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}