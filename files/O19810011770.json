{
    "id": 207795,
    "title": "Fortrinsret til ledige stillinger for tjenestemænd på ventepenge",
    "documentTypeId": "300",
    "isSagsforlobPeriodValid": true,
    "shortName": "FOU nr 1981.117",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n</table><div class=\"bjelke\">Den fulde tekst</div><p class=\"Titel2\">Fortrinsret til ledige stillinger for tjenestemænd på ventepenge</p>\r\n<div class=\"Resume\">\r\n   <p class=\"TekstGenerel\">Udtalt, at jeg måtte være enig med indenrigsministeriet i, at Københavns kommune ikke kunne anses for retligt forpligtet til at genansætte en kommunal tjenestemand, der var afskediget med ventepenge, i en anden (passende) stilling, som den pågældende ønskede at overtage.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">(J. nr. 1981-501-40)</p>\r\n   <p class=\"TekstGenerel\">\r\n   </p>\r\n</div>\r\n<p class=\"NormalInd\">Overlæge A klagede over en afgørelse, der var truffet af indenrigsministeriet som tilsynsmyndighed med Københavns kommune i anledning af, at han bl.a. havde klaget til ministeriet over, at han var blevet afskediget som overlæge ved et af kommunens hospitaler. Indenrigsministeriet havde meddelt A, at ministeriet efter en gennemgang af sagen måtte konstatere, »at der ikke er dokumentation for, at Københavns kommune har handlet usagligt i forhold til Dem«.</p>\r\n<p class=\"NormalInd\">Overborgmesteren i København havde i skrivelse af 16. juni 1978 meddelt A, at den samlede magistrat »på grund af stillingens inddragelse« havde besluttet at afskedige ham fra hans stilling som overlæge i lønramme 37 i social- og sundhedsforvaltningen i København med udgangen af september måned 1978 med henvisning til § 32 i vedtægt for Københavns kommunes tjenestemænd. Dette indebar, at A bevarede den hidtidige løn i 3 år, hvorefter han ville blive pensioneret, såfremt der i løbet af disse 3 år ikke kunne tilbydes ham ansættelse i en anden passende tjenestemandsstilling. Nedlæggelsen af A's stilling var sket i forbindelse med omfattende strukturændring.</p>\r\n<p class=\"NormalInd\">A havde over for indenrigsministeriet bl.a. gjort gældende, at der efter beslutningen om nedlæggelse af hans hidtidige stilling havde været overlægestillinger ledige under Københavns hospitalsvæsen i hans speciale. A fandt, at både afskedigelsen og kommunens undladelse af at tilbyde ham (gen)ansættelse i en af de ledige overlægestillinger var politisk begrundet.</p>\r\n<p class=\"NormalInd\">Indenrigsministeriet anførte ved ministeriets stillingtagen til A's klage bl.a., at § 32 i vedtægten om Københavns kommunes tjenestemænd (om inddragelse af stillinger) efter indenrigsministeriets opfattelse ikke indebærer en forpligtelse for kommunen til at genansætte en tjenestemand, der afskediges med ventepenge, fordi vedkommendes stilling inddrages.</p>\r\n<p class=\"NormalInd\">Indenrigsministeriet lagde bl.a. til grund, at det ikke havde været muligt umiddelbart at genansætte A i forbindelse med strukturændringerne, og ministeriet fandt ikke at kunne kritisere, at Københavns kommune havde ment at burde henvise A til at følge den normale ansættelsesprocedure i forbindelse med eventuel (gen)ansættelse.</p>\r\n<p class=\"NormalInd\">\r\n</p>\r\n<p class=\"NormalInd\">I en skrivelse til A udtalte jeg bl.a. følgende:</p>\r\n<p class=\"NormalInd\">»…</p>\r\n<p class=\"NormalInd\">Vedtægten af 23. april 1970 for Københavns kommunes tjenestemænd indeholder i § 13, stk. 2, og § 32 følgende bestemmelser:</p>\r\n<p class=\"NormalInd\">\r\n</p>\r\n<p class=\"NormalInd\">\r\n   <span class=\"Italic\">§ 13, stk. 2.</span>\r\n</p>\r\n<p class=\"NormalInd\">\r\n</p>\r\n<p class=\"NormalInd\">»En tjenestemand, der bliver uskikket til at udføre den virksomhed, hvortil han er antaget, eller hvis stilling inddrages, er pligtig at overtage en anden efter hans uddannelse og helbredstilstand passende stilling under kommunen, for så vidt sådan tilbydes.«</p>\r\n<p class=\"NormalInd\">\r\n</p>\r\n<p class=\"NormalInd\">\r\n   <span class=\"Italic\">§ 32.</span>\r\n</p>\r\n<p class=\"NormalInd\">\r\n</p>\r\n<p class=\"NormalInd\">»Hvis en tjenestemand afskediges, fordi hans stilling inddrages, og der ikke tilbydes ham ansættelse i en anden efter hans uddannelse og helbredstilstand passende tjenestestilling, som han efter § 13, stk. 2, har pligt til at overtage, bevarer han sin hidtidige løn i 3 år, dog ikke længere end til den for stillingen fastsatte afgangsalder. I denne periode er han omfattet af reglen i § 13.«</p>\r\n<p class=\"NormalInd\">\r\n</p>\r\n<p class=\"NormalInd\">Disse bestemmelser indebærer alene en forpligtelse for den tjenestemand, hvis stilling er inddraget, til at overtage en anden passende stilling efter ansættelsesmyndighedens nærmere bestemmelse; og jeg må være enig med indenrigsministeriet i, at kommunen ikke - hverken efter disse eller andre bestemmelser i tjenestemandsvedtægten - kan anses for retligt forpligtet til at genansætte en tjenestemand, der er afskediget med ventepenge, i en anden (passende) stilling, som den pågældende ønsker at overtage. Hvis en tjenestemand på ventepenge ikke af ansættelsesmyndigheden får tilbudt en ledigbleven stilling, som den pågældende ønsker at overtage, må han søge stillingen, og hans ansøgning må principielt bedømmes på lige fod med andre ansøgeres.</p>\r\n<p class=\"NormalInd\">\r\n</p>\r\n<p class=\"NormalInd\">Ved afgørelsen af, om en ledigbleven stilling skal tilbydes en tjenestemand, der er afskediget med ventepenge, eller om den skal opslås ledig, må ansættelsesmyndigheden herefter anses for berettiget til at foretage en konkret vurdering af den pågældende tjenestemands egnethed til at bestride den stilling, hvis besættelse er aktuel. I denne vurdering kan også andet end rent faglige kvalifikationer, f.eks. samarbejdsevne, inddrages; men det er en selvfølge, at kun saglige hensyn kan tages i betragtning.</p>\r\n<p class=\"NormalInd\">\r\n</p>\r\n<p class=\"NormalInd\">…«</p>\r\n<p class=\"NormalInd\">\r\n</p>\r\n<p class=\"NormalInd\">Efter min gennemgang af sagen fandt jeg i øvrigt ikke holdepunkter for at kritisere, at indenrigsministeriet ikke havde anset det for godtgjort, at Københavns kommunes dispositioner i forhold til A skulle være motiveret af usaglige (politiske) hensyn.</p>\r\n<p class=\"NormalInd\">\r\n</p>\r\n<p class=\"NormalInd\">\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/03/2019"
        },
        {
            "displayName": "Accession",
            "displayValue": "O19810011770"
        },
        {
            "displayName": "Entydig dokumentidentifikation",
            "displayValue": "AX023089"
        },
        {
            "displayName": "Dato for førstegangsindlæggelse",
            "displayValue": "06/03/2019"
        },
        {
            "displayName": "Dato for indlæggelse",
            "displayValue": "06/03/2019"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "117"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Økonomi- og Indenrigsministeriet"
        },
        {
            "displayName": "Underskriftdato",
            "displayValue": "01/01/1981"
        }
    ],
    "pdfLink": {
        "isPdfAvailable": true
    },
    "documentFobTagGroup": [
        {
            "tag": "Almindelige emner",
            "parents": [
                "Forvaltningsret"
            ]
        }
    ],
    "hasFobTags": true
}