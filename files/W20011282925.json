{
    "id": 15863,
    "title": "Landsskatteretskendelse af 19/12 2001",
    "documentTypeId": "240",
    "isSagsforlobPeriodValid": true,
    "shortName": "KEN nr 12829 af 19/12/2001",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n Et motorkøretøj, mærket Crysler Wrangler Jeep, type 9 S, kunne ikke anses  \r\n\r\n for omfattet af lov om registrering af motorkøretøjer mv. § 5, stk. 3, som et  \r\n\r\n køretøj, der utvivlsomt var indrettet og konstrueret til godstransport.  \r\n\r\n<B>  \r\n\r\n<BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Landsskatteretskendelse af 19/12 2001  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Klagen vedrører told- og skatteregionens afgørelse af 11.  \r\n\r\n september 2000, hvor der er meddelt afslag på en anmodning om  \r\n\r\n afgiftsberigtigelse af en Chrysler Wrangler Jeep, type 9 S, efter  \r\n\r\n bestemmelsen  \r\n\r\n i § 5, stk. 3 i lov om registreringsafgift af motorkøretøjer m.v. (RGAL),  \r\n\r\n idet  \r\n\r\n det er meddelt, at køretøjet ikke kan optages på varevognsfortegnelsen over  \r\n\r\n fabriksnye last- og varebiler med en tilladt totalvægt på 2 tons, men ikke  \r\n\r\n over  \r\n\r\n 3 tons.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Det er oplyst, at det omhandlede køretøj indkøbes brugt og af  \r\n\r\n fabrikken ombygges til lukket køretøj med varerum. Ombygningen sker ved  \r\n\r\n montering af en hardtop med vinduer og todelt bagdør. Hardtoppen er fastgjort  \r\n\r\n med bolte, der alene kan løsnes med specialværktøj. Den originale styrtbøjle  \r\n\r\n er  \r\n\r\n ikke fjernet, men sidder under hardtoppen. Gulvet udgør en flade i ét plan.  \r\n\r\n Sædebeslagene i vognbunden er fjernet, og en stålbund er fastgjort til  \r\n\r\n vognbunden. Bag førersædet er monteret en gitteradskillelse i en stålramme,  \r\n\r\n der  \r\n\r\n er fastgjort til gulvet og til styrtbøjlen. Langs de indvendige sider i  \r\n\r\n varerummet er hjulkasser beklædt med stof . Hjulkassernes bredde er opmålt  \r\n\r\n til  \r\n\r\n 29,2 cm og højden til 28,7 cm.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n I ombygget stand er varerummets længde opmålt til 102,5 cm, og  \r\n\r\n afstanden i førerrummet fra forrudens underkant til adskillelsen mellem  \r\n\r\n førerrum og varerum er målt til 99,5 cm, begge dele målt i højde med  \r\n\r\n forrudens  \r\n\r\n underkant. Varerummets bredde i gulvhøjde bag adskillelsen er opmålt til 145  \r\n\r\n cm  \r\n\r\n og mellem hjulkasserne til 91 cm. Køretøjets udvendige højde er opmålt til  \r\n\r\n 177  \r\n\r\n cm. Underkanten af bagruden er monteret ca. 10 cm bagud i forhold til  \r\n\r\n karrosseriets profil.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Af Told- og Skattestyrelsens vejledning vedrørende  \r\n\r\n registreringsafgift af last- og varebiler (E.36.99, april 1999) fremgår af  \r\n\r\n afsnittet vedrørende almindelige last- og varebiler med lukket varekasse  \r\n\r\n bl.a.  \r\n\r\n følgende:  \r\n\r\n</P>  \r\n\r\n<P class=\"Tekst\">  \r\n\r\n &#148;  \r\n\r\n<B>  \r\n\r\n Varerummet  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Varerummet skal utvivlsomt være konstrueret og indrettet til  \r\n\r\n godstransport.  \r\n\r\n</P>  \r\n\r\n<P class=\"Tekst\">  \r\n\r\n Varerummets længde &#150; målt i højde med forrudens underkant må  \r\n\r\n ikke være mindre end afstanden i vandret mål fra forrudens underkant til  \r\n\r\n adskillelsen.&#148;  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Af det tilsvarende afsnit vedrørende almindelige last- og  \r\n\r\n varebiler med åbent varelad fremgår det yderligere, at vareladets længde  \r\n\r\n principielt skal være mindst 120 cm.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Told- og skatteregionen har efter en helhedsvurdering ikke anset  \r\n\r\n køretøjet for at opfylde betingelserne for afgiftsberigtigelse efter RGAL §  \r\n\r\n 5,  \r\n\r\n stk. 3, bl.a. på grund af det meget korte varerum, der er opmålt til 102,5  \r\n\r\n cm.  \r\n\r\n Videre er der henvist til, at der i varerummet er et par ret store  \r\n\r\n hjulkasser,  \r\n\r\n påmonteret stof, som for det første gør varerummet mindre, og som for det  \r\n\r\n andet  \r\n\r\n muligvis kan bruges til at sidde på. Regionen har i denne forbindelse  \r\n\r\n henstillet, at der monteres bøjler på disse kasser, hvis køretøjet godkendes  \r\n\r\n til optagelse på varevognsfortegnelsen. Videre er det bl.a. anført, at det  \r\n\r\n tilstræbes at godkende køretøjer til afgiftsberigtigelse efter RGAL § 5, stk.  \r\n\r\n 3, med et varerum med en længde på minimum omkring 120 cm. Ved sådanne  \r\n\r\n afgørelser lægges der bl.a. vægt på, at vareladet er længere en førerrummet  \r\n\r\n samt, at vareladet har en sådan størrelse, at det kan anses for egnet til  \r\n\r\n godstransport. Der er bl.a. henvist til Told-Skat&#146;s  \r\n\r\n Punktafgiftsvejledning,  \r\n\r\n hvor der stilles krav om at vareladet på åbne varebiler har en længde på  \r\n\r\n mindst  \r\n\r\n 120 cm. Dette mindstekrav bør principielt også anvendes i relation til  \r\n\r\n afgørelse af spørgsmålet om, hvorvidt vare- og lastbiler med lukke varekasse  \r\n\r\n kan anses at opfylde lovens krav om at være &#148;utvivlsomt konstrueret og  \r\n\r\n indrettet  \r\n\r\n til godstransport&#148;, idet det kan være vanskeligt at begrunde en  \r\n\r\n forskelsbehandling af åbne og lukkede køretøjer.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Selskabets advokat har nedlagt påstand om, at den omhandlede  \r\n\r\n varevogn anses for omfattet af RGAL § 5, stk. 3, således at køretøjet kan  \r\n\r\n afgiftsberigtiges i henhold til denne bestemmelse, samt optages på  \r\n\r\n varevognsfortegnelsen. Det er til støtte herfor gjort gældende, at den  \r\n\r\n omhandlede varevogn efter ombygningen er et køretøj, der utvivlsomt er  \r\n\r\n konstrueret og indrettet til godstransport, hvorfor det opfylder  \r\n\r\n betingelserne  \r\n\r\n for afgiftsberigtigelse efter RGAL § 5, stk. 3. Det afgørende kriterium for  \r\n\r\n afgiftsberigtigelse efter § 5, stk. 3, er, hvorvidt varevognen &#150; og  \r\n\r\n varerummet  \r\n\r\n &#150; er beregnet til at transportere gods i modsætning til transport af  \r\n\r\n personer.  \r\n\r\n Der kan hverken af lovens ordlyd eller dennes forarbejder udledes et krav om,  \r\n\r\n at et varerum skal have en vis størrelse for, at varevognen kan anses for  \r\n\r\n beregnet til godstransport. Tværtimod fremgår det af de første love på  \r\n\r\n området,  \r\n\r\n lov nr. 18. af 1.2.1924 samt lov nr. 312 fra samme år, at der ved køretøjer,  \r\n\r\n som er &#148;indrettet til befordring af gods&#148; forstås køretøjer, som  \r\n\r\n ikke er  \r\n\r\n indrettet til befordring af personer. Af forarbejderne til lov nr. 197 af  \r\n\r\n 23.5.1969 fremgår, at lovgiver forudsatte, at selv varevogne af en meget  \r\n\r\n begrænset størrelse kan anses som utvivlsomt konstrueret og indrettet til  \r\n\r\n godstransport. Dette er også kun naturligt, eftersom virksomheder har  \r\n\r\n forskellige behov for transport af gods, og såfremt det ikke var muligt at  \r\n\r\n købe  \r\n\r\n varevogne af mindre størrelse, ville dette indirekte tvinge  \r\n\r\n erhvervsvirksomheder til at erhverve større varevogne, end deres behov  \r\n\r\n tilsigtede, hvilket fra en samfundsmæssig synsvinkel vil være økonomisk og  \r\n\r\n miljømæssigt uforsvarligt.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Videre er det gjort gældende, at told- og skatteregionen er  \r\n\r\n bundet af de offentliggjorte vejledninger vedrørende registreringsafgift, jf.  \r\n\r\n bl.a. TfS 1994.295, og at den omhandlede varevogn er omfattet af de nævnte  \r\n\r\n vejledninger vedrørende varebiler med lukket varekasse og opfylder  \r\n\r\n betingelserne heri for afgiftsberigtigelse efter RGAL § 5, stk. 3, samt at  \r\n\r\n der  \r\n\r\n ikke for denne varevogn kan stilles andre betingelser for afgiftsberigtigelse  \r\n\r\n efter denne bestemmelse i relation til varerummets længde end at denne ikke  \r\n\r\n må  \r\n\r\n være mindre end afstanden mellem forrude og adskillelsen mellem førerrum og  \r\n\r\n varerum. Denne vejledning er naturligvis bindende for myndighederne, hvilket  \r\n\r\n også er endeligt fastslået ved dommen TfS 1994.295, som kommenteret af  \r\n\r\n Skatteministeriet i TfS 1994.557.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Endvidere er det gjort gældende, at det forhold, at told- og  \r\n\r\n skatteregionen tidligere har besigtiget lignende køretøjer og anerkendt disse  \r\n\r\n som værende omfattet af RGAL § 5, stk. 3, medfører, at selskabet ikke kan  \r\n\r\n nægtes afgiftsberigtigelse af varevognen i henhold til § 5, stk. 3. Told- og  \r\n\r\n skatteregionen kan ikke ændre praksis til ugunst for selskabet, uden at der  \r\n\r\n foreligger ændrede retlige eller faktiske forhold, hvilket ikke er tilfældet  \r\n\r\n i  \r\n\r\n denne sag. Endelig er det gjort gældende, at det er i strid med den  \r\n\r\n forvaltningsretlige lighedsgrundsætning at nægte selskabet  \r\n\r\n afgiftsberigtigelse  \r\n\r\n efter RGAL § 5, stk. 3 grundet varerummets længde, når varebiler med et  \r\n\r\n varerum  \r\n\r\n af tilsvarende eller mindre længde tillades afgiftsberigtiget i henhold til  \r\n\r\n denne bestemmelse. Der er bl.a. henvist til, at køretøjer af mærket Suzuki  \r\n\r\n Samurai sælges og afgiftsberigtiges efter § 5, stk. 3, uanset at bilen har et  \r\n\r\n varerum med længde på 98 cm, således at det er mindre end varerummet i den af  \r\n\r\n sagen omhandlede varevogn. Videre er der henvist til Motornævnets afgørelse  \r\n\r\n TfS  \r\n\r\n 1996.189, hvor en varevogn af mærket Nissan Almera kunne anses som utvivlsomt  \r\n\r\n konstrueret og indrettet til godstransport. Den i sagen omhandlede varevogn  \r\n\r\n har  \r\n\r\n imidlertid et varerum, som er 20 % større end varerummet i en Nissan Almera.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Advokaten har til støtte herfor yderligere bl.a. anført, at  \r\n\r\n told- og skattemyndighederne allerede havde godkendt 6 af de i af sagen  \r\n\r\n omhandlede varevogne, som berettiget til afgiftsberigtigelse efter § 5, stk.  \r\n\r\n 3,  \r\n\r\n hvorfor told- og skattemyndighederne i henhold til forvaltningsretlige  \r\n\r\n grundsætninger  \r\n\r\n ikke efterfølgende kan nægte at godkende tilsvarende varevogne, uden at der  \r\n\r\n foreligger væsentligt ændrede faktiske eller retlige omstændigheder, hvilket  \r\n\r\n ikke er tilfældet.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n<B>  \r\n\r\n Landsskatteretten skal  \r\n\r\n udtale:  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n RGAL § 5 omfatter køretøjer, der utvivlsomt er indrettet og  \r\n\r\n konstrueret til godstransport. For sådanne køretøjer med tilladt totalvægt på  \r\n\r\n 2  \r\n\r\n tons, men ikke over 3 tons, beregnes afgiften som 0 af de første 32.000 kr.  \r\n\r\n af  \r\n\r\n den afgiftspligtige værdi og 30 % af resten, jf. § 5, stk. 3.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Retten bemærker, at varerummet på det omhandlede køretøj alene  \r\n\r\n er af en meget begrænset størrelse, og køretøjet vil således alene kunne  \r\n\r\n anvendes til transport af meget begrænsede mængder gods. Det bemærkes, at  \r\n\r\n underkanten af bagruden er monteret ca. 10 cm bagud i forhold til  \r\n\r\n karrosseriets  \r\n\r\n profil. Den opmålte længde er således efter rettens opfattelse ikke en reel  \r\n\r\n beskrivelse af varerummets længde. Det bemærkes videre, at det ved  \r\n\r\n besigtigelsen af det omhandlede køretøj kunne konstateres, at adskillelsen  \r\n\r\n mellem fører- og varerum er placeret så langt fremme, at det forekommer  \r\n\r\n begrænset, hvor langt bagud førersædet kan justeres.  \r\n\r\n    \r\n\r\n Retten finder således efter en samlet  \r\n\r\n vurdering, at det omhandlede køretøj ikke kan anses for utvivlsomt indrettet  \r\n\r\n og  \r\n\r\n konstrueret til godstransport, og det kan dermed ikke anses for omfattet af  \r\n\r\n RGAL § 5, stk. 3.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Retten finder videre, at selskabet ikke kan støtte ret på den af  \r\n\r\n Told- og Skattestyrelsen udsendte vejledning E 36.99, idet det af denne  \r\n\r\n vejledning udtrykkeligt fremgår, at varerummet utvivlsomt skal være indrettet  \r\n\r\n og konstrueret til godstransport &#150; også for så vidt angår almindelige  \r\n\r\n last- og  \r\n\r\n varebiler med lukket varekasse. Retten finder videre, at det ikke kan anses  \r\n\r\n for  \r\n\r\n dokumenteret eller sandsynliggjort, at der har været en sådan fast  \r\n\r\n administrativ  \r\n\r\n praksis for at anse ganske tilsvarende køretøjer som værende omfattet af RGAL  \r\n\r\n §  \r\n\r\n 5, stk. 3, at selskabet kan støtte ret på denne.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Endelig finder retten ikke, at det forhold, at told- og  \r\n\r\n skatteregionen tidligere måtte have anset enkelte tilsvarende køretøjer for  \r\n\r\n omfattet af RGAL § 5, kan anses at medføre, at selskaber derved har fået en  \r\n\r\n sådan retsbeskyttet forventning om afgiftsberigtigelsen af sådanne køretøjer,  \r\n\r\n at told- og skattemyndighederne er afskåret fra med fremtidig virkning at  \r\n\r\n ændre  \r\n\r\n opfattelse af køretøjerne. Der er herved især henset til, at selskabet efter  \r\n\r\n det oplyste har opnået en midlertidig særordning, hvorefter køretøjer af  \r\n\r\n denne  \r\n\r\n type ved registrering anses for omfattet af RGAL § 5 i perioden indtil der  \r\n\r\n foreligger en kendelse fra Landsskatteretten.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Den påklagede afgørelse vil derfor være at stadfæste.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/08/2003"
        },
        {
            "displayName": "Accession",
            "displayValue": "W20011282925"
        },
        {
            "displayName": "Entydig dokumentidentifikation",
            "displayValue": "AN003489"
        },
        {
            "displayName": "Dato for indlæggelse",
            "displayValue": "09/07/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "12829"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Dato for underskrift",
            "displayValue": "19/12/2001"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "Skattemin.<br />Landsskatteretten, j.nr. 2-2-1623-0006"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}