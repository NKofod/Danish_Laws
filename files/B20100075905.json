{
    "id": 132527,
    "title": "Bekendtgørelse om gruppefritagelse for visse kategorier af aftaler, vedtagelser og samordnet praksis på forsikringsområdet",
    "documentTypeId": "60",
    "isSagsforlobPeriodValid": true,
    "shortName": "BEK nr 759 af 23/06/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p>\n      <p class=\"Indholdsfortegnelse\"><a href=\"#B1\">Bilag 1</a></p><div class=\"bjelke\">Den fulde tekst</div><p class=\"Titel2\">Bekendtgørelse om gruppefritagelse for visse kategorier af aftaler, vedtagelser og samordnet praksis på forsikringsområdet</p>\n      <p class=\"Indledning2\">I medfør af konkurrencelovens § 10, jf. lovbekendtgørelse nr. 1027 af 21. august 2007, fastsættes:</p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Den danske tekst af Kommissionens forordning (EU) nr. 267/2010 af 24. marts 2010 om anvendelse af artikel 101, stk. 3, i traktaten om Den Europæiske Unions funktionsmåde på visse kategorier af aftaler, vedtagelser og samordnet praksis på forsikringsområdet, finder tilsvarende anvendelse på aftaler m.v. omfattet af konkurrencelovens § 6, stk. 1, jf. stk. 3. Dog finder forordningens artikel 8 og 9 ikke anvendelse.</p>\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Forordningen er optrykt som bilag til denne bekendtgørelse.</p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Alle henvisninger i forordningen til »traktatens artikel 101, stk. 1« skal forstås som en henvisning til »konkurrencelovens § 6, stk. 1, jf. stk. 3«, og alle henvisninger til »traktatens artikel 101, stk. 3« skal forstås som en henvisning til »konkurrencelovens § 8, stk. 1«.</p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Konkurrencerådet kan inddrage en fritagelse efter denne bekendtgørelse, hvis Konkurrencerådet i et konkret tilfælde konstaterer, at en aftale, der er omfattet af fritagelsen efter denne bekendtgørelse, alligevel har virkninger, som er uforenelige med konkurrencelovens § 8, stk. 1.</p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Forbudet i konkurrencelovens § 6, stk. 1, gælder ikke i perioden fra den 1. juli 2010 til den 30. september 2010 for aftaler, der allerede var i kraft den 30. juni 2010, og som ikke opfylder betingelserne for fritagelse efter denne bekendtgørelse, men som opfylder betingelserne for fritagelse efter bekendtgørelse nr. 236 af 27. marts 2003 om gruppefritagelse for visse kategorier af aftaler m.v. på forsikringsområdet, som ændret ved bekendtgørelse nr. 485 af 15. juni 2005.</p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Denne bekendtgørelse træder i kraft den 1. juli 2010.</p>\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Bekendtgørelse nr. 236 af 27. marts 2003 om gruppefritagelse for visse kategorier af aftaler m.v. på forsikringsområdet ophæves.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Økonomi- og Erhvervsministeriet, den 23. juni 2010</P><P CLASS=SIGN1 ALIGN=\"CENTER\">Brian Mikkelsen</P><P CLASS=SIGN2 ALIGN=\"RIGHT\">/ Benedikte Havskov Hansen</P></DIV><a id=\"B1\"><hr class=\"BilagStreg\"></a><p class=\"Bilag\"><span id=\"Bil1\">Bilag 1</span></p>\n      <p class=\"TekstV\" style=\"text-align: Center;\"><span class=\"Bold\">Kommissionens forordning (EU) nr. 267/2010</span></p>\n      <p class=\"TekstV\" style=\"text-align: Center;\"><span class=\"Bold\">af 24. marts 2010</span></p>\n      <p class=\"TekstV\" style=\"text-align: Center;\"><span class=\"Bold\">om anvendelse af artikel 101, stk. 3, i traktaten om Den Europæiske Unions funktionsmåde på visse kategorier af aftaler, vedtagelser og samordnet praksis på forsikringsområdet</span></p>\n      <p class=\"TekstV\" style=\"text-align: Center;\"><span class=\"Bold\">(EØS-relevant tekst)</span></p>\n      <p class=\"TekstV\">EUROPA-KOMMISSIONEN HAR —</p>\n      <p class=\"TekstV\">under henvisning til traktaten om Den Europæiske Unions funktionsmåde,</p>\n      <p class=\"TekstV\">under henvisning til Rådets forordning (EØF) nr. 1534/91 af 31. maj 1991 om anvendelse af traktatens artikel 85, stk. 3, på visse kategorier af aftaler, vedtagelser og samordnet praksis på forsikringsområdet<a class=\"FodnoteHenvisning\" name=\"Henvisning_Not1\" href=\"#Not1\">1)</a>, særlig artikel 1, stk. 1, litra a), b), c) og e),</p>\n      <p class=\"TekstV\">efter offentliggørelse af et udkast til denne forordning,</p>\n      <p class=\"TekstV\">efter høring af Det rådgivende Udvalg for Kartel- og Monopolspørgsmål, og</p>\n      <p class=\"TekstV\">ud fra følgende betragtninger:</p>\n      <p class=\"TekstV\">(1) I medfør af forordning (EØF) nr. 1534/91 har Kommissionen beføjelse til ved forordning at anvende artikel 101, stk. 3, i traktaten om Den Europæiske Unions funktionsmåde<a class=\"FodnoteHenvisning\" name=\"Henvisning_Not2\" href=\"#Not2\">2)</a> på visse kategorier af aftaler, vedtagelser og samordnet praksis på forsikringsområdet, der tager sigte på samarbejde om:</p>\n      <p>\n        <p class=\"Liste1\"><span class=\"Liste1Nr\" id=\"\">–</span> opstilling af fælles tariffer for risikopræmier baseret på kollektive statistikker eller på skadeshyppighed</p>\n        <p class=\"Liste1\"><span class=\"Liste1Nr\" id=\"\">–</span> opstilling af fælles standardpolicebetingelser</p>\n        <p class=\"Liste1\"><span class=\"Liste1Nr\" id=\"\">–</span> fælles dækning af bestemte former for risici</p>\n        <p class=\"Liste1\"><span class=\"Liste1Nr\" id=\"\">–</span> skadesopgørelse</p>\n        <p class=\"Liste1\"><span class=\"Liste1Nr\" id=\"\">–</span> afprøvning og godkendelse af sikkerhedsudstyr</p>\n        <p class=\"Liste1\"><span class=\"Liste1Nr\" id=\"\">–</span> registre vedrørende øgede risici og oplysningssystemer i forbindelse hermed.</p>\n      </p>\n      <p class=\"TekstV\">(2) I medfør af forordning (EØF) nr. 1534/91 har Kommissionen vedtaget forordning (EF) nr. 358/2003 af 27. februar 2003 om anvendelse af traktatens artikel 81, stk. 3, på visse kategorier af aftaler, vedtagelser og samordnet praksis på forsikringsområdet<a class=\"FodnoteHenvisning\" name=\"Henvisning_Not3\" href=\"#Not3\">3)</a>. Forordning (EF) nr. 358/2003 udløber den 31. marts 2010.</p>\n      <p class=\"TekstV\">(3) Forordning (EF) nr. 358/2003 indrømmer ikke fritagelse for aftaler om skadesopgørelse og om registre vedrørende øgede risici og oplysningssystemer i forbindelse hermed. Kommissionen fandt ikke, at den havde tilstrækkelige erfaringer vedrørende behandling af enkeltsager til at gøre brug af de beføjelser, forordning (EØF) nr. 1534/91 tillagde den på disse områder. Denne situation har ikke ændret sig. Selv om forordning (EF) nr. 358/2003 indrømmede fritagelse for opstilling af standardpolicebetingelser og for afprøvning og godkendelse af sikkerhedsudstyr, bør dette ikke være tilfældet med nærværende forordning, da Kommissionens undersøgelse af, hvordan forordning (EF) nr. 358/2003 har fungeret, viste, at det ikke længere var nødvendigt at medtage sådanne aftaler i en sektorspecifik gruppefritagelsesforordning. I en situation, hvor disse to kategorier af aftaler ikke er specifikke for forsikringssektoren og, som det fremgik af undersøgelsen, også kan give anledning til visse konkurrencemæssige betænkeligheder, er det mere hensigtsmæssigt, at de er undergivet selvvurdering.</p>\n      <p class=\"TekstV\">(4) Efter en offentlig høring, der blev indledt den 17. april 2008, vedtog Kommissionen den 24. marts 2009 en rapport til Europa-Parlamentet og Rådet om forordning (EF) nr. 358/2003 (rapporten)<a class=\"FodnoteHenvisning\" name=\"Henvisning_Not4\" href=\"#Not4\">4)</a>. Rapporten og det ledsagende arbejdsdokument (arbejdsdokumentet) indeholdt foreløbige forslag til ændring af forordning (EF) nr. 358/2003. Den 2. juni 2009 afholdt Kommissionen et offentligt møde med de berørte parter, bl.a. repræsentanter for forsikringssektoren, forbrugerorganisationer og de nationale konkurrencemyndigheder, om rapportens og arbejdsdokumentets konklusioner og forslag.</p>\n      <p class=\"TekstV\">(5) Denne forordning bør sikre en effektiv beskyttelse af konkurrencen og samtidig skabe fordele for forbrugerne og give virksomhederne den nødvendige retssikkerhed. Ved virkeliggørelsen af disse mål bør der tages hensyn til Kommissionens erfaringer på dette område og til resultaterne af høringerne forud for vedtagelsen af denne forordning.</p>\n      <p class=\"TekstV\">(6) I henhold til forordning (EØF) nr. 1534/91 skal Kommissionens fritagelsesforordning fastlægge, hvilke kategorier af aftaler, vedtagelser og samordnet praksis den finder anvendelse på, angive, hvilke begrænsninger eller bestemmelser der må eller ikke må optræde i aftalerne, vedtagelserne eller den samordnede praksis, og fastsætte, hvilke bestemmelser aftalerne, vedtagelserne eller den samordnede praksis skal indeholde, eller hvilke øvrige betingelser de skal opfylde.</p>\n      <p class=\"TekstV\">(7) Det vil dog være hensigtsmæssigt fortsat at følge den ved forordning (EF) nr. 358/2003 anvendte fremgangsmåde med hovedsagelig at fastlægge, hvilke kategorier af aftaler der er fritaget, når en nærmere fastsat grænse for markedsandelen ikke er overskredet, og hvilke begrænsninger eller bestemmelser sådanne aftaler ikke må indeholde.</p>\n      <p class=\"TekstV\">(8) Adgangen til at drage fordel af gruppefritagelsen, der er fastsat i denne forordning, bør begrænses til de aftaler, der med tilstrækkelig sikkerhed kan antages at opfylde betingelserne i traktatens artikel 101, stk. 3. For anvendelse af traktatens artikel 101, stk. 3, ved forordning er det ikke nødvendigt at definere, hvilke aftaler der kan falde ind under traktatens artikel 101, stk. 1. Der foreligger heller ingen formodning om, at aftaler, der ikke er omfattet af denne forordning, falder ind under traktatens artikel 101, stk. 1, eller at de ikke opfylder betingelserne i traktatens artikel 101, stk. 3. Ved en individuel vurdering af aftaler i henhold til traktatens artikel 101, stk. 1, skal der tages hensyn til mange faktorer, navnlig markedsstrukturen på det relevante marked.</p>\n      <p class=\"TekstV\">(9) Samarbejde mellem forsikringsvirksomheder eller inden for sammenslutninger af virksomheder om indsamling af data (der også kan omfatte en række statistiske beregninger) til beregning af de hidtidige gennemsnitsomkostninger ved dækning af en bestemt risiko eller, for livsforsikrings vedkommende, dødelighedstabeller eller tabeller over sygdoms-, ulykkes- og invaliditetsfrekvens kan give et bedre kendskab til risiciene og gør risikovurderingen lettere for de enkelte forsikringsvirksomheder. Dette kan igen gøre det lettere at komme ind på markedet og dermed være til gavn for forbrugerne. Det samme gælder fælles undersøgelser af, hvorledes omstændigheder, der ligger uden for de deltagende virksomheders kontrol, kan ventes at påvirke antallet eller omfanget af krav eller udbyttet af forskellige former for investeringer. Det må imidlertid sikres, at et sådant samarbejde kun fritages i det omfang, det er nødvendigt for at nå disse mål. Det bør derfor især fastsættes, at aftaler om bruttopræmier ikke er fritaget. De kan nemlig være lavere end de beløb, der fremgår af de pågældende datasamlinger, tabeller eller undersøgelser, idet forsikringsvirksomhederne kan anvende indtægterne af deres investeringer til at nedsætte præmierne. Desuden bør de pågældende datasamlinger, tabeller eller undersøgelser være uforbindende og kun have vejledende karakter. Udveksling af data, der ikke er nødvendige for at nå de i denne betragtning nævnte mål, bør ikke være omfattet af denne forordning.</p>\n      <p class=\"TekstV\">(10) Jo snævrere de kategorier er, hvori de statistiske oplysninger om de hidtidige omkostninger ved dækning af en bestemt risiko opdeles, desto større spillerum har forsikringsvirksomhederne desuden til at differentiere deres bruttopræmier ved deres beregninger heraf. Der bør derfor indrømmes fritagelse for fælles indsamling af data om de hidtidige risikoomkostninger på betingelse af, at de statistikker, der stilles til rådighed, er så detaljerede og differentierede, som det aktuarmæssigt er formålstjenligt.</p>\n      <p class=\"TekstV\">(11) Desuden er adgangen til fælles datasamlinger, tabeller og undersøgelser nødvendig såvel for forsikringsvirksomheder, der er aktive på det pågældende geografiske marked eller produktmarked, som for forsikringsvirksomheder, der påtænker at gå ind på dette marked. Adgang til sådanne datasamlinger, tabeller og undersøgelser kan også være værdifuld for forbruger- eller kundeorganisationer. Forsikringsvirksomheder, der endnu ikke er aktive på det pågældende marked, og forbruger- og kundeorganisationer bør have adgang til sådanne datasamlinger, tabeller og undersøgelser på vilkår, som er rimelige, overkommelige og ikke-diskriminerende i forhold til de vilkår, der gælder for forsikringsvirksomheder, som allerede er aktive på markedet. Sådanne vilkår kan f.eks. bestå i, at forsikringsvirksomheder, der endnu ikke opererer på markedet, forpligter sig til at udlevere statistiske oplysninger om forsikringskrav, hvis de nogensinde går ind på markedet, og kan også omfatte medlemskab af den sammenslutning af forsikringsvirksomheder, der har ansvaret for at udarbejde datasamlingerne. Hvad angår adgang for forbruger- og kundeorganisationer, kan der dog gøres en undtagelse på grund af hensynet til den offentlige sikkerhed, f.eks. hvor adgangen vedrører nukleare anlægs sikkerhedssystemer eller svagheder i systemer til forebyggelse af oversvømmelser.</p>\n      <p class=\"TekstV\">(12) Pålideligheden af de fælles datasamlinger, tabeller og undersøgelser øges, jo større deres statistiske grundlag er. Forsikringsvirksomheder med store markedsandele kan selv samle tilstrækkeligt statistisk materiale til at opnå pålidelige datasamlinger, men det vil virksomheder med små markedsandele måske ikke være i stand til, og nytilkomne virksomheder i endnu mindre grad. Når der i sådanne fælles datasamlinger, tabeller og undersøgelser medtages oplysninger fra alle forsikringsvirksomheder på markedet, også de store, virker det som udgangspunkt fremmende for konkurrencen, fordi det hjælper de små forsikringsvirksomheder og letter adgangen til markedet. I betragtning af dette særlige træk ved forsikringssektoren er det ikke hensigtsmæssigt at gøre en fritagelse af sådanne fælles datasamlinger, tabeller og undersøgelser betinget af, at bestemte markedsandelstærskler ikke overskrides.</p>\n      <p class=\"TekstV\">(13) Co-assurance- og co-reassurancepooler kan under visse nærmere omstændigheder være nødvendige for at sætte de virksomheder, der deltager i poolen, i stand til at tilbyde forsikring eller genforsikring af risici, som de måske kun kunne tilbyde en utilstrækkelig dækning af, hvis poolen ikke fandtes. Sådanne pooler giver normalt ikke anledning til en begrænsning af konkurrencen som omhandlet i traktatens artikel 101, stk. 1, og er derfor ikke omfattede af forbuddet i nævnte bestemmelse.</p>\n      <p class=\"TekstV\">(14) Co-assurance- og co-reassurancepooler kan sætte forsikrings- og genforsikringsvirksomheder i stand til at tilbyde forsikring eller genforsikring af risici, også selv om en sådan pool er mere vidtrækkende end nødvendigt for at sikre, at den pågældende risiko dækkes. Sådanne pooler kan imidlertid indebære konkurrencebegrænsninger, bl.a. i form af en standardisering af forsikringsbetingelserne og endda af forsikringssummer og præmier. Det vil derfor være hensigtsmæssigt at fastsætte, under hvilke omstændigheder sådanne pooler kan fritages.</p>\n      <p class=\"TekstV\">(15) For helt nye risici er det ikke muligt på forhånd at vide, hvilken tegningskapacitet der kræves for at dække risikoen, eller om to eller flere pooler kan tilbyde den pågældende forsikringstype uafhængigt af hinanden. En poolaftale om co-assurance eller co-reassurance af sådanne nye risici kan derfor fritages i en begrænset periode uden en markedsandelstærskel. Tre år må anses for at være tilstrækkeligt til indsamling af de oplysninger om hidtidige forsikringskrav, som er nødvendige for, at det kan vurderes, om der er behov for en pool.</p>\n      <p class=\"TekstV\">(16) Risici, der ikke tidligere fandtes, bør betragtes som nye risici. Undtagelsesvis kan en risiko betragtes som en ny risiko, hvis dens art ud fra en objektiv analyse har ændret sig så væsentligt, at det ikke på forhånd er muligt at vide, hvilken tegningskapacitet der kræves for at dække risikoen.</p>\n      <p class=\"TekstV\">(17) For risici, der ikke er nye, kan co-assurance- og co-reassurancepooler, der indebærer en begrænsning af konkurrencen, under visse nærmere omstændigheder være forbundet med sådanne fordele, at det er berettiget at fritage dem efter traktatens artikel 101, stk. 3, selv om de kunne erstattes af to eller flere konkurrerende forsikringsudbydere. De kan f.eks. sætte de deltagende virksomheder i stand til at opnå den fornødne erfaring inden for den pågældende forsikringssektor, eller de kan åbne mulighed for omkostningsbesparelser eller nedsættelse af bruttopræmier i kraft af fælles genforsikring på gunstige vilkår. Alle eventuelle fritagelser bør dog begrænses til aftaler, der ikke giver de pågældende virksomheder mulighed for at udelukke konkurrencen for en væsentlig del af de berørte produkter. Forbrugerne kan imidlertid kun drage reelle fordele af pooler, hvis der hersker tilstrækkelig konkurrence på de relevante markeder, poolerne opererer på. Denne betingelse bør anses for at være opfyldt, når en pools markedsandel holder sig under en bestemt tærskel, og poolen derfor kan formodes at være udsat for faktisk eller potentiel konkurrence fra virksomheder, der ikke deltager i poolen.</p>\n      <p class=\"TekstV\">(18) Ved denne forordning bør der derfor indrømmes fritagelse for alle sådanne co-assurance- og co-reassurancepooler, som har eksisteret i mere end tre år, eller som ikke etableres med henblik på dækning af en ny risiko, forudsat at den markedsandel, som de deltagende virksomheder har tilsammen, ikke overstiger visse tærskler. Den lavere tærskel for co-assurancepooler er begrundet i, at der i co-assurancepooler kan være ensartede forsikringsbetingelser og bruttopræmier. Hvorvidt en pool opfylder markedsandelskriteriet, bør vurderes på grundlag af en sammenlægning af samtlige deltagende virksomheders markedsandele. Den enkelte deltagende virksomheds markedsandel er baseret på dens samlede bruttopræmieindtægter både inden for og uden for den pågældende pool på samme relevante marked. Disse fritagelser bør imidlertid kun finde anvendelse, hvis den pågældende pool opfylder de øvrige betingelser, der er fastsat i denne forordning, og som skal sikre, at begrænsningen af konkurrencen mellem de deltagende virksomheder i poolen holdes på et minimum. Det vil i sådanne tilfælde være nødvendigt at afgøre på grundlag af en individuel analyse, om de i denne forordning fastsatte betingelser er opfyldt.</p>\n      <p class=\"TekstV\">(19) For at lette indgåelsen af aftaler, som i nogle tilfælde kan kræve betydelige investeringer, bør denne forordnings gyldighedsperiode fastsættes til syv år.</p>\n      <p class=\"TekstV\">(20) Kommissionen kan i medfør af artikel 29, stk. 1, i Rådets forordning (EF) nr. 1/2003 af 16. december 2002 om gennemførelse af konkurrencereglerne i traktatens artikel 81 og 82<a class=\"FodnoteHenvisning\" name=\"Henvisning_Not5\" href=\"#Not5\">5)</a> inddrage en fritagelse ifølge nærværende forordning, hvis den i et konkret tilfælde fastslår, at en aftale, som fritagelserne i nærværende forordning finder anvendelse på, alligevel har visse virkninger, som er uforenelige med traktatens artikel 101, stk. 3.</p>\n      <p class=\"TekstV\">(21) En medlemsstats konkurrencemyndigheder kan i medfør af artikel 29, stk. 2, i forordning (EF) nr. 1/2003 inddrage en fritagelse ifølge nærværende forordning for den pågældende medlemsstats område eller en del deraf, hvis de i et konkret tilfælde fastslår, at en aftale, som fritagelserne i nærværende forordning finder anvendelse på, alligevel har visse virkninger, som er uforenelige med traktatens artikel 101, stk. 3, på denne medlemsstats område eller en del af dette område, der frembyder alle et særskilt geografisk markeds karakteristika.</p>\n      <p class=\"TekstV\">(22) Ved afgørelse af, om fritagelsen ved denne forordning bør inddrages i henhold til artikel 29 i forordning (EF) nr. 1/2003, er de virkninger til skade for konkurrencen, der kan opstå som følge af forbindelser mellem en co-assurance- eller co-reassurancepool og/eller dens deltagende virksomheder og andre pooler og/eller deres deltagende virksomheder på det samme relevante marked, af særlig stor betydning —</p>\n      <p class=\"TekstV\">VEDTAGET DENNE FORORDNING:</p>\n      <p class=\"Kapitelnummer\">KAPITEL I</p>\n      <p class=\"Afsnitsoverskrift\">DEFINITIONER</p>\n      <p class=\"Tekstoverskrift\">Artikel 1</p>\n      <p class=\"Afsnitsoverskrift\">Definitioner</p>\n      <p class=\"TekstV\">I denne forordning forstås ved:</p>\n      <p class=\"TekstV\">1) \"aftale\" : en aftale, en vedtagelse inden for en sammenslutning af virksomheder eller en samordnet praksis</p>\n      <p class=\"TekstV\">2) \"deltagende virksomheder\" : virksomheder, der er parter i aftalen, og deres respektive forbundne virksomheder</p>\n      <p class=\"TekstV\">3) \"forbundne virksomheder\" :</p>\n      <p>\n        <p class=\"Liste1\"><span class=\"Liste1Nr\" id=\"\">a)</span> virksomheder, hvori en af aftaleparterne direkte eller indirekte</p>\n        <p class=\"Liste2\"><span class=\"Liste2Nr\" id=\"\">i)</span> råder over mere end halvdelen af stemmerettighederne, eller</p>\n        <p class=\"Liste2\"><span class=\"Liste2Nr\" id=\"\">ii)</span> kan udpege mere end halvdelen af medlemmerne af bestyrelsen, direktionen eller andre organer, som repræsenterer virksomheden i retlig henseende, eller</p>\n        <p class=\"Liste2\"><span class=\"Liste2Nr\" id=\"\">iii)</span> har ret til at lede virksomhedens forretninger</p>\n        <p class=\"Liste1\"><span class=\"Liste1Nr\" id=\"\">b)</span> virksomheder, der direkte eller indirekte har de i litra a) nævnte rettigheder eller beføjelser over en af aftaleparterne</p>\n        <p class=\"Liste1\"><span class=\"Liste1Nr\" id=\"\">c)</span> virksomheder, hvori en af de i litra b) omhandlede virksomheder direkte eller indirekte har de i litra a) nævnte rettigheder eller beføjelser</p>\n        <p class=\"Liste1\"><span class=\"Liste1Nr\" id=\"\">d)</span> virksomheder, hvori en af aftaleparterne sammen med en eller flere af de virksomheder, der er omhandlet i litra a), b) eller c), i fællesskab har de i litra a) nævnte rettigheder eller beføjelser, eller hvori to eller flere af sidstnævnte virksomheder i fællesskab har de i litra a) nævnte rettigheder eller beføjelser</p>\n        <p class=\"Liste1\"><span class=\"Liste1Nr\" id=\"\">e)</span> virksomheder, hvori de i litra a) nævnte rettigheder eller beføjelser indehaves i fællesskab af:</p>\n        <p class=\"Liste2\"><span class=\"Liste2Nr\" id=\"\">i)</span> aftaleparterne eller deres respektive forbundne virksomheder, som omhandlet i litra a)-d), eller</p>\n        <p class=\"Liste2\"><span class=\"Liste2Nr\" id=\"\">ii)</span> en eller flere aftaleparter eller en eller flere af deres forbundne virksomheder, jf. litra a)-d), og en eller flere tredjeparter</p>\n      </p>\n      <p class=\"TekstV\">4) \"co-assurancepooler\" :</p>\n      <p class=\"TekstV\">grupper, der er oprettet af forsikringsvirksomheder, enten direkte eller gennem mæglere eller befuldmægtigede — bortset fra ad hoc-co-assuranceaftaler på tegningsmarkedet, hvor en bestemt del af en given risiko dækkes af en ledende forsikringsvirksomhed, og den resterende del af risikoen dækkes af andre forsikringsvirksomheder, der opfordres til at dække denne resterende del — og som</p>\n      <p>\n        <p class=\"Liste1\"><span class=\"Liste1Nr\" id=\"\">a)</span> forpligter sig til i alle deltagernes navn og for disses regning at tegne forsikring for en bestemt kategori af risici, eller</p>\n        <p class=\"Liste1\"><span class=\"Liste1Nr\" id=\"\">b)</span> overdrager tegning og administration af forsikringen af en bestemt kategori af risici i deres navn og for deres regning til en af de deltagende virksomheder, en fælles forsikringsagent eller et fælles organ oprettet til dette formål</p>\n      </p>\n      <p class=\"TekstV\">5) \"co-reassurancepooler\" :</p>\n      <p class=\"TekstV\">grupper, der er oprettet af forsikringsvirksomheder, enten direkte eller gennem mæglere eller befuldmægtigede, eventuelt med deltagelse af en eller flere genforsikringsvirksomheder — bortset fra ad hoc-co-assuranceaftaler på tegningsmarkedet, hvor en bestemt del af en given risiko dækkes af en ledende forsikringsvirksomhed, og den resterende del af risikoen dækkes af andre forsikringsvirksomheder, der opfordres til at dække denne resterende del — med henblik på:</p>\n      <p>\n        <p class=\"Liste1\"><span class=\"Liste1Nr\" id=\"\">a)</span> gensidig genforsikring af alle eller en del af deres forpligtelser, hvad angår en bestemt kategori af risici</p>\n        <p class=\"Liste1\"><span class=\"Liste1Nr\" id=\"\">b)</span> subsidiært, overtagelse i genforsikring af samme kategori af risici i alle deltagernes navn og for disses regning</p>\n      </p>\n      <p class=\"TekstV\">6) \"ny risiko\" :</p>\n      <p>\n        <p class=\"Liste1\"><span class=\"Liste1Nr\" id=\"\">a)</span> en risiko, der ikke tidligere har bestået, og hvis forsikringsdækning kræver udvikling af et helt nyt forsikringsprodukt og ikke kun en udvidelse, forbedring eller erstatning af et eksisterende forsikringsprodukt, eller</p>\n        <p class=\"Liste1\"><span class=\"Liste1Nr\" id=\"\">b)</span> i ekstraordinære tilfælde en risiko, hvis art ud fra en objektiv analyse har ændret sig så væsentligt, at det ikke på forhånd er muligt at vide, hvilken tegningskapacitet der kræves for at dække risikoen</p>\n      </p>\n      <p class=\"TekstV\">7) \"bruttopræmie\" : den præmie, som opkræves hos forsikringstageren.</p>\n      <p class=\"Kapitelnummer\">KAPITEL II</p>\n      <p class=\"Afsnitsoverskrift\">FÆLLES DATASAMLINGER, TABELLER OG UNDERSØGELSER</p>\n      <p class=\"Tekstoverskrift\">Artikel 2</p>\n      <p class=\"Afsnitsoverskrift\">Fritagelse</p>\n      <p class=\"TekstV\">I medfør af traktatens artikel 101, stk. 3, og på de i denne forordning fastsatte betingelser finder traktatens artikel 101, stk. 1, ikke anvendelse på aftaler mellem to eller flere virksomheder i forsikringssektoren om:</p>\n      <p>\n        <p class=\"Liste1\"><span class=\"Liste1Nr\" id=\"\">a)</span> fælles indsamling og udsendelse af oplysninger, der er nødvendige til følgende formål:</p>\n        <p class=\"Liste2\"><span class=\"Liste2Nr\" id=\"\">i)</span> beregning af de hidtidige gennemsnitsomkostninger ved dækning af en bestemt risiko (i det følgende benævnt \"datasamlinger\")</p>\n        <p class=\"Liste2\"><span class=\"Liste2Nr\" id=\"\">ii)</span> udarbejdelse af dødelighedstabeller samt tabeller, der viser sygdoms-, uhelds- og invaliditetsfrekvens for forsikringer med et kapitaliseringselement (i det følgende benævnt \"tabeller\")</p>\n        <p class=\"Liste1\"><span class=\"Liste1Nr\" id=\"\">b)</span> fælles gennemførelse af undersøgelser af, hvilke virkninger generelle omstændigheder der ligger uden for de deltagende virksomheders kontrol, kan ventes at få enten for antallet eller omfanget af fremtidige krav for en bestemt risiko eller risikokategori eller for udbyttet af forskellige former for investeringer (i det følgende benævnt \"undersøgelser\") samt udsendelse af resultaterne af sådanne undersøgelser.</p>\n      </p>\n      <p class=\"Tekstoverskrift\">Artikel 3</p>\n      <p class=\"Afsnitsoverskrift\">Betingelser for fritagelse</p>\n      <p class=\"TekstV\">1. Fritagelsen efter artikel 2, litra a), finder anvendelse på betingelse af, at datasamlingerne eller tabellerne</p>\n      <p>\n        <p class=\"Liste1\"><span class=\"Liste1Nr\" id=\"\">a)</span> er baseret på indsamling af data, som er spredt over et antal risikoår valgt som observationsperiode, og som angår et antal identiske eller sammenlignelige risici, der er tilstrækkeligt til at udgøre et statistisk anvendeligt grundlag for data om bl.a.:</p>\n        <p class=\"Liste2\"><span class=\"Liste2Nr\" id=\"\">i)</span> antallet af forsikringskrav i den pågældende periode</p>\n        <p class=\"Liste2\"><span class=\"Liste2Nr\" id=\"\">ii)</span> antallet af individuelle risici, som er forsikret i hvert risikoår i den valgte observationsperiode</p>\n        <p class=\"Liste2\"><span class=\"Liste2Nr\" id=\"\">iii)</span> den samlede sum, der er udbetalt eller skal udbetales til dækning af forsikringskrav vedrørende den pågældende periode</p>\n        <p class=\"Liste2\"><span class=\"Liste2Nr\" id=\"\">iv)</span> den samlede forsikringssum for hvert risikoår i den valgte observationsperiode</p>\n        <p class=\"Liste1\"><span class=\"Liste1Nr\" id=\"\">b)</span> indeholder en så detaljeret opdeling af de foreliggende statistiske data, som det aktuarmæssigt er formålstjenligt</p>\n        <p class=\"Liste1\"><span class=\"Liste1Nr\" id=\"\">c)</span> under ingen omstændigheder indbefatter tillæg for uforudsete udgifter, indtægter af reserver, administrations- eller handelsomkostninger eller skatter, afgifter eller afgiftslignende bidrag og hverken indeholder indtægter af investeringer eller forventet overskud.</p>\n      </p>\n      <p class=\"TekstV\">2. Fritagelsen efter artikel 2, finder anvendelse på betingelse af, at datasamlingerne, tabellerne eller undersøgelsesresultaterne</p>\n      <p>\n        <p class=\"Liste1\"><span class=\"Liste1Nr\" id=\"\">a)</span> ikke åbner mulighed for at identificere, hvilke forsikringsvirksomheder eller forsikringstagere der er tale om</p>\n        <p class=\"Liste1\"><span class=\"Liste1Nr\" id=\"\">b)</span> ved opstillingen og udsendelsen indeholder angivelse af, at de er uforbindende</p>\n        <p class=\"Liste1\"><span class=\"Liste1Nr\" id=\"\">c)</span> ikke på nogen måde angiver bruttopræmiernes størrelse</p>\n        <p class=\"Liste1\"><span class=\"Liste1Nr\" id=\"\">d)</span> på rimelige, overkommelige og ikke-diskriminerende vilkår gøres tilgængelige for enhver forsikringsvirksomhed, der anmoder om et eksemplar, herunder også forsikringsvirksomheder, der ikke er aktive på det geografiske marked eller det produktmarked, som disse datasamlinger, tabeller eller undersøgelsesresultater angår</p>\n        <p class=\"Liste1\"><span class=\"Liste1Nr\" id=\"\">e)</span> på rimelige, overkommelige og ikke-diskriminerende vilkår gøres tilgængelige for forbruger- eller kundeorganisationer, der med henvisning til et begrundet hensyn anmoder specifikt og præcist om adgang til dem, medmindre et afslag på udlevering er objektivt begrundet ud fra hensynet til den offentlige sikkerhed.</p>\n      </p>\n      <p class=\"Tekstoverskrift\">Artikel 4</p>\n      <p class=\"Afsnitsoverskrift\">Aftaler udelukket fra fritagelsen</p>\n      <p class=\"TekstV\">Fritagelsen efter artikel 2 gælder ikke, hvis de deltagende virksomheder indbyrdes forpligter sig til eller pålægger andre virksomheder ikke at benytte andre datasamlinger eller tabeller end dem, der er omhandlet i artikel 2, litra a), eller ikke at fravige resultaterne af de i artikel 2, litra b), omhandlede undersøgelser.</p>\n      <p class=\"Kapitelnummer\">KAPITEL III</p>\n      <p class=\"Afsnitsoverskrift\">FÆLLES DÆKNING AF VISSE RISIKOTYPER</p>\n      <p class=\"Tekstoverskrift\">Artikel 5</p>\n      <p class=\"Afsnitsoverskrift\">Fritagelse</p>\n      <p class=\"TekstV\">I medfør af traktatens artikel 101, stk. 3, og på de i denne forordning fastsatte betingelser finder traktatens artikel 101, stk. 1, ikke anvendelse på aftaler mellem to eller flere virksomheder i forsikringssektoren om oprettelse og drift af pooler af forsikringsvirksomheder eller af forsikrings- og genforsikringsvirksomheder til fælles dækning af en bestemt risikotype i form af co-assurance eller co-reassurance.</p>\n      <p class=\"Tekstoverskrift\">Artikel 6</p>\n      <p class=\"Afsnitsoverskrift\">Fritagelsens anvendelse og markedsandelstærskler</p>\n      <p class=\"TekstV\">1. For co-assurance- eller co-reassurancepooler, der udelukkende oprettes til dækning af nye risici, gælder fritagelsen efter artikel 5 i tre år fra det tidspunkt, hvor poolen første gang blev oprettet, uanset dens markedsandel.</p>\n      <p class=\"TekstV\">2. For co-assurance- eller co-reassurancepooler, der ikke falder ind under stk. 1, gælder fritagelsen efter artikel 5, så længe denne forordning er i kraft, på betingelse af, at den markedsandel, som alle de deltagende virksomheder har tilsammen inden for og uden for poolen, ikke overstiger:</p>\n      <p>\n        <p class=\"Liste1\"><span class=\"Liste1Nr\" id=\"\">a)</span> 20 % af noget relevant marked for co-assurancepoolers vedkommende</p>\n        <p class=\"Liste1\"><span class=\"Liste1Nr\" id=\"\">b)</span> 25 % af noget relevant marked for co-reassurancepoolers vedkommende.</p>\n      </p>\n      <p class=\"TekstV\">3. Ved beregningen af en deltagende virksomheds markedsandel på det relevante marked skal der tages hensyn til:</p>\n      <p>\n        <p class=\"Liste1\"><span class=\"Liste1Nr\" id=\"\">a)</span> den deltagende virksomheds markedsandel inden for den pågældende pool</p>\n        <p class=\"Liste1\"><span class=\"Liste1Nr\" id=\"\">b)</span> den deltagende virksomheds markedsandel inden for en anden pool, som den deltager i, på samme relevante marked som den pågældende pool, og</p>\n        <p class=\"Liste1\"><span class=\"Liste1Nr\" id=\"\">c)</span> den deltagende virksomheds markedsandel på samme relevante marked som den pågældende pool, men uden deltagelse i nogen pool.</p>\n      </p>\n      <p class=\"TekstV\">4. Ved anvendelsen af de i stk. 2 fastsatte markedsandelstærskler gælder følgende:</p>\n      <p>\n        <p class=\"Liste1\"><span class=\"Liste1Nr\" id=\"\">a)</span> markedsandelen beregnes på grundlag af bruttopræmieindtægterne; foreligger der ingen data om bruttopræmieindtægterne, kan skøn opstillet på basis af andre pålidelige markedsoplysninger, herunder forsikringsdækning eller forsikringsværdi, benyttes til at beregne den pågældende forsikringsvirksomheds markedsandel</p>\n        <p class=\"Liste1\"><span class=\"Liste1Nr\" id=\"\">b)</span> markedsandelen beregnes på grundlag af oplysninger vedrørende det foregående kalenderår.</p>\n      </p>\n      <p class=\"TekstV\">5. Såfremt den i stk. 2, litra a), fastsatte markedsandel ikke i begyndelsen overstiger 20 %, men derefter stiger til over dette niveau uden dog at overstige 25 %, finder fritagelsen efter artikel 5 fortsat anvendelse i to på hinanden følgende kalenderår efter det år, hvor 20 %-grænsen første gang blev overskredet.</p>\n      <p class=\"TekstV\">6. Såfremt den i stk. 2, litra a), fastsatte markedsandel ikke i begyndelsen overstiger 20 %, men derefter stiger til over 25 %, finder fritagelsen efter artikel 5 fortsat anvendelse i et kalenderår efter det år, hvor 25 %-grænsen første gang blev overskredet.</p>\n      <p class=\"TekstV\">7. Stk. 5 og 6 kan ikke kombineres, så en periode på to kalenderår overskrides.</p>\n      <p class=\"TekstV\">8. Såfremt den i stk. 2, litra b), fastsatte markedsandel ikke i begyndelsen overstiger 25 %, men derefter stiger til over dette niveau uden dog at overstige 30 %, finder fritagelsen efter artikel 5 fortsat anvendelse i to på hinanden følgende kalenderår efter det år, hvor 25 %-grænsen første gang blev overskredet.</p>\n      <p class=\"TekstV\">9. Såfremt den i stk. 2, litra b), fastsatte markedsandel ikke i begyndelsen overstiger 25 %, men derefter stiger til over 30 %, finder fritagelsen efter artikel 5 fortsat anvendelse i et kalenderår efter det år, hvor 30 %-grænsen første gang blev overskredet.</p>\n      <p class=\"TekstV\">10. Stk. 8 og 9 kan ikke kombineres, så en periode på to kalenderår overskrides.</p>\n      <p class=\"Tekstoverskrift\">Artikel 7</p>\n      <p class=\"Afsnitsoverskrift\">Betingelser for fritagelse</p>\n      <p class=\"TekstV\">Fritagelsen efter artikel 5 finder anvendelse på betingelse af,</p>\n      <p>\n        <p class=\"Liste1\"><span class=\"Liste1Nr\" id=\"\">a)</span> at hver deltagende virksomhed har mulighed for med et rimeligt opsigelsesvarsel at trække sig ud af poolen uden derved at pådrage sig sanktioner</p>\n        <p class=\"Liste1\"><span class=\"Liste1Nr\" id=\"\">b)</span> at poolens regler ikke forpligter nogen af poolens deltagende virksomheder til at forsikre eller genforsikre gennem poolen og ikke, hverken helt eller delvis, pålægger nogen af de virksomheder, der deltager i poolen begrænsninger med hensyn til at forsikre eller genforsikre nogen risiko af den af poolen dækkede type uden for poolen</p>\n        <p class=\"Liste1\"><span class=\"Liste1Nr\" id=\"\">c)</span> at poolens regler ikke indskrænker poolens eller de deltagende virksomheders aktiviteter til kun at omfatte forsikring eller genforsikring af risici i en bestemt geografisk del af EU</p>\n        <p class=\"Liste1\"><span class=\"Liste1Nr\" id=\"\">d)</span> at aftalen ikke begrænser produktion eller salg</p>\n        <p class=\"Liste1\"><span class=\"Liste1Nr\" id=\"\">e)</span> at aftalen ikke indebærer markeds- eller kundedeling</p>\n        <p class=\"Liste1\"><span class=\"Liste1Nr\" id=\"\">f)</span> at medlemmerne af en co-reassurancepool ikke aftaler de bruttopræmier, de anvender for direkte forsikring.</p>\n      </p>\n      <p class=\"Kapitelnummer\">KAPITEL IV</p>\n      <p class=\"Afsnitsoverskrift\">AFSLUTTENDE BESTEMMELSER</p>\n      <p class=\"Tekstoverskrift\">Artikel 8</p>\n      <p class=\"Afsnitsoverskrift\">Overgangsperiode</p>\n      <p class=\"TekstV\">I perioden fra 1. april 2010 til 30. september 2010 finder forbuddet i traktatens artikel 101, stk. 1, ikke anvendelse på aftaler, som allerede var i kraft den 31. marts 2010, og som ikke opfylder betingelserne for fritagelse efter denne forordning, men opfylder betingelserne for fritagelse efter forordning (EF) nr. 358/2003.</p>\n      <p class=\"Tekstoverskrift\">Artikel 9</p>\n      <p class=\"Afsnitsoverskrift\">Gyldighedsperiode</p>\n      <p class=\"TekstV\">Denne forordning træder i kraft den 1. april 2010.</p>\n      <p class=\"TekstV\">Den udløber den 31. marts 2017.</p>\n      <p class=\"TekstV\">Denne forordning er bindende i alle enkeltheder og gælder umiddelbart i hver medlemsstat.</p>\n      <p class=\"TekstV\">Udfærdiget i Bruxelles, den 24. marts 2010.</p>\n      <p class=\"Tekstoverskrift\">På Kommissionens vegne</p>\n      <p class=\"TekstV\" style=\"text-align: Center;\">José Manuel Barroso</p>\n      <p class=\"TekstV\" style=\"text-align: Center;\"><span class=\"Italic\">Formand</span></p><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\">1)</a> EFT L 143 af 7.6.1991, s. 1.</p>\n      <p class=\"Fodnote\"><a class=\"FodnoteNr\" name=\"Not2\" href=\"#Henvisning_Not2\">2)</a> Med virkning fra den 1. december 2009 er EF-traktatens artikel 81 blevet til artikel 101 i traktaten om Den Europæiske Unions funktionsmåde. De to bestemmelser er indholdsmæssigt identiske. I denne forordning skal henvisninger til artikel 101 i traktaten om Den Europæiske Unions funktionsmåde efter omstændighederne forstås som henvisninger til EF-traktatens artikel 81.</p>\n      <p class=\"Fodnote\"><a class=\"FodnoteNr\" name=\"Not3\" href=\"#Henvisning_Not3\">3)</a> EUT L 53 af 28.2.2003, s. 8.</p>\n      <p class=\"Fodnote\"><a class=\"FodnoteNr\" name=\"Not4\" href=\"#Henvisning_Not4\">4)</a> KOM(2009) 138.</p>\n      <p class=\"Fodnote\"><a class=\"FodnoteNr\" name=\"Not5\" href=\"#Henvisning_Not5\">5)</a> EFT L 1 af 4.1.2003, s. 1.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/06/2010"
        },
        {
            "displayName": "Accession",
            "displayValue": "B20100075905"
        },
        {
            "displayName": "Entydig dokumentidentifikation",
            "displayValue": "AU004084"
        },
        {
            "displayName": "Dato for førstegangsindlæggelse",
            "displayValue": "29/06/2010"
        },
        {
            "displayName": "Dato for indlæggelse",
            "displayValue": "29/06/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "759"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "23/06/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Konkurrencestyrelsen, j.nr. 4/0104-0200-0009"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}