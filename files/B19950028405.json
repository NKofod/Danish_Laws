{
    "id": 77324,
    "title": "Bekendtgørelse om fjerkrækontrol ",
    "documentTypeId": "60",
    "isSagsforlobPeriodValid": false,
    "shortName": "BEK nr 284 af 02/05/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om fjerkrækontrol </H1>  \r\n\r\n<P></P>  \r\n\r\n<BR>  \r\n\r\n<P>I medfør af §§ 2, 12 og 15, § 19, stk. 1, § 20, § 24, stk. 1, og § 27,  \r\n\r\n stk. 3, i lov nr. 343 af 14. maj 1992 om kød, §§ 3 og 4, § 5, stk. 1, §§ 9 og  \r\n\r\n 10 og § 15, stk. 2, i lov nr. 1106 af 21. december 1994 om zoonoser og efter  \r\n\r\n bemyndigelse fra landbrugs- og fiskeriministeren fastsættes: </P>  \r\n\r\n<P> <I>Undersøgelse før slagtningen</I>  </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Tidligst 72 timer før levering til  \r\n\r\n fjerkræslagteri skal kyllinger, høns og kalkuner underkastes kontrol af  \r\n\r\n Veterinærdirektoratet i oprindelsesbesætningen (AM-kontrol). Herfra undtages  \r\n\r\n dog besætninger, der leverer mindre end 20.000 høns eller kyllinger, eller  \r\n\r\n 10.000 kalkuner pr. år. </P>  \r\n\r\n<P CLASS=STK> <I>Stk. 2. </I> Veterinærdirektoratet kan i særlige tilfælde  \r\n\r\n fravige kravet i stk. 1. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> AM-kontrollen skal omfatte forhold, der er af  \r\n\r\n betydning for den veterinære bedømmelse af flokken, heriblandt især </P>  \r\n\r\n<UL CLASS=PLAIN-LIST>  \r\n\r\n<LI>1) anvendelsen af lægemidler og fodertilsætningsstoffer m.m., herunder at  \r\n\r\n tilbageholdelsestider er overholdt, </LI>  \r\n\r\n<LI>2) forekomst af zoonoser samt </LI>  \r\n\r\n<LI>3) forekomst af øjensynligt syge eller stærkt tilsmudsede dyr. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Undersøgelsen skal foregå ved tilstrækkeligt  \r\n\r\n dagslys eller kunstig belysning, der kan sidestilles hermed. </P>  \r\n\r\n<P CLASS=STK> <I>Stk. 3. </I> I forbindelse med AM-kontrollen skal dyrlægen  \r\n\r\n vejlede producenten om forhold af betydning for sygdomsproblemer i  \r\n\r\n besætningen. </P>  \r\n\r\n<P CLASS=STK> <I>Stk. 4. </I> Som led i kontrollen kan materiale udtages og  \r\n\r\n indsendes til laboratoriemæssig undersøgelse. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Ejeren eller dennes repræsentant skal til  \r\n\r\n embedsdyrlægen (AM-dyrlægen) afgive de af Veterinærdirektoratet specificerede  \r\n\r\n produktionsdata. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Transportmidler, kasser, vogne m.m. skal inden  \r\n\r\n afhentningen af slagtedyr til fjerkræslagterierne være renset og  \r\n\r\n desinficeret. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Fjerkræ, der ikke er underkastet AM-kontrol, jf.  \r\n\r\n § 2, eller hvor der er gået mere end 24 timer siden AM-kontrol, skal  \r\n\r\n undersøges inden 24 timer efter dets ankomst til slagteriet. Denne  \r\n\r\n undersøgelse skal gentages umiddelbart før slagtning, hvis der er gået mere  \r\n\r\n end 24 timer siden det levende syn på slagteriet. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Hvis der fra en producent leveres et hold  \r\n\r\n fjerkræ, der indeholder særligt mange syge dyr, eller som må antages at have  \r\n\r\n været i kontrakt med dyr, der lider af alvorlige smitsomme sygdomme på en  \r\n\r\n sådan måde, at disse sygdomme kan være overført til det pågældende hold  \r\n\r\n fjerkræ, skal holdet slagtes som det sidste på dagen og adskilt fra de øvrige  \r\n\r\n slagtninger. I disse tilfælde kan embedsdyrlægen forlange holdet exviscereret  \r\n\r\n og om nødvendigt slagtehastigheden nedsat. </P>  \r\n\r\n<P> <I>Tomgangsperiode</I>  </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Før hver indsættelse af nyt fjerkræ i huse, hvor  \r\n\r\n der har været fjerkræ med Salmonella enteritidis eller Samonella typhimurium,  \r\n\r\n skal AM-dyrlægen udtage prøver til undersøgelse på Statens Veterinære  \r\n\r\n Serumlaboratorium til kontrol af, at den nødvendige rengøring har fundet  \r\n\r\n sted. </P>  \r\n\r\n<P CLASS=STK> <I>Stk. 2. </I> Såfremt der ved denne undersøgelse konstateres  \r\n\r\n positive prøver af ovennævnte serotyper, skal der efter den nærmest  \r\n\r\n påfølgende rotation etableres en tomgangsperiode på mindst 14 dage, hvor der  \r\n\r\n skal foretages ekstraordinær rengøring og desinfektion samt grundig  \r\n\r\n udluftning og tørring af pågældende huse. </P>  \r\n\r\n<P> <I>Undersøgelse efter slagtningen</I>  </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Undersøgelse efter slagtningen skal omfatte  \r\n\r\n følgende: </P>  \r\n\r\n<UL CLASS=PLAIN-LIST>  \r\n\r\n<LI>1) Udvendig kontrol (benkontrol), herunder frasortering af slagtekroppe,  \r\n\r\n der viser tegn på sygdom eller beskadigelse. </LI>  \r\n\r\n<LI>2) Kontrol på udtagningslinien (exviscerationslinien) af slagtekroppe med  \r\n\r\n tilhørende organer, der såfremt disse udviser tegn på sygdom eller  \r\n\r\n beskadigelse, skal frasorteres. </LI>  \r\n\r\n</UL>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Den udvendige kontrol (benkontrol) varetages af  \r\n\r\n veterinærkontrollen. Frasortering kan dog foretages med bistand af  \r\n\r\n slagteripersonalet. </P>  \r\n\r\n<P CLASS=STK> <I>Stk. 2. </I> Kontrollen på udtagningslinien  \r\n\r\n (exviscerationslinien) varetages af veterinærkontrollen. Frasortering på  \r\n\r\n udtagningslinien kan dog foretages af slagteripersonale under overvågning af  \r\n\r\n veterinærkontrollen. </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Kasserede dyr skal hurtigst muligt fjernes fra  \r\n\r\n slagtelokalerne på en hygiejnisk forsvarlig måde. </P>  \r\n\r\n<P CLASS=STK> <I>Stk. 2. </I> Ved lidelser, der kræver nærmere undersøgelse,  \r\n\r\n skal dyrekroppen tilbageholdes. </P>  \r\n\r\n<P CLASS=STK> <I>Stk. 3. </I> Veterinærkontrollen afgør, om de frasorterede  \r\n\r\n kroppe og organer kan godkendes til menneskeføde eller skal kasseres. </P>  \r\n\r\n<P CLASS=STK> <I>Stk. 4. </I> Undersøgelsen skal foregå ved en lysintensitet  \r\n\r\n på kontrolpladserne på mindst 540 Lux. </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Slagteriet skal i det omfang, embedsdyrlægen  \r\n\r\n finder det nødvendigt, stille slagteripersonale til rådighed til de i § 9  \r\n\r\n nævnte opgaver. </P>  \r\n\r\n<P CLASS=STK> <I>Stk. 2. </I> Slagteripersonalets bistand til  \r\n\r\n veterinærkontrollen sker under ansvar overfor embedsdyrlægen, der for  \r\n\r\n virksomhedens regning skal oplære og godkende personalet. </P>  \r\n\r\n<P> <I>Straf, ikrafttræden m.m.</I>  </P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Udgifter, der er forbundet med de i  \r\n\r\n bekendtgørelsen omhandlede undersøgelser, herunder AM-kontrol og  \r\n\r\n laboratoriemæssige undersøgelse af udtagne prøver, afholdes af virksomheden i  \r\n\r\n overensstemmelse med den til enhver tid gældende bekendtgørelse om udgifter  \r\n\r\n ved offentlig kontrol med kød m.m. </P>  \r\n\r\n</DIV>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Med bøde straffes den, der overtræder § 1, stk.  \r\n\r\n 1, §§ 3, 4 eller 6, § 7, stk. 2, § 10, stk. 1, eller § 11, stk. 1, eller  \r\n\r\n tilsidesætter vilkår fastsat i medfør af § 1, stk. 2. </P>  \r\n\r\n<P CLASS=STK> <I>Stk. 2. </I> Straffen kan, jf. § 27, stk. 3, i kødloven,  \r\n\r\n stige til hæfte eller fængsel i indtil 1 år, hvis overtrædelsen er begået  \r\n\r\n forsætligt eller ved grov uagtsomhed, og hvis der ved overtrædelsen er </P>  \r\n\r\n<UL CLASS=PLAIN-LIST>  \r\n\r\n<LI>1) voldt skade på sundheden eller fremkaldt fare derfor eller </LI>  \r\n\r\n<LI>2) opnået eller tilsigtet en økonomisk fordel for den pågældende selv  \r\n\r\n eller andre, herunder ved besparelser. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> For overtrædelse, der begås af et aktieselskab,  \r\n\r\n andelsselskab, anpartsselskab eller lignende, kan der pålægges selskabet som  \r\n\r\n sådant bødeansvar, jf. § 27, stk. 4, i kødloven og § 16 i zoonoseloven. For  \r\n\r\n overtrædelse, der begås af en kommune eller et kommunalt fællesskab, jf. § 60  \r\n\r\n i lov om kommunernes styrelse, kan der pålægges kommunen eller det kommunale  \r\n\r\n fællesskab bødeansvar i henhold til samme bestemmelse. </P>  \r\n\r\n</DIV>  \r\n\r\n<A NAME=\"P14\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Bekendtgørelsen træder i kraft den 15. maj  \r\n\r\n 1995, idet § 1, stk. 1, dog først har virkning for høns fra 15. november  \r\n\r\n 1995. </P>  \r\n\r\n<P CLASS=STK> <I>Stk. 2. </I> Bekendtgørelse nr. 140 af 5. marts 1991 om  \r\n\r\n fjerkrækontrol ophæves. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Veterinærdirektoratet, den 2. maj 1995  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>P.V.V. </P>  \r\n\r\n<P ALIGN=CENTER>K. Hermansen </P>  \r\n\r\n<P CLASS=MINISTER ALIGN=RIGHT>/ Flemming Nielsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/05/1995"
        },
        {
            "displayName": "Accession",
            "displayValue": "B19950028405"
        },
        {
            "displayName": "Entydig dokumentidentifikation",
            "displayValue": "CM036533"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "23/10/2013"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "284"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "02/05/1995"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Landbrugs- og Fiskerimin., Veterinærdir., j.nr. FØ 10-48-0/95"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}