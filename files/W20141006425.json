{
    "id": 165551,
    "title": "Ligebehandlingsnævnets afgørelse om køn - forskellige priser - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10064 af 30/04/2014",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - forskellige priser - medhold</p>\r\n<div class=\"Resume\">\r\n   <p class=\"TekstGenerel\">Det var i strid med ligestillingsloven, at en bar havde venindekort, der gav 20% rabat på baren. Nævnet lagde vægt på at udtrykket \"venindekort\" måtte anses for at være rettet i mod kvinder.</p>\r\n   <p class=\"TekstGenerel\">Klager fik derfor medhold og en godtgørelse på 2.500 kr.</p>\r\n</div>\r\n<p>Klagen drejer sig om påstået forskelsbehandling på grund af køn i forbindelse med, at en bar tilbød gæsterne, at de kunne blive veninde med baren og dermed komme billigere ind.</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Indklagedes tilbud om, at gæsterne kunne blive veninde med baren og dermed komme billigere ind, var i strid med ligestillingsloven.</p>\r\n<p>Indklagede skal inden 14 dage betale en godtgørelse til klageren på 2.500 kr. med procesrente fra den 2. september 2013, hvor klagen er modtaget i Ligebehandlingsnævnet.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Der er klaget over, at en bar på deres hjemmeside tilbød kunderne at blive veninde med baren. Som veninde kunne man opnå 20% rabat i baren.</p>\r\n<p>Klager har indsendt en screenshot af indklagede bars hjemmeside, hvoraf det fremgår, at der gives 20% rabat ved fremvisning af et venindekort.</p>\r\n<p>Det er ikke på stedets hjemmeside angivet, hvilket kriterier der skal opfyldes for at opnå venindestatus.</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager </span>gør gældende, at der er tale om forskelsbehandling på grund af køn. Han ønsker en godtgørelse for dette.</p>\r\n<p>Tilbuddet er rettet mod kvinder, da der på indklagede bars hjemmeside reklameres med, at man udelukkende kan blive \"veninde\" med baren.</p>\r\n<p>Begrebet \"veninde\" er anvendt adskillige gange ved bestilling af medlemskort.</p>\r\n<p>Ved tilmelding skal man desuden henvise til egen hjemmeside, hvilket giver yderligere mulighed for, at baren kan undersøge ens køn.</p>\r\n<p>Klager har fremsendt et fotografi af en købt entrébillet til indklagede bar.</p>\r\n<p>\r\n   <span class=\"Bold\">Indklagede</span> bemærker, at det fremgår af barens hjemmeside, at den af klager påståede forskelsbehandling ikke passer.</p>\r\n<p>Klager har aldrig været på stedet, men har bare siddet derhjemme på nettet og sendt en klage ind.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Det fremgår af ligestillingsloven, at ingen må udsætte en person for direkte eller indirekte forskelsbehandling på grund af køn.</p>\r\n<p>Ligebehandlingsnævnet finder, at indklagede har overtrådt ligestillingsloven i forbindelse med tilbud om venindekort.</p>\r\n<p>Nævnet har herved lagt vægt på, at der er tale om et tilbud, som efter anvendelsen af udtrykket \"venindekort\" må anses for at være rettet mod kvinder.</p>\r\n<p>Nævnet finder ikke, at indklagede har godtgjort, at der er lige adgang for mænd og kvinder til at få kortet.</p>\r\n<p>Klager får derfor medhold i klagen</p>\r\n<p>\r\n   <span class=\"Bold\">Godtgørelse</span>\r\n</p>\r\n<p>Klager har dokumenteret, at han har besøgt baren.</p>\r\n<p>Indklagede skal derfor inden 14 dage betale godtgørelse til klager på 2.500 kr. med procesrente fra den 2. september 2013, hvor klagen er modtaget i Ligebehandlingsnævnet.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/11/2014"
        },
        {
            "displayName": "Accession",
            "displayValue": "W20141006425"
        },
        {
            "displayName": "Entydig dokumentidentifikation",
            "displayValue": "CF000331"
        },
        {
            "displayName": "Dato for indlæggelse",
            "displayValue": "27/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10064"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "30/04/2014"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2013-6811-32974"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}