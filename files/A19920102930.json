{
    "id": 63734,
    "title": "Lov om energiafgift af mineralolieprodukter m.v.(* 1) ",
    "documentTypeId": "10",
    "isSagsforlobPeriodValid": false,
    "shortName": "LOV nr 1029 af 19/12/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lov om energiafgift af mineralolieprodukter  \r\n\r\n m.v.(* 1) </H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<P> <I>Afgiftspligtigt vareområde, afgiftens størrelse og afgiftspligtens  \r\n\r\n indtræden</I>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Der betales afgift af mineralolieprodukter her i  \r\n\r\n landet. Afgiften udgør for </P>  \r\n\r\n<PRE>  \r\n\r\n ---------------------------------------------------------------------  \r\n\r\n                                                    Ved       Ved 150C  \r\n\r\n                                                dagtemperatur  \r\n\r\n ---------------------------------------------------------------------  \r\n\r\n  1) Gas- og dieselolie, der anvendes som  \r\n\r\n  motorbrændstof ............................   177 øre/l 176,0 øre/l  \r\n\r\n  2) Anden gas- og dieselolie ...............   149 øre/l 148,1 øre/l  \r\n\r\n  3) Let dieselolie .........................   167 øre/l 166,0 øre/l  \r\n\r\n  4) Fuelolie ...............................   166 øre/kg     -  \r\n\r\n  5) Fyringstjære ...........................   150 øre/kg     -  \r\n\r\n  6) Petroleum, der anvendes som motorbrændstof 177 øre/l 176,0 øre/l  \r\n\r\n  7) Anden petroleum ........................   149 øre/l 148,0 øre/l  \r\n\r\n  8) Blyholdig benzin  \r\n\r\n  (blyindhold over 0,013 g pr. l) ...........   290 øre/l 287,6 øre/l  \r\n\r\n  9) Blyfri benzin  \r\n\r\n  (blyindhold højst 0,013 g pr. l) ..........   225 øre/l 223,1 øre/l  \r\n\r\n 10) Autogas (LPG) ..........................   118 øre/l      -  \r\n\r\n 11) Anden flaskegas (LPG) og gas  \r\n\r\n (bortset fra LPG), der fremkommer ved  \r\n\r\n raffinering af mineralsk olie (raffinaderigas) 200 øre/kg     -  \r\n\r\n 12) Smøreolier, hydraulikolier og lign. ....   178 øre/l      -  \r\n\r\n ---------------------------------------------------------------------  \r\n\r\n</PRE>  \r\n\r\n<P CLASS=STK> <I>Stk. 2. </I> Af andre end de i stk. 1 nævnte  \r\n\r\n mineralolieprodukter bortset fra naturgas og faste brændsler, der anvendes  \r\n\r\n eller er bestemt til at anvendes til fremstilling af varme, betales der  \r\n\r\n afgift efter den sats, der gælder for tilsvarende brændsel. Af andre end de i  \r\n\r\n stk. 1 nævnte varer, der anvendes eller er bestemt til at anvendes som  \r\n\r\n motorbrændstof, betales der afgift efter den sats, der gælder for tilsvarende  \r\n\r\n motorbrændstof. </P>  \r\n\r\n<P CLASS=STK> <I>Stk. 3. </I> De i stk. 1, kolonne 1, nævnte afgiftssatser  \r\n\r\n finder anvendelse ved udleveringen til forbrug her i landet, jf. § 2. </P>  \r\n\r\n<P CLASS=STK> <I>Stk. 4. </I> Af en blanding af de i stk. 1 nævnte produkter  \r\n\r\n eller disse produkter og andre varer betales der afgift af hele blandingen  \r\n\r\n efter satsen for den vare, der har den højeste afgiftssats efter denne lov,  \r\n\r\n såfremt blandingen er anvendelig til fremstilling af varme eller som  \r\n\r\n motorbrændstof. Der betales dog ikke yderligere afgift af blyfri benzin, der  \r\n\r\n efter afgiftsberigtigelse blandes med afgiftsberigtiget blyholdig benzin.  \r\n\r\n</P>  \r\n\r\n<P CLASS=STK> <I>Stk. 5. </I> Afgiftspligtige varer må ikke uden de statslige  \r\n\r\n told- og skattemyndigheders tilladelse blandes, sælges eller anvendes til  \r\n\r\n andet formål end det, de er afgiftsberigtiget efter, jf. dog stk. 4, 2. pkt.  \r\n\r\n</P>  \r\n\r\n<P CLASS=STK> <I>Stk. 6. </I> Skatteministeren kan efter forhandling med  \r\n\r\n miljøministeren fastsætte specifikationer for let og ultralet dieselolie.  \r\n\r\n</P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Der betales afgift her i landet ved varernes  \r\n\r\n overgang til forbrug, dvs. når de forlader en ordning under suspension af  \r\n\r\n afgiften eller ved modtagelsen, når varer fra andre EF-lande erhverves af  \r\n\r\n virksomheder og personer, der ikke er berettiget til at oplægge varerne uden  \r\n\r\n afgiftsberigtigelse, jf. § 3 og § 4. Der betales ligeledes afgift ved  \r\n\r\n indførsel af varer fra steder uden for EF, jf. § 13. </P>  \r\n\r\n<P> <I>Registrering af virksomheder m.v.</I>  </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Virksomheder, der udvinder eller fremstiller  \r\n\r\n afgiftspligtige varer, skal registreres som oplagshaver hos de statslige  \r\n\r\n told- og skattemyndigheder. </P>  \r\n\r\n<P CLASS=STK> <I>Stk. 2. </I> Andre virksomheder, der afsætter, oplagrer  \r\n\r\n eller forbruger afgiftspligtige varer, kan registreres som oplagshaver hos de  \r\n\r\n statslige told- og skattemyndigheder, når virksomheden til opbevaring af  \r\n\r\n afgiftspligtige varer råder over lagerkapacitet på mindst 1.000 m3. De  \r\n\r\n statslige told- og skattemyndigheder kan dog i særlige tilfælde fravige det  \r\n\r\n anførte kapacitetskrav for virksomheder, der afsætter autogas til videresalg.  \r\n\r\n</P>  \r\n\r\n<P CLASS=STK> <I>Stk. 3. </I> Registrerede oplagshavere er berettiget til at  \r\n\r\n modtage og oplægge afgiftspligtige varer under suspension af afgiften.  \r\n\r\n Tilsvarende kan de levere varer til virksomheder i andre EF-lande og til  \r\n\r\n andre oplagshavere her i landet. </P>  \r\n\r\n<P CLASS=STK> <I>Stk. 4. </I> Registrering som oplagshaver er betinget af, at  \r\n\r\n der stilles sikkerhed for betaling af afgifter i EF på mindst 10.000 kr.  \r\n\r\n efter regler, der fastsættes af skatteministeren, såfremt virksomheden  \r\n\r\n leverer varer under suspension af afgiften. </P>  \r\n\r\n<P CLASS=STK> <I>Stk. 5. </I> Virksomheder, der af miljømyndighederne er  \r\n\r\n godkendt til at indsamle og forarbejde spildolie med henblik på genbrug, skal  \r\n\r\n registreres efter stk. 1. </P>  \r\n\r\n<P CLASS=STK> <I>Stk. 6. </I> Til de registrerede oplagshavere udstedes et  \r\n\r\n bevis for registreringen. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Virksomheder og institutioner m.v., der ikke er  \r\n\r\n registreret som oplagshaver, og som fra andre EF-lande får tilført eller  \r\n\r\n erhverver afgiftspligtige varer, skal indgive en anmeldelse til de statslige  \r\n\r\n told- og skattemyndigheder og stille sikkerhed for skyldige afgifter.  \r\n\r\n Anmeldelse m.v. skal ske, inden transporten af varerne påbegyndes i det  \r\n\r\n pågældende EF-land. </P>  \r\n\r\n<P CLASS=STK> <I>Stk. 2. </I> Virksomhederne kan dog anmelde sig til  \r\n\r\n registrering hos de statslige told- og skattemyndigheder som varemodtagere.  \r\n\r\n</P>  \r\n\r\n<P CLASS=STK> <I>Stk. 3. </I> Registrerede varemodtagere er berettiget til at  \r\n\r\n få tilført afgiftspligtige varer under suspension af afgiften uden  \r\n\r\n forhåndsanmeldelse til de statslige told- og skattemyndigheder fra andre  \r\n\r\n EF-lande. </P>  \r\n\r\n<P CLASS=STK> <I>Stk. 4. </I> Til de registrerede varemodtagere udstedes et  \r\n\r\n bevis for registreringen. </P>  \r\n\r\n<P CLASS=STK> <I>Stk. 5. </I> Den, der her til landet sælger afgiftspligtige  \r\n\r\n varer fra andre EF-lande ved fjernsalg, jf. stk. 6, skal registreres og  \r\n\r\n stille sikkerhed for skyldige afgifter. Såfremt virksomheden ikke har filial  \r\n\r\n eller lignende her i landet, skal den registreres ved en person, der er  \r\n\r\n bosiddende her i landet, eller ved en virksomhed, der har forretningssted her  \r\n\r\n i landet, og stille sikkerhed for skyldige afgifter. </P>  \r\n\r\n<P CLASS=STK> <I>Stk. 6. </I> Ved fjernsalg forstås salg af varer, hvor  \r\n\r\n varerne direkte eller indirekte forsendes eller transporteres af sælgeren  \r\n\r\n eller på dennes vegne til en privat køber i bestemmelseslandet. </P>  \r\n\r\n<P CLASS=STK> <I>Stk. 7. </I> Den, der her i landet sælger afgiftspligtige  \r\n\r\n varer til andre EF-lande ved fjernsalg, skal over for de statslige told- og  \r\n\r\n skattemyndigheder dokumentere, at der inden varernes afsendelse er stillet  \r\n\r\n sikkerhed for betaling af punktafgifterne over for de kompetente myndigheder  \r\n\r\n i bestemmelseslandet. </P>  \r\n\r\n<P CLASS=STK> <I>Stk. 8. </I> Oplagshavere, der er registreret i et andet  \r\n\r\n EF-land, og som leverer afgiftspligtige varer her til landet, kan udnævne en  \r\n\r\n repræsentant her i landet til at forestå varernes afgiftsberigtigelse.  \r\n\r\n Repræsentanten skal være en person, der er bosiddende her i landet, eller en  \r\n\r\n virksomhed, der har forretningssted her i landet. Repræsentanten skal anmelde  \r\n\r\n sig til registrering hos de statslige told- og skattemyndigheder og stille  \r\n\r\n sikkerhed for skyldige afgifter. </P>  \r\n\r\n<P CLASS=STK> <I>Stk. 9. </I> Skatteministeren kan fastsætte regler om  \r\n\r\n sikkerhedsstillelse. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> De registrerede oplagshaveres produktionsanlæg  \r\n\r\n samt tanke og andre anlæg til indpumpning, behandling, opbevaring, udlevering  \r\n\r\n m.v. af afgiftspligtige varer, hvoraf afgiften ikke er berigtiget, skal være  \r\n\r\n godkendt af de statslige told- og skattemyndigheder. </P>  \r\n\r\n<P CLASS=STK> <I>Stk. 2. </I> Godkendelse og registrering kan tilbagekaldes,  \r\n\r\n hvis anlæggene anvendes eller indrettes på en sådan måde, at de statslige  \r\n\r\n told- og skattemyndigheders kontrol efter § 22 ikke kan udføres på en rimelig  \r\n\r\n måde. </P>  \r\n\r\n<P CLASS=STK> <I>Stk. 3. </I> Detailsalgsanlæg kan ikke godkendes efter stk.  \r\n\r\n 1. </P>  \r\n\r\n<P> <I>Afgiftsperiode og opgørelse af den afgiftspligtige mængde</I>  </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Afgiftsperioden er måneden. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Registrerede oplagshavere skal opgøre den  \r\n\r\n afgiftspligtige mængde for en afgiftsperiode som den mængde afgiftspligtige  \r\n\r\n varer, der er udleveret fra virksomhedens godkendte anlæg, med tillæg af  \r\n\r\n svind og lign., jf. dog § 8, stk. 1. </P>  \r\n\r\n<P CLASS=STK> <I>Stk. 2. </I> Registrerede oplagshavere, som ikke eller kun i  \r\n\r\n uvæsentligt omfang afsætter afgiftspligtige varer, skal opgøre den  \r\n\r\n afgiftspligtige mængde som den mængde, der i perioden er tilført  \r\n\r\n virksomhedens godkendte anlæg, med tillæg af den formindskelse eller fradrag  \r\n\r\n af den forøgelse, der i perioden er sket i lagerbeholdningerne i disse anlæg.  \r\n\r\n</P>  \r\n\r\n<P CLASS=STK> <I>Stk. 3. </I> Registrerede varemodtagere skal opgøre den  \r\n\r\n afgiftspligtige mængde for en afgiftsperiode som den mængde afgiftspligtige  \r\n\r\n varer, der er tilført virksomheden i perioden. </P>  \r\n\r\n<P CLASS=STK> <I>Stk. 4. </I> I andre tilfælde er den afgiftspligtige mængde  \r\n\r\n den mængde varer, som en virksomhed eller person har erhvervet eller modtaget  \r\n\r\n i hvert enkelt tilfælde. </P>  \r\n\r\n<P CLASS=STK> <I>Stk. 5. </I> Opgørelsen specificeres efter regler, der  \r\n\r\n fastsættes af de statslige told- og skattemyndigheder. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> I den afgiftspligtige mængde opgjort efter § 7,  \r\n\r\n stk. 1 og 2, fradrages </P>  \r\n\r\n<UL CLASS=PLAIN-LIST>  \r\n\r\n<LI>1) varer, der tilføres en anden registreret oplagshaver, jf. § 3, </LI>  \r\n\r\n<LI>2) varer, der tilføres en virksomhed, der i andre EF-lande er berettiget  \r\n\r\n til at få dem tilført under suspension af afgiften, </LI>  \r\n\r\n<LI>3) varer, der udføres til steder uden for EF, </LI>  \r\n\r\n<LI>4) varer, der er fritaget for afgift efter § 9, og </LI>  \r\n\r\n<LI>5) varer, der hos virksomheden eller under transport til og fra  \r\n\r\n virksomheden er gået tabt som følge af varernes art eller ved brand, lækage  \r\n\r\n eller lignende. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Virksomheder, som opgør den afgiftspligtige  \r\n\r\n mængde efter § 7, stk. 2, kan yderligere fradrage mængden af varer i den  \r\n\r\n udstrækning, der kan ske tilbagebetaling efter § 11. </P>  \r\n\r\n<P> <I>Afgiftsfritagelse og afgiftsgodtgørelse</I>  </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Der sker afgiftsfritagelse, når en oplagshaver  \r\n\r\n leverer </P>  \r\n\r\n<UL CLASS=PLAIN-LIST>  \r\n\r\n<LI>1) benzin til anden teknisk brug end motordrift samt til anvendelse  \r\n\r\n omfattet af § 11, stk. 3, </LI>  \r\n\r\n<LI>2) varer til brug i luftfartøjer, </LI>  \r\n\r\n<LI>3) varer til brug om bord på skibe i udenrigsfart og fiskerfartøjer på 5  \r\n\r\n BRT og derover, dog bortset fra lystfartøjer, og </LI>  \r\n\r\n<LI>4) varer til de i toldlovens § 22 omhandlede diplomatiske  \r\n\r\n repræsentationer, internationale institutioner m.v. samt de hertil knyttede  \r\n\r\n personer. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Fritaget for afgift er endvidere varer, der  \r\n\r\n anvendes til fremstilling af elektricitet i kraftværker og kraftvarmeværker,  \r\n\r\n når der skal betales afgift efter lov om afgift af elektricitet.  \r\n\r\n Kraftvarmeværker skal ikke betale afgift af den del af det samlede forbrug af  \r\n\r\n afgiftspligtige varer, der medgår til produktionen af elektricitet, og som  \r\n\r\n indregnes i elektricitetsprisen. </P>  \r\n\r\n<P CLASS=STK> <I>Stk. 3. </I> Afgiften godtgøres af varer, der anvendes til  \r\n\r\n jernbane- og færgedrift og til erhvervsmæssig sejlads med andre fartøjer end  \r\n\r\n de i stk. 1, nr. 3, nævnte bortset fra lystfartøjer. </P>  \r\n\r\n<P CLASS=STK> <I>Stk. 4. </I> For ultralet dieselolie og gas, der anvendes i  \r\n\r\n personmotorkøretøjer, der med tilladelse efter lov om buskørsel anvendes til  \r\n\r\n rutekørsel, ydes fuld godtgørelse af afgiften forhøjet med henholdsvis 30 øre  \r\n\r\n og 55 øre pr. l. </P>  \r\n\r\n<P CLASS=STK> <I>Stk. 5. </I> Skatteministeren kan efter forhandling med  \r\n\r\n energiministeren og efter EF's regler herom yde afgiftsgodtgørelse, når  \r\n\r\n energipolitiske grunde taler derfor, herunder når der er tale om  \r\n\r\n overskudsvarme, der ellers ville gå til spilde. </P>  \r\n\r\n<P CLASS=STK> <I>Stk. 6. </I> Der ydes godtgørelse af afgiften af  \r\n\r\n afgiftsberigtigede varer, der leveres til et andet EF-land i overensstemmelse  \r\n\r\n med EF's bestemmelser herom. </P>  \r\n\r\n<P CLASS=STK> <I>Stk. 7. </I> Der ydes afgiftsfritagelse af varer, der  \r\n\r\n indføres eller modtages fra andre EF-lande i samme omfang som efter  \r\n\r\n merværdiafgiftslovens § 29, stk. 3. Der ydes endvidere afgiftsfritagelse for  \r\n\r\n olieprodukter, som medbringes fra udlandet til brug i køretøjets normale  \r\n\r\n brændstoftank eller reservedunk, jf. dog § 13, stk. 4. </P>  \r\n\r\n<P CLASS=STK> <I>Stk. 8. </I> Varer omfattet af stk. 3 kan i særlige tilfælde  \r\n\r\n leveres uden afgift fra en registreret oplagshaver. </P>  \r\n\r\n<P CLASS=STK> <I>Stk. 9. </I> For spildolier, der indsamles og leveres som  \r\n\r\n genbrugsolie til anvendelse i miljøgodkendte virksomheder, der leverer varme,  \r\n\r\n kan der ydes refusion af den afgift, som er betalt efter § 1, stk. 1, nr. 12.  \r\n\r\n</P>  \r\n\r\n<P CLASS=STK> <I>Stk. 10. </I> Skatteministeren kan fastsætte regnskabs- og  \r\n\r\n kontrolforskrifter for afgiftsfritagelse og -godtgørelse og betinge  \r\n\r\n afgiftsfriheden af et årligt mindsteforbrug. Afgiftsbeløb under 50 kr.  \r\n\r\n udbetales ikke. Skatteministeren kan endvidere fastsætte de nærmere regler  \r\n\r\n for opgørelse og afregning af afgiften efter stk. 2, 2. pkt., og for brug af  \r\n\r\n brændstof efter stk. 4. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> De statslige told- og skattemyndigheder kan  \r\n\r\n meddele virksomheder, der ikke er registreret som oplagshaver, bevilling til  \r\n\r\n afgiftsgodtgørelse for leverancer af afgiftspligtige varer i samme omfang som  \r\n\r\n nævnt i § 8, stk. 1, nr. 1-4. </P>  \r\n\r\n<P CLASS=STK> <I>Stk. 2. </I> De statslige told- og skattemyndigheder  \r\n\r\n fastsætter regnskabs- og kontrolforskrifter for afgiftsgodtgørelse efter stk.  \r\n\r\n 1. Afgiftsbeløb under 50 kr. udbetales ikke. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Bortset fra afgiften af benzin kan  \r\n\r\n virksomheder, der er registreret efter merværdiafgiftsloven, få tilbagebetalt  \r\n\r\n afgiften efter denne lov </P>  \r\n\r\n<UL CLASS=PLAIN-LIST>  \r\n\r\n<LI>1) af de i virksomheden forbrugte varer og </LI>  \r\n\r\n<LI>2) af de varer, der er medgået til fremstilling af varme, der er forbrugt  \r\n\r\n i virksomheden, og som er leveret særskilt til virksomheden fra et  \r\n\r\n fjernvarmeværk eller anden varmeproducent, der er registreret efter  \r\n\r\n merværdiafgiftsloven. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Afgiften efter stk. 1 tilbagebetales i samme  \r\n\r\n omfang, som virksomheden har fradragsret for indgående merværdiafgift for  \r\n\r\n olieprodukter og varme. Afgiften af varer, der anvendes som motorbrændstof,  \r\n\r\n tilbagebetales ikke, jf. dog stk. 3. Det samme gælder afgiften af  \r\n\r\n genbrugsolie, for hvilken der er ydet refusion efter § 9, stk. 9, og afgiften  \r\n\r\n efter § 1, stk. 1, nr. 12. </P>  \r\n\r\n<P CLASS=STK> <I>Stk. 3. </I> Afgiften af motorbrændstof, der udelukkende  \r\n\r\n anvendes til virksomhed omfattet af merværdiafgiftslovens § 25, stk. 1,  \r\n\r\n refunderes efter stk. 2. Der ydes ligeledes afgiftsgodtgørelse for transport  \r\n\r\n fra ejendommens område af egne produkter hidrørende fra den nævnte  \r\n\r\n virksomhed. Afgift af motorbrændstof anvendt i registrerede motorkøretøjer  \r\n\r\n refunderes ikke. </P>  \r\n\r\n<P CLASS=STK> <I>Stk. 4. </I> Ved opgørelsen af forbruget efter stk. 1  \r\n\r\n medregnes ikke afgift af afgiftspligtige varer, der anvendes til fremstilling  \r\n\r\n af varme, der leveres fra virksomheden. </P>  \r\n\r\n<P CLASS=STK> <I>Stk. 5. </I> Til dokumentation af tilbagebetalingsbeløbet  \r\n\r\n skal virksomheden kunne fremlægge fakturaer eller særskilte opgørelser, der  \r\n\r\n kan danne grundlag for opgørelsen af tilbagebetalingsbeløbet, jf. § 12, stk.  \r\n\r\n 4, og § 14, stk. 4, og for, at varer, for hvilke der er ydet tilbagebetaling  \r\n\r\n efter stk. 2, 1. pkt., ikke er anvendt som motorbrændstof. </P>  \r\n\r\n<P CLASS=STK> <I>Stk. 6. </I> Skatteministeren kan fastsætte regler for  \r\n\r\n opgørelse af afgift, der er tilbagebetalingsberettiget efter stk. 3, og  \r\n\r\n bestemmelser om dokumentation efter stk. 5. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Tilbagebetalingsbeløbet efter § 11 opgøres for  \r\n\r\n den periode, som virksomheden anvender ved angivelsen af afgiftstilsvaret  \r\n\r\n efter merværdiafgiftsloven. Tilbagebetalingsbeløbet for en periode omfatter  \r\n\r\n afgiften efter denne lov, jf. dog § 11, stk. 2, 2. og 3. pkt., af de af  \r\n\r\n virksomheden i perioden modtagne leverancer af afgiftspligtige olieprodukter  \r\n\r\n og varme. Tilbagebetaling af afgiftsbeløbet for varme kan dog omfatte flere  \r\n\r\n perioder under et. </P>  \r\n\r\n<P CLASS=STK> <I>Stk. 2. </I> Tilbagebetalingsbeløbet anføres på  \r\n\r\n virksomhedens angivelser efter merværdiafgiftsloven. Beløbet angives i hele  \r\n\r\n kroner, idet der ses bort fra ørebeløb. </P>  \r\n\r\n<P CLASS=STK> <I>Stk. 3. </I> Tilbagebetalingen sker ved, at virksomheden  \r\n\r\n foretager modregning i sit afgiftstilsvar efter merværdiafgiftsloven. I det  \r\n\r\n omfang tilbagebetalingen ikke kan ske ved modregning, udbetales beløbet til  \r\n\r\n virksomheden efter de i merværdiafgiftslovens § 23 anførte regler. </P>  \r\n\r\n<P CLASS=STK> <I>Stk. 4. </I> Virksomheder, der leverer varme, skal mindst en  \r\n\r\n gang årligt afgive de oplysninger, der er nødvendige ved opgørelsen af  \r\n\r\n afgiften efter § 11, stk. 2. Skatteministeren kan fastsætte de nærmere regler  \r\n\r\n herom. </P>  \r\n\r\n<P> <I>Afgift af varer, der indføres fra steder uden for EF</I>  </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Der betales afgift af afgiftspligtige varer,  \r\n\r\n der indføres fra steder uden for EF eller indføres fra visse områder, der  \r\n\r\n ikke er omfattet af de pågældende EF-landes afgiftsområde, medmindre varerne  \r\n\r\n tilføres en oplagshaver eller er fritaget efter § 9, stk. 7. Afgiften  \r\n\r\n afregnes efter reglerne i toldlovens kapitel 8, jf. dog stk. 3 og 4. </P>  \r\n\r\n<P CLASS=STK> <I>Stk. 2. </I> Bestemmelsen i stk. 1 finder ligeledes  \r\n\r\n anvendelse for varer, der medbringes eller modtages af private fra andre  \r\n\r\n EF-lande, bortset fra varer, der leveres ved fjernsalg, jf. dog § 9, stk. 7.  \r\n\r\n</P>  \r\n\r\n<P CLASS=STK> <I>Stk. 3. </I> For varer, der indføres af en virksomhed  \r\n\r\n registreret efter § 82 i toldloven, finder reglerne om registrerede  \r\n\r\n varemodtagere tilsvarende anvendelse. </P>  \r\n\r\n<P CLASS=STK> <I>Stk. 4. </I> Der skal ikke betales afgift af op til 200 l  \r\n\r\n brændstof i erhvervskøretøjers og specialcontaineres normale tanke. </P>  \r\n\r\n<P> <I>Regnskabsbestemmelser</I>  </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Oplagshavere, der er registreret efter § 3,  \r\n\r\n stk. 1, skal føre regnskab over tilgangen af varer, som anvendes til  \r\n\r\n varefremstilling, og over udlevering, forbrug og svind i virksomheden af de  \r\n\r\n fremstillede varer. Virksomhederne skal endvidere føre regnskab over tilgang,  \r\n\r\n udlevering og forbrug af afgiftspligtige varer, som ikke er fremstillet af  \r\n\r\n virksomheden. </P>  \r\n\r\n<P CLASS=STK> <I>Stk. 2. </I> Andre oplagshavere skal føre regnskab over  \r\n\r\n tilgang, udlevering og forbrug i virksomheden af afgiftspligtige varer. </P>  \r\n\r\n<P CLASS=STK> <I>Stk. 3. </I> Registrerede varemodtagere, virksomheder nævnt  \r\n\r\n i § 4, stk. 7, og repræsentanter, der er godkendt efter § 4, stk. 5 og 8,  \r\n\r\n skal føre regnskab over vareleveringer. De i 1. pkt. nævnte virksomheder og  \r\n\r\n repræsentanter skal endvidere føre en fortegnelse over, hvor varerne er  \r\n\r\n leveret. </P>  \r\n\r\n<P CLASS=STK> <I>Stk. 4. </I> Virksomheder, som køber varer, der er  \r\n\r\n afgiftsberigtiget efter § 1, stk. 1, nr. 2 og 7, skal føre regnskab over  \r\n\r\n tilgang og udlevering af sådanne varer til andre erhvervsdrivende. </P>  \r\n\r\n<P CLASS=STK> <I>Stk. 5. </I> Ved udlevering fra en registreret oplagshaver  \r\n\r\n skal fakturaen indeholde oplysning om udstedelsesdato, leverandørens navn,  \r\n\r\n varemodtagerens navn, leveringsstedet, varens art og mængde samt afgiftens  \r\n\r\n størrelse ved dagtemperatur. Hvis udlevering finder sted fra andre end en  \r\n\r\n oplagshaver, skal leverandøren, såfremt modtageren er registreret efter  \r\n\r\n merværdiafgiftsloven, på forlangende udstede en faktura med de nævnte  \r\n\r\n oplysninger. </P>  \r\n\r\n<P CLASS=STK> <I>Stk. 6. </I> Ved overførsel af afgiftspligtige varer mellem  \r\n\r\n medlemslandene skal der udstedes et ledsagedokument i overensstemmelse med  \r\n\r\n EF's bestemmelser herom. Senest femten dage efter den måned, hvor varerne er  \r\n\r\n modtaget, skal et eksemplar af ledsagedokumentet behørigt påtegnet  \r\n\r\n tilbagesendes til afsenderen. I modsat fald skal afsenderen underrette de  \r\n\r\n statslige told- og skattemyndigheder herom. </P>  \r\n\r\n<P CLASS=STK> <I>Stk. 7. </I> Det i stk. 6 nævnte dokument skal medbringes  \r\n\r\n under transport af varerne. Der skal ligeledes medbringes dokumentation for  \r\n\r\n eventuel forudgående anmeldelse og sikkerhedsstillelse. </P>  \r\n\r\n<P CLASS=STK> <I>Stk. 8. </I> Virksomheder m.v. skal opbevare  \r\n\r\n regnskabsmateriale, herunder fakturaer, fakturakopier, ledsagedokument og  \r\n\r\n opgørelser i 5 år efter regnskabsårets udløb. </P>  \r\n\r\n<P CLASS=STK> <I>Stk. 9. </I> Skatteministeren fastsætter nærmere regler for  \r\n\r\n virksomhedernes regnskabsførelse. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Virksomheder m.v., der leverer varer til eller  \r\n\r\n modtager varer fra andre EF-lande, skal udarbejde lister over sådanne  \r\n\r\n leverancer m.v. med henvisning til det i § 14, stk. 5, nævnte dokument. </P>  \r\n\r\n<P CLASS=STK> <I>Stk. 2. </I> Skatteministeren fastsætter de nærmere regler  \r\n\r\n for udarbejdelse og indsendelse af lister efter stk. 1. </P>  \r\n\r\n<P> <I>Afregning af afgiften</I>  </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Registrerede oplagshavere og varemodtagere skal  \r\n\r\n efter udløbet af hver måned og senest den 15. i den måned, der følger efter  \r\n\r\n afgiftsperioden, til de statslige told- og skattemyndigheder angive mængden  \r\n\r\n af de varer, hvoraf der skal betales afgift, jf. § 7, stk. 1-3, og § 8.  \r\n\r\n Angivelsen skal være underskrevet af virksomhedens ansvarlige ledelse. </P>  \r\n\r\n<P CLASS=STK> <I>Stk. 2. </I> Afgives angivelsen ikke inden udløbet af den  \r\n\r\n nævnte frist, kan de statslige told- og skattemyndigheder inddrage  \r\n\r\n virksomhedens registrering, indtil den manglende angivelse er myndighederne i  \r\n\r\n hænde. </P>  \r\n\r\n<P CLASS=STK> <I>Stk. 3. </I> Den, der ikke er omfattet af stk. 1, skal ved  \r\n\r\n modtagelsen af varerne til de statslige told- og skattemyndigheder angive  \r\n\r\n mængden af de varer, hvoraf der skal betales afgift, jf. § 7, stk. 4.  \r\n\r\n Angivelsen skal være underskrevet af varemodtageren eller en repræsentant for  \r\n\r\n sælgeren. </P>  \r\n\r\n<P CLASS=STK> <I>Stk. 4. </I> Skatteministeren kan fastsætte bestemmelser  \r\n\r\n vedrørende angivelsen. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Registrerede oplagshavere og varemodtagere skal  \r\n\r\n indbetale afgiften for en afgiftsperiode til de statslige told- og  \r\n\r\n skattemyndigheder inden udgangen af den måned, der følger efter  \r\n\r\n afgiftsperioden. Udgør afgiften under 50 kr., kan indbetaling af beløbet  \r\n\r\n undlades. </P>  \r\n\r\n<P CLASS=STK> <I>Stk. 2. </I> Den, der er omfattet af § 16, stk. 3, skal  \r\n\r\n indbetale afgiften til de statslige told- og skattemyndigheder senest  \r\n\r\n samtidig med indsendelse af den i § 16, stk. 3, nævnte angivelse. Udgør  \r\n\r\n afgiften under 50 kr., kan indbetaling af beløbet undlades. </P>  \r\n\r\n<P CLASS=STK> <I>Stk. 3. </I> Betales afgiften ikke rettidigt, skal der  \r\n\r\n betales 1,3 pct. i månedlig rente for hver påbegyndt måned fra den 1. i den  \r\n\r\n måned, i hvilken beløbet skal betales af virksomheden, dog mindst 50 kr. </P>  \r\n\r\n<P CLASS=STK> <I>Stk. 4. </I> Skatteministeren kan fastsætte bestemmelser om  \r\n\r\n afgiftens indbetaling. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> De statslige told- og skattemyndigheder kan  \r\n\r\n pålægge en virksomhed, der ikke betaler afgiften rettidigt, at afgive  \r\n\r\n angivelse for kortere perioder end 1 måned. </P>  \r\n\r\n<P CLASS=STK> <I>Stk. 2. </I> De statslige told- og skattemyndigheder kan  \r\n\r\n endvidere pålægge en virksomhed, der ikke betaler afgiften rettidigt, en  \r\n\r\n kortere betalingsfrist end den i § 17, stk. 1, nævnte. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Betales forfalden afgift ikke senest den 14.  \r\n\r\n dag efter betalingsfristens udløb, kan virksomhedens registrering inddrages,  \r\n\r\n indtil de forfaldne afgifter er betalt. </P>  \r\n\r\n<P CLASS=STK> <I>Stk. 2. </I> Er der efter § 18 sket forkortelse af  \r\n\r\n afgiftsperioden eller betalingsfristen, kan registreringen inddrages straks  \r\n\r\n efter betalingsfristens udløb. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Såfremt det konstateres, at en virksomhed har  \r\n\r\n afgivet urigtig angivelse til de statslige told- og skattemyndigheder,  \r\n\r\n således at virksomheden har betalt for lidt i afgift, afkræves virksomheden  \r\n\r\n det skyldige beløb til betaling senest 14 dage efter påkrav. </P>  \r\n\r\n<P CLASS=STK> <I>Stk. 2. </I> Kan størrelsen af det afgiftsbeløb, som  \r\n\r\n påhviler virksomheden, ikke opgøres på grundlag af virksomhedens regnskaber,  \r\n\r\n kan de statslige told- og skattemyndigheder foretage en skønsmæssig  \r\n\r\n ansættelse af afgiftstilsvaret. Afgørelsen skal indeholde oplysning om den i  \r\n\r\n stk. 4 nævnte klageadgang. </P>  \r\n\r\n<P CLASS=STK> <I>Stk. 3. </I> Bestemmelserne i stk. 1 og 2 finder tilsvarende  \r\n\r\n anvendelse i andre tilfælde, hvor der skal afgives en afgiftsangivelse efter  \r\n\r\n loven. </P>  \r\n\r\n<P CLASS=STK> <I>Stk. 4. </I> Afgørelser efter stk. 2 og stk. 3 kan  \r\n\r\n indbringes for det i § 27 omhandlede nævn. Begæring om indbringelse for  \r\n\r\n nævnet skal være fremsat over for de statslige told- og skattemyndigheder  \r\n\r\n senest 4 uger efter, at virksomheden m.v. er gjort bekendt med afgørelsen.  \r\n\r\n</P>  \r\n\r\n<P CLASS=STK> <I>Stk. 5. </I> Betales afgiften i de i stk. 1-3 nævnte  \r\n\r\n tilfælde ikke rettidigt, skal der betales 1,3 pct. i månedlig rente for hver  \r\n\r\n påbegyndt måned fra den 1. i den måned, i hvilken beløbet skal betales af  \r\n\r\n virksomheden, dog mindst 50 kr. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Der skal betales et gebyr på 65 kr. for  \r\n\r\n erindringsskrivelser vedrørende betaling af afgift. </P>  \r\n\r\n<P> <I>Kontrolbestemmelser</I>  </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> De statslige told- og skattemyndigheder er  \r\n\r\n berettiget til at foretage eftersyn i de virksomheder m.v., der omfattes af  \r\n\r\n loven, og til at efterse virksomhedens varebeholdninger, forretningsbøger og  \r\n\r\n øvrige regnskabsmateriale samt korrespondance m.v. </P>  \r\n\r\n<P CLASS=STK> <I>Stk. 2. </I> Virksomhedernes indehavere og de i  \r\n\r\n virksomhederne beskæftigede personer skal yde de statslige told- og  \r\n\r\n skattemyndigheder fornøden vejledning og hjælp ved foretagelsen af de i stk.  \r\n\r\n 1 nævnte eftersyn. </P>  \r\n\r\n<P CLASS=STK> <I>Stk. 3. </I> Det i stk. 1 nævnte materiale skal på begæring  \r\n\r\n udleveres eller indsendes til de statslige told- og skattemyndigheder. </P>  \r\n\r\n<P CLASS=STK> <I>Stk. 4. </I> Erhvervsdrivende skal på begæring meddele de  \r\n\r\n statslige told- og skattemyndigheder oplysninger om deres indkøb og  \r\n\r\n eventuelle videresalg af afgiftspligtige varer. </P>  \r\n\r\n<P CLASS=STK> <I>Stk. 5. </I> De statslige told- og skattemyndigheder er  \r\n\r\n berettiget til at foretage eftersyn af varer under transport, når disse varer  \r\n\r\n erhvervsmæssigt sælges fra udlandet eller erhvervsmæssigt transporteres til  \r\n\r\n andre end registrerede virksomheder. </P>  \r\n\r\n<P CLASS=STK> <I>Stk. 6. </I> De statslige told- og skattemyndigheder er  \r\n\r\n berettiget til at foretage eftersyn af varebeholdninger og regnskaber m.v.  \r\n\r\n hos de i stk. 4 og 5 omhandlede virksomheder. </P>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Offentlige myndigheder skal på begæring meddele  \r\n\r\n de statslige told- og skattemyndigheder enhver oplysning til brug for  \r\n\r\n registrering af og kontrol med virksomheder, der omfattes af loven. </P>  \r\n\r\n<P CLASS=STK> <I>Stk. 2. </I> Politiet yder de statslige told- og  \r\n\r\n skattemyndigheder bistand efter regler, der fastsættes efter forhandling  \r\n\r\n mellem skatteministeren og justitsministeren. </P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Skatteministeren kan fastsætte regler om  \r\n\r\n farvning og denaturering af afgiftspligtige varer. </P>  \r\n\r\n<P CLASS=STK> <I>Stk. 2. </I> Skatteministeren kan i øvrigt fastsætte  \r\n\r\n bestemmelser om kontrolforanstaltninger, der er nødvendige til lovens  \r\n\r\n gennemførelse. </P>  \r\n\r\n<P> <I>Straffebestemmelser</I>  </P>  \r\n\r\n</DIV>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> Med bøde straffes den, der forsætligt eller  \r\n\r\n groft uagtsomt </P>  \r\n\r\n<UL CLASS=PLAIN-LIST>  \r\n\r\n<LI>1) afgiver urigtige eller vildledende oplysninger eller fortier  \r\n\r\n oplysninger til brug for afgiftskontrollen, </LI>  \r\n\r\n<LI>2) overtræder § 1, stk. 5, § 3, stk. 1 eller 4, § 4, stk. 1, 5, 7 eller  \r\n\r\n 8, 3. pkt., § 12, stk. 4, § 14, stk. 1, 2, 3, 4, 5, 6, 7 eller 8, § 15, stk.  \r\n\r\n 1, § 16, stk. 1 eller 3, § 22, stk. 2, 3 eller 4, eller § 29, stk. 3, </LI>  \r\n\r\n<LI>3) undlader at efterkomme et efter § 18, stk. 1, meddelt påbud, </LI>  \r\n\r\n<LI>4) overdrager, erhverver, tilegner sig eller anvender varer, hvoraf der  \r\n\r\n ikke er betalt afgift, som skulle have været betalt efter loven, eller  \r\n\r\n forsøger herpå eller </LI>  \r\n\r\n<LI>5) fortsætter driften af en afgiftspligtig virksomhed, efter at de  \r\n\r\n statslige told- og skattemyndigheder har inddraget registreringen i medfør af  \r\n\r\n § 16, stk. 2, eller § 19. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> I forskrifter, der udstedes i medfør af loven,  \r\n\r\n kan der fastsættes straf af bøde for den, der forsætligt eller groft uagtsomt  \r\n\r\n overtræder bestemmelser i forskrifterne. </P>  \r\n\r\n<P CLASS=STK> <I>Stk. 3. </I> Den, der begår en af de nævnte overtrædelser  \r\n\r\n med forsæt til at unddrage statskassen afgift, straffes med bøde, hæfte eller  \r\n\r\n fængsel indtil 2 år. </P>  \r\n\r\n<P CLASS=STK> <I>Stk. 4. </I> For overtrædelser, der begås af aktieselskaber,  \r\n\r\n anpartsselskaber, andelsselskaber eller lignende, kan der pålægges selskabet  \r\n\r\n som sådant bødeansvar. Er overtrædelsen begået af en kommune eller et  \r\n\r\n kommunalt fællesskab, jf. § 60 i lov om kommunernes styrelse, kan der  \r\n\r\n pålægges kommunen eller det kommunale fællesskab bødeansvar. </P>  \r\n\r\n</DIV>  \r\n\r\n<A NAME=\"\"P26\"\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> Skønnes en overtrædelse ikke at ville medføre  \r\n\r\n højere straf end bøde, kan skatteministeren eller den, ministeren bemyndiger  \r\n\r\n dertil, tilkendegive den pågældende, at sagen kan afgøres uden retslig  \r\n\r\n forfølgning, såfremt den pågældende erkender sig skyldig i overtrædelsen og  \r\n\r\n erklærer sig rede til inden for en nærmere angivet frist, der efter begæring  \r\n\r\n kan forlænges, at betale en i tilkendegivelsen angivet bøde. </P>  \r\n\r\n<P CLASS=STK> <I>Stk. 2. </I> Med hensyn til den i stk. 1 nævnte  \r\n\r\n tilkendegivelse finder bestemmelsen i retsplejeloven om indhold af  \r\n\r\n anklageskrift tilsvarende anvendelse. </P>  \r\n\r\n<P CLASS=STK> <I>Stk. 3. </I> Betales bøden i rette tid, eller bliver den  \r\n\r\n efter vedtagelse inddrevet eller afsonet, bortfalder videre forfølgning. </P>  \r\n\r\n<P CLASS=STK> <I>Stk. 4. </I> Ransagning kan ske i sager om overtrædelse af  \r\n\r\n bestemmelserne i denne lov og bestemmelserne udstedt i medfør af loven i  \r\n\r\n overensstemmelse med retsplejelovens regler herom. </P>  \r\n\r\n<P> <I>Andre bestemmelser</I>  </P>  \r\n\r\n</DIV>  \r\n\r\n<A NAME=\"\"P27\"\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27. </B> Det efter § 37 i merværdiafgiftsloven nedsatte  \r\n\r\n nævn har den endelige administrative afgørelse af </P>  \r\n\r\n<UL CLASS=PLAIN-LIST>  \r\n\r\n<LI>1) spørgsmål om varers afgiftspligt efter § 1 og </LI>  \r\n\r\n<LI>2) klager over de af de statslige told- og skattemyndigheder efter § 20,  \r\n\r\n stk. 2 og 3, og § 29, stk. 1, trufne afgørelser. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P28\"\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB> <B>§ 28. </B> For betaling af afgift efter loven hæfter den,  \r\n\r\n der som ejer, forpagter eller lignende driver virksomheden for egen regning.  \r\n\r\n Er en udenlandsk virksomhed registreret ved en herværende repræsentant efter  \r\n\r\n § 4, stk. 5, hæfter denne og virksomheden solidarisk for betaling af  \r\n\r\n afgiften. I de tilfælde, der er nævnt i § 4, stk. 8, hæfter repræsentanten og  \r\n\r\n varemodtageren solidarisk for betaling af afgiften. </P>  \r\n\r\n<P CLASS=STK> <I>Stk. 2. </I> For afgiftspligtige varer, der ikke er  \r\n\r\n afgiftsberigtiget efter loven, og hvor der ikke er sket en registrering eller  \r\n\r\n stillet sikkerhed, hæfter erhververen og den, der er i besiddelse af varen.  \r\n\r\n</P>  \r\n\r\n<P CLASS=STK> <I>Stk. 3. </I> For virksomheder, der er registreret efter § 3,  \r\n\r\n og som tilfører varer til en anden oplagshaver eller en virksomhed m.v. i et  \r\n\r\n andet EF-land under suspension af afgiften, kan den pligt til at betale  \r\n\r\n afgift her i landet, der påhviler virksomheden, først bortfalde, når der  \r\n\r\n foreligger dokumentation for, at varerne er overgået til modtageren, jf. §  \r\n\r\n 14, stk. 6. </P>  \r\n\r\n<P CLASS=STK> <I>Stk. 4. </I> Når der i forbindelse med de i stk. 3 nævnte  \r\n\r\n tilførsler har fundet en uregelmæssighed eller overtrædelse sted, betales  \r\n\r\n afgiften efter EF's bestemmelser herom i det medlemsland, hvor denne er  \r\n\r\n begået eller konstateret m.v. </P>  \r\n\r\n</DIV>  \r\n\r\n<A NAME=\"\"P29\"\"></A>\r\n\r\n<DIV CLASS=PARAGRAPH ID=\"P29\">  \r\n\r\n<P CLASS=PARAB> <B>§ 29. </B> Såfremt varer overdrages, erhverves eller  \r\n\r\n anvendes på en sådan måde, at der ikke er betalt den afgift, som skulle have  \r\n\r\n været betalt efter loven, eller en virksomhed efter §§ 9-11 har fået udbetalt  \r\n\r\n for meget i godtgørelse, afkræves det skyldige beløb til betaling senest 14  \r\n\r\n dage efter påkrav. Kan størrelsen af det skyldige beløb ikke opgøres på  \r\n\r\n grundlag af virksomhedens regnskaber, kan de statslige told- og  \r\n\r\n skattemyndigheder foretage en skønsmæssig ansættelse af beløbet. Reglerne i §  \r\n\r\n 20, stk. 2-5, finder tilsvarende anvendelse. </P>  \r\n\r\n<P CLASS=STK> <I>Stk. 2. </I> Såfremt afgiftspligtige varer, der efter § 9 er  \r\n\r\n fritaget for afgift, anvendes til andet formål end det, hvortil de er  \r\n\r\n bestemt, kan de statslige told- og skattemyndigheder inddrage virksomhedens  \r\n\r\n adgang til at indkøbe afgiftsfri varer. Virksomheden afkræves afgiften af de  \r\n\r\n nævnte varer til betaling senest 14 dage efter påkrav. </P>  \r\n\r\n<P CLASS=STK> <I>Stk. 3. </I> Farvningspræparater eller denatureringsmidler,  \r\n\r\n der er tilsat i henhold til bestemmelser, der er fastsat efter § 24, stk. 1,  \r\n\r\n må hverken helt eller delvis fjernes. </P>  \r\n\r\n<P CLASS=STK> <I>Stk. 4. </I> Der skal betales et gebyr på 65 kr. for  \r\n\r\n erindringsskrivelser vedrørende betaling af afgift. </P>  \r\n\r\n</DIV>  \r\n\r\n<A NAME=\"\"P30\"\"></A>\r\n\r\n<DIV CLASS=PARAGRAPH ID=\"P30\">  \r\n\r\n<P CLASS=PARAB> <B>§ 30. </B> Loven finder anvendelse på varer omfattet af  \r\n\r\n art. 2 i Rådets direktiv nr. 92/81 af 19. oktober 1992 samt visse smøreolier  \r\n\r\n m.v. </P>  \r\n\r\n<P CLASS=STK> <I>Stk. 2. </I> Skatteministeren kan dog efter EF's  \r\n\r\n bestemmelser herom lempe for lovens krav om registrering, regnskab, kontrol  \r\n\r\n m.v. for varer, der ikke antages at blive brugt til varmefremstilling eller  \r\n\r\n som motorbrændstof. </P>  \r\n\r\n</DIV>  \r\n\r\n<A NAME=\"\"P31\"\"></A>\r\n\r\n<DIV CLASS=PARAGRAPH ID=\"P31\">  \r\n\r\n<P CLASS=PARAB> <B>§ 31. </B> Med steder uden for EF sidestilles med hensyn  \r\n\r\n til lovens bestemmelser Færøerne og Grønland samt Københavns Frihavn. </P>  \r\n\r\n</DIV>  \r\n\r\n<A NAME=\"\"P32\"\"></A>\r\n\r\n<DIV CLASS=PARAGRAPH ID=\"P32\">  \r\n\r\n<P CLASS=PARAB> <B>§ 32. </B> Skatteministeren kan fastsætte bestemmelser om  \r\n\r\n anvendelse af edb i forbindelse med ledsagedokumenter m.v. </P>  \r\n\r\n</DIV>  \r\n\r\n<A NAME=\"\"P33\"\"></A>\r\n\r\n<DIV CLASS=PARAGRAPH ID=\"P33\">  \r\n\r\n<P CLASS=PARAB> <B>§ 33. </B> Skatteministeren kan fastsætte bestemmelser om  \r\n\r\n adgangen til at klage over afgørelser efter denne lov. </P>  \r\n\r\n<P CLASS=STK> <I>Stk. 2. </I> Ministeren kan bestemme, at afgørelser, der er  \r\n\r\n truffet af Told- og Skattestyrelsen, ikke kan indbringes for højere  \r\n\r\n administrativ myndighed, jf. dog § 25. </P>  \r\n\r\n<P CLASS=STK> <I>Stk. 3. </I> Ministeren kan på eget initiativ tage en  \r\n\r\n afgørelse, der er truffet af de statslige told- og skattemyndigheder, op til  \r\n\r\n nærmere undersøgelse og afgørelse. </P>  \r\n\r\n</DIV>  \r\n\r\n<A NAME=\"\"P34\"\"></A>\r\n\r\n<DIV CLASS=PARAGRAPH ID=\"P34\">  \r\n\r\n<P CLASS=PARAB> <B>§ 34. </B> Reglerne om eftergivelse og henstand i  \r\n\r\n merværdiafgiftslovens § 39 d finder tilsvarende anvendelse på afgift, renter,  \r\n\r\n gebyrer og administrative bøder efter denne lov. Reglerne finder ligeledes  \r\n\r\n anvendelse på beløb, som personer er pligtige at betale som erstatning for  \r\n\r\n selskabers manglende betaling af afgiften. </P>  \r\n\r\n<P> <I>Overgangs- og ikrafttrædelsesbestemmelser</I>  </P>  \r\n\r\n</DIV>  \r\n\r\n<A NAME=\"\"P35\"\"></A>\r\n\r\n<DIV CLASS=PARAGRAPH ID=\"P35\">  \r\n\r\n<P CLASS=PARAB> <B>§ 35. </B> Loven træder i kraft den 1. januar 1993. </P>  \r\n\r\n<P CLASS=STK> <I>Stk. 2. </I> § 9, stk. 3, og den i § 11, stk. 3, omhandlede  \r\n\r\n godtgørelse af afgift af motorbrændstof for virksomheder registreret efter  \r\n\r\n merværdiafgiftslovens § 5, stk. 1, finder anvendelse fra den 1. oktober 1992,  \r\n\r\n medens § 1, stk. 5, finder anvendelse fra den 8. oktober 1992. </P>  \r\n\r\n<P CLASS=STK> <I>Stk. 3. </I> Bestemmelserne i § 1, stk. 1, nr. 12, § 9, stk.  \r\n\r\n 9, og § 11, stk. 2, sidste pkt., træder i kraft den 1. i måneden efter  \r\n\r\n modtagelsen af EF-Kommissionens anerkendelse af ordningens forenelighed med  \r\n\r\n EF-retten. </P>  \r\n\r\n<P CLASS=STK> <I>Stk. 4. </I> Skatteministeren kundgør ved bekendtgørelse i  \r\n\r\n Lovtidende tidspunktet for ikrafttræden af bestemmelserne i stk. 3. </P>  \r\n\r\n<P CLASS=STK> <I>Stk. 5. </I> Virksomheder omfattet af § 3, stk. 5, skal ved  \r\n\r\n lovens ikrafttræden underrette de statslige told- og skattemyndigheder om  \r\n\r\n deres lagre af hidtil afgiftsfri genbrugsolie pr. 1. januar 1993.  \r\n\r\n Virksomhederne kan sælge disse lagre til genbrug uden afgift, indtil  \r\n\r\n bestemmelserne i stk. 3 træder i kraft, dog senest 1. maj 1993. </P>  \r\n\r\n</DIV>  \r\n\r\n<A NAME=\"\"P36\"\"></A>\r\n\r\n<DIV CLASS=PARAGRAPH ID=\"P36\">  \r\n\r\n<P CLASS=PARAB> <B>§ 36. </B> Lov om afgift af visse olieprodukter, jf.  \r\n\r\n lovbekendtgørelse nr. 725 af 1. november 1991, lov om afgift af gas, jf.  \r\n\r\n lovbekendtgørelse nr. 620 af 14. oktober 1988, og lov om afgift af benzin,  \r\n\r\n jf. lovbekendtgørelse nr. 726 af 1. november 1991, ophæves. </P>  \r\n\r\n</DIV>  \r\n\r\n<A NAME=\"\"P37\"\"></A>\r\n\r\n<DIV CLASS=PARAGRAPH ID=\"P37\">  \r\n\r\n<P CLASS=PARAB> <B>§ 37. </B> Loven gælder ikke for Færøerne og Grønland.  \r\n\r\n</P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Amalienborg, den 19. december  \r\n\r\n 1992 </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P CLASS=MINISTER ALIGN=RIGHT>/Peter Brixtofte </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Loven gennemfører følgende direktiver: </P>  \r\n\r\n<P>Rådets direktiv nr. 92/12 af 25. februar 1992, EF-Tidende 1992, L 76. </P>  \r\n\r\n<P>Rådets direktiv nr. 92/81 af 19. oktober 1992, EF-Tidende 1992, L </P>  \r\n\r\n<P>316. </P>  \r\n\r\n<P>Rådets direktiv nr. 92/82 af 19. oktober 1992, EF-Tidende 1992, L316. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/12/1992"
        },
        {
            "displayName": "Accession",
            "displayValue": "A19920102930"
        },
        {
            "displayName": "Entydig dokumentidentifikation",
            "displayValue": "CM022754"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "18/11/2005"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "1029"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "19/12/1992"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Skattemin.j.nr.8.kt.92-231-3"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}