{
    "id": 157329,
    "title": "Ankestyrelsens principafgørelse O-39-97 om kontanthjælp - aktivering - oplysninger - manglende medvirken - rådighedsforpligtelse - statusbedømmelse - delvist ophør",
    "documentTypeId": "240",
    "isSagsforlobPeriodValid": true,
    "shortName": "KEN nr 60481 af 15/03/1997",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-39-97 om kontanthjælp - aktivering - oplysninger - manglende medvirken - rådighedsforpligtelse - statusbedømmelse - delvist ophør</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ansøger opfyldte ikke sin rådighedsforpligtelse, da hun afviste at deltage i kommunens tilbud om aktivering ved lettere kontorarbejde på deltid, og fordi hun ikke ønskede at medvirke til indhentelse af en statusbedømmelse fra egen læge. Kommunen var derfor berettiget til at standse udbetalingen af kontanthjælp.</p>\r\n   <p class=\"TekstGenerel\">Ankestyrelsen lagde ved afgørelsen vægt på, at ansøger ikke ønskede at medvirke til yderligere lægelig udredning af sine helbredsforhold, og at kommunens aktiveringsforslag ikke var uforeneligt med de oplysninger, der forelå om ansøgers helbredsforhold.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>15-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om kommunal aktivering - lovbekendtgørelse nr. 36 af 26. januar 1996 - § 22, stk. 1</p>\r\n<p>Lov om social bistand - lovbekendtgørelse nr. 110 af 26. februar 1996 - § 17 og § 40, stk. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøger, der var kontoruddannet, havde siden 1987 modtaget kontanthjælp. Kommunen anmodede i maj 95 ansøger om at møde i aktiveringsafdelingen angående aftale om jobtræning på kontor ca. 20 timer pr. uge. Der var tale om lettere kontorarbejde. Under møde med kommunen i juni 1995 , hvor der skulle tages stilling til aktivering, oplyste ansøger, at hun anså sig for sygemeldt og ude af stand til at deltage i aktivering. Ansøger oplyste samtidig, at hun ikke kunne acceptere, at kommunen rettede henvendelse til hendes læge med henblik på indhentelse af en statusbedømmelse.</p>\r\n<p>Af sagens lægelige oplysninger fra oktober 1992 til 15. marts 1995 fremgik, at ansøger havde degenerative forandringer i lænden, let rygskævhed og begyndende slidgigt i brysthvirvlerne. Der var ikke påvist egentlig lungesygdom.</p>\r\n<p>Kommunen gav herefter afslag på kontanthjælp, idet der ikke i sagen forelå lægelige oplysninger af nyere dato, der indikerede, at ansøger ikke skulle kunne påtage sig den tilbudte aktivering.</p>\r\n<p>Da ansøger havde afslået tilbuddet om aktivering, ansås hun ikke for at havde udnyttet sine arbejdsmuligheder og var dermed ikke berettiget til kontanthjælp. Kommunen meddelte samtidig, at kontanthjælpen kunne genoptages, hvis ansøger accepterede, at de fornødne oplysninger blev indhentet, eller hun tog imod aktiveringstilbuddet.</p>\r\n<p>Ankenævnet tiltrådte kommunens afgørelse. Nævnet fandt, at kommunen havde været berettiget til at pålægge ansøger at medvirke til sagens oplysning i form af indhentelse af en statusbedømmelse fra egen læge. Statusbedømmelsen skulle afklare, om ansøger var uarbejdsdygtig i forhold til lettere kontorarbejde med nogle få timer dagligt.</p>\r\n<p>Da ansøger ikke ønskede at medvirke til indhentelse af en statusbedømmelse, fandtes hun ikke at have udnyttet sine arbejdsmuligheder og var således ikke berettiget til kontanthjælp.</p>\r\n<p>Ansøger gav efterfølgende tilsagn om indhentelse af yderligere oplysninger, hvorefter udbetalingen af kontanthjælp blev genoptaget.</p>\r\n<p>Sagen blev behandlet i principielt møde med henblik på afklaring af, om kommunen havde været berettiget til at standse udbetalingen af kontanthjælp med den begrundelse, at ansøger ikke havde villet medvirke til indhentelse af en statusbedømmelse.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at kommunen havde været berettiget til at standse kontanthjælpen.</p>\r\n<p>Begrundelsen for afgørelsen var, at ansøger ikke opfyldte sin rådighedsforpligtelse, idet hun afviste at deltage i kommunens tilbud om aktivering ved kontorarbejde.</p>\r\n<p>Ankestyrelsen var således enig med kommunen i, at kommunen havde været berettiget til at træffe afgørelse på grundlag af de lægelige oplysninger, der på tidspunktet for standsningen af udbetalingen af kontanthjælp forelå i sagen.</p>\r\n<p>Ankestyrelsen lagde ved afgørelsen vægt på, at ansøger ikke ønskede at medvirke til yderligere lægelig udredning af sine helbredsforhold, sammenholdt med, at kommunens aktiveringsforslag i form af lettere kontorarbejde på nedsat tid, ikke var uforeneligt med de oplysninger, der forelå om ansøgers helbredsforhold.</p>\r\n<p>Ankestyrelsen tiltrådte således ankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19976048125"
        },
        {
            "displayName": "Entydig dokumentidentifikation",
            "displayValue": "BS010117"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60481"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "15/03/1997"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 21513-95"
        },
        {
            "displayName": "Stikord",
            "displayValue": "O-39-97"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}