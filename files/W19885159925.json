{
    "id": 33702,
    "title": "Underholdsbidrag - inddrivelse - undladelse af inddrivelse - henstand (* 1) (* 2) ",
    "documentTypeId": "240",
    "isSagsforlobPeriodValid": false,
    "shortName": "KEN nr 51599 af 05/05/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Social- og sundhedsforvaltningen bevilgede en mand M henstand med  \r\n\r\n betaling af underholdsbidrag til hans tidligere hustru H indtil den 1.  \r\n\r\n oktober 1988. </I> </P>  \r\n\r\n<P> <I>H indankede social- og sundhedsforvaltningens afgørelse og anførte, at  \r\n\r\n M i juli 1988 ville blive berettiget til folkepension, hvorfor der ikke var  \r\n\r\n grund til at udsætte betalingen ud over dette tidspunkt. </I> </P>  \r\n\r\n<P> <I>Ankestyrelsen fandt, at der efter det om M's økonomiske forhold  \r\n\r\n oplyste ikke for tiden var grundlag for at inddrive det skyldige  \r\n\r\n underholdsbidrag. </I> </P>  \r\n\r\n<P> <I>Ankestyrelsen fandt dog, at spørgsmålet om inddrivelse af det  \r\n\r\n forfaldne underholdsbidrag burde tages op påny pr. 1. august 1988, hvor M var  \r\n\r\n blevet berettiget til folkepension. </I> </P>  \r\n\r\n<P> <I>Ankestyrelsen tilføjede, at der efter reglerne i lov om  \r\n\r\n underholdsbidrag ikke var hjemmel for det sociale udvalg til, at give en  \r\n\r\n skyldner af underholdsbidrag henstand med betaling af bidrag, men alene til  \r\n\r\n at undlade at inddrive bidrag i det omfang, der ellers ikke ville være  \r\n\r\n overladt skyldneren det nødvendige til eget eller familiens underhold, jf.  \r\n\r\n lovens § 6, stk. 2. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Underholdsbidrag - inddrivelse - undladelse af  \r\n\r\n inddrivelse - henstand (* 1) (* 2) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>En kvinde H fik i februar 1976 bevilget skilsmisse fra sin mand M. Det  \r\n\r\n blev fastsat, at M skulle betale bidrag til H's underhold med 900 kr. om  \r\n\r\n måneden. </P>  \r\n\r\n<P>I 1984 anmodede H socialforvaltningen om at inddrive bidraget, og M  \r\n\r\n forsøgte i tiden herefter at få ændret bidragsforpligtelsen. </P>  \r\n\r\n<P>På grund af M's manglende betalingsevne ydede social- og  \r\n\r\n sundhedsforvaltningen i 1986 M henstand med betalingen foreløbig indtil 1.  \r\n\r\n juli 1987. Bidragsrestancen udgjorde på dette tidspunkt 26.900 kr. </P>  \r\n\r\n<P>I oktober 1987 modtog socialforvaltningen nye oplysninger om M's  \r\n\r\n økonomiske forhold og fandt i forbindelse hermed at måtte tage hensyn til  \r\n\r\n udgifter vedrørende et banklån, som M havde oprettet i forbindelse med hans  \r\n\r\n anden hustrus sygdom og dødsfald. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Social- og sundhedsforvaltningen gav M henstand med betaling af bidrag  \r\n\r\n foreløbigt indtil den 1. oktober 1988. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Afgørelsen var indanket af H. H anførte, at M ville få folkepension pr.  \r\n\r\n 20. juli 1988, hvorfor hun ikke så grund til, at betalingen blev udsat  \r\n\r\n længere end til dette tidspunkt. </P>  \r\n\r\n<P>LOVGRUNDLAG: </P>  \r\n\r\n<P>Lov om inddrivelse af underholdsbidrag § 6, stk. 2. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen finder under hensyn til det i sagen oplyste vedrørende M's  \r\n\r\n økonomiske situation, at der ikke for tiden er grundlag for at inddrive det  \r\n\r\n skyldige underholdsbidrag. </P>  \r\n\r\n<P>Dog finder Ankestyrelsen, at spørgsmålet om inddrivelse af det forfaldne  \r\n\r\n underholdsbidrag, som H har begæret inddrevet, bør tages op påny pr. 1.  \r\n\r\n august 1988 af social- og sundhedsforvaltningen under henvisning til, at der  \r\n\r\n på dette tidspunkt vil være sket ændringer i M's økonomiske forhold i kraft  \r\n\r\n af, at han da er berettiget til at få folkepension. </P>  \r\n\r\n<P>Det tilføjes, at der efter reglerne i lov om inddrivelse af  \r\n\r\n underholdsbidrag ikke er hjemmel for det sociale udvalg til at give en  \r\n\r\n skyldner af underholdsbidrag henstand med betaling af bidrag, men alene til  \r\n\r\n at undlade at inddrive bidrag i det omfang, der ellers ikke vil være overladt  \r\n\r\n skyldneren det nødvendige til eget eller familiens underhold, jf. § 6, stk.  \r\n\r\n 2, i lov om inddrivelse af underholdsbidrag. </P>  \r\n\r\n<P>Ankestyrelsen ændrer således social- og sundhedsforvaltningens afgørelse.  \r\n\r\n</P>  \r\n\r\n</DIV>",
    "isHistorical": true,
    "editorialNotes": [
        "(* 2) Overført til historisk base ved saneringsrunden 1991.",
        "(* 1) Offentliggjort af Sikringsstyrelsen i SM B-004-88 15/08/1988."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19885159925"
        },
        {
            "displayName": "Entydig dokumentidentifikation",
            "displayValue": "CA001630"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "51599"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "05/05/1988"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "16644-87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}