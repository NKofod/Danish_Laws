{
    "id": 208853,
    "title": "Forslag til Lov om ændring af lov om social service, lov om almene boliger m.v., lov om leje af almene boliger og forskellige andre love (Ændrede regler om magtanvendelse og andre indgreb i selvbestemmelsesretten over for voksne og indførelse af mulighed for målretning af botilbud til unge og kommunal dækning af skader forvoldt af lejere i almene boliger)",
    "documentTypeId": "410",
    "isSagsforlobPeriodValid": true,
    "shortName": "2018/1 LSV 156",
    "documentHtml": "<div class=\"bjelke\">Den fulde tekst</div><p class=\"DokumentHoved\">Vedtaget af Folketinget ved 3. behandling den 23. april 2019</p>\r\n<p class=\"TitelPrefiks1\">Forslag</p>\r\n<p class=\"TitelPrefiks2\">til</p>\r\n<p class=\"Titel2\">Lov om ændring af lov om social service, lov om almene boliger m.v., lov om leje af almene boliger og forskellige andre love</p>\r\n<p class=\"UnderTitel2\">(Ændrede regler om magtanvendelse og andre indgreb i selvbestemmelsesretten over for voksne og indførelse af mulighed for målretning af botilbud til unge og kommunal dækning af skader forvoldt af lejere i almene boliger)</p>\r\n<p class=\"ParagrafOverskrift\">Børne- og Socialministeriet</p>\r\n<p class=\"CentreretParagraf\">§ 1</p>\r\n<p class=\"Paragraf\">I lov om social service, jf. lovbekendtgørelse nr. 1114 af 30. august 2018, som ændret ved § 1 i lov nr. 1530 af 18. december 2018, § 1 i lov nr. 1720 af 27. december 2018, § 13 i lov nr. 1711 af 27. december 2018 og § 3 i lov nr. 278 af 26. marts 2019, foretages følgende ændringer:</p>\r\n<p class=\"AendringMedNummer\">\r\n   <span class=\"AendringNr\">1.</span> Efter § 108 indsættes:</p>\r\n<p class=\"Paragraf\" id=\"id8659d24b-6c96-4945-af43-9cc92be5556b\">\r\n   <span class=\"ParagrafNr\">»§ 108 a.</span> Boformer efter § 108, stk. 1, kan målrettes personer under 35 år med henblik på at understøtte, at personerne kan leve et ungdomsliv.</p>\r\n<p class=\"Stk2\">\r\n   <span class=\"StkNr\" id=\"id09b1ea05-827a-44eb-a50d-b2f78a7a73e3\">Stk. 2.</span> Kommunalbestyrelsen kan alene træffe afgørelse om ophold i tilbud som nævnt i stk. 1 for personer under 35 år. Træffer en kommunalbestyrelse afgørelse om ophold i en boform som nævnt i stk. 1, skal det fremgå af boligdokumentet, at personen skal fraflytte tilbuddet inden det fyldte 35. år.</p>\r\n<p class=\"Stk2\">\r\n   <span class=\"StkNr\" id=\"id5ce51656-4154-43a8-9b3e-9fb9a5135afb\">Stk. 3.</span> Kommunalbestyrelsen skal, senest 6 måneder før personen fylder 35 år, varsle personen om fraflytningen, jf. stk. 2. Det gælder dog ikke, hvis personen tilkendegiver at ville fraflytte boformen inden det fyldte 35. år.</p>\r\n<p class=\"Stk2\">\r\n   <span class=\"StkNr\" id=\"id88de4bb5-e31b-4175-972f-f057cf680b43\">Stk. 4.</span> Kommunalbestyrelsen skal senest 3 måneder før personens flytning fra et tilbud, jf. stk. 2, træffe afgørelse om den fremtidige støtte til personen, herunder om ophold i en boform efter denne lov eller i en anden bolig, der modsvarer personens behov, og som står i et rimeligt forhold til personens betalingsevne. Kommunalbestyrelsens vurdering af, hvorvidt en ny bolig modsvarer personens behov, skal baseres på en udredning af personens behov gennemført ved hjælp af voksenudredningsmetoden eller en lignende metode.</p>\r\n<p class=\"Stk2\">\r\n   <span class=\"StkNr\" id=\"id093b4a37-87b3-469b-8c8d-bec5cf3ebe53\">Stk. 5.</span> Kommunalbestyrelsen skal dække personens rimelige udgifter til flytning. Rimelige udgifter til flytning kan omfatte udgifter til beboerindskud eller depositum og eventuelt forudbetalt leje, udgifter til flytning af møbler m.v. og udgifter til en sådan indretning af boligen, at den svarer til indretningen i den fraflyttede bolig.«</p>\r\n<p class=\"AendringMedNummer\">\r\n   <span class=\"AendringNr\">2.</span> <span class=\"Italic\">Overskriften</span> til kapitel 24 affattes således:</p>\r\n<p class=\"Kapitel\" id=\"id7d315641-ad43-4f98-9522-be78de83c2db\">\r\n   <span>»Kapitel 24</span>\r\n</p>\r\n<p class=\"KapitelOverskrift2\">Magtanvendelse og andre indgreb i selvbestemmelsesretten over for alle voksne med betydelig og varigt nedsat psykisk funktionsevne«.</p>\r\n<p class=\"AendringMedNummer\">\r\n   <span class=\"AendringNr\">3.</span> Efter § 122 indsættes i <span class=\"Italic\">kapitel 24</span> før overskriften før § 124:</p>\r\n<p class=\"ParagrafGruppeOverskrift\">\r\n   <span>»Husorden</span>\r\n</p>\r\n<p class=\"Paragraf\" id=\"id946657b7-f192-4e30-9472-56ac18c0ed06\">\r\n   <span class=\"ParagrafNr\">§ 123.</span> Lederen af et bo- eller dagtilbud efter denne lov kan fastsætte en vejledende husorden, der angiver de nærmere regler og retningslinjer for ophold på bo- eller dagtilbuddets fællesarealer.</p>\r\n<p class=\"Stk2\">\r\n   <span class=\"StkNr\" id=\"ida652f10c-2ef0-40b5-a832-d6a143b717da\">Stk. 2.</span> Beboerne i bo- eller dagtilbuddet og deres pårørende skal inddrages i udarbejdelsen af en husorden efter stk. 1.</p>\r\n<p class=\"Stk2\">\r\n   <span class=\"StkNr\" id=\"id12c0e0df-641b-4f18-9d35-16b9ad941a3f\">Stk. 3.</span> Er der fastsat en husorden, jf. stk. 1, skal personer, der har taget ophold i bo- eller dagtilbuddet, gøres bekendt med denne.«</p>\r\n<p class=\"AendringMedNummer\">\r\n   <span class=\"AendringNr\">4.</span> <span class=\"Italic\">Overskriften</span> før § 124 affattes således:</p>\r\n<p class=\"ParagrafGruppeOverskrift\">\r\n   <span>»Formål og anvendelsesområde«.</span>\r\n</p>\r\n<p class=\"AendringMedNummer\">\r\n   <span class=\"AendringNr\">5.</span> I <span class=\"Italic\">§ 124, stk. 1,</span> ændres »dette afsnit« til: »§§ 124 b-137 d«.</p>\r\n<p class=\"AendringMedNummer\">\r\n   <span class=\"AendringNr\">6.</span> I <span class=\"Italic\">§ 124</span> indsættes efter stk. 1 som nyt stykke:</p>\r\n<p class=\"Stk2\">\r\n   <span class=\"StkNr\" id=\"idc1cff496-0318-48b7-89c3-6ef605340c15\">»Stk. 2.</span> Anvendelse af magt og andre indgreb i selvbestemmelsesretten må alene ske for at sikre personens omsorg, værdighed og tryghed eller tilgodese hensynet til fællesskabet på bo- eller dagtilbuddet eller hensynet til andre.«</p>\r\n<p class=\"Rykningsklausul\">Stk. 2-4 bliver herefter stk. 3-5.</p>\r\n<p class=\"AendringMedNummer\">\r\n   <span class=\"AendringNr\">7.</span> <span class=\"Italic\">§ 124, stk. 5,</span> ophæves.</p>\r\n<p class=\"AendringMedNummer\">\r\n   <span class=\"AendringNr\">8.</span> Før § 124 a indsættes:</p>\r\n<p class=\"ParagrafGruppeOverskrift\">\r\n   <span>»Målgruppe«.</span>\r\n</p>\r\n<p class=\"AendringMedNummer\">\r\n   <span class=\"AendringNr\">9.</span> I <span class=\"Italic\">§ 124 a, 1. pkt.,</span> ændres »§§ 124-137« til: »§§ 124 b-135 b«, »samt« ændres til: »eller«, og »§§ 125-129 a« ændres til: »§§ 124 b-129 a«.</p>\r\n<p class=\"AendringMedNummer\">\r\n   <span class=\"AendringNr\">10.</span> Efter § 124 a indsættes før overskriften før § 125:</p>\r\n<p class=\"ParagrafGruppeOverskrift\">\r\n   <span>»Fysisk guidning</span>\r\n</p>\r\n<p class=\"Paragraf\" id=\"idfa8ca221-ab0b-409a-b67d-de5690bcdb01\">\r\n   <span class=\"ParagrafNr\">§ 124 b.</span> Personalet kan anvende fysisk guidning over for personer som led i omsorgen, herunder for at sikre tryghed og trivsel på bo- og dagtilbud. Fysisk guidning kan anvendes</p>\r\n<p class=\"Liste1\">\r\n   <span class=\"Liste1Nr\" id=\"id532e4c3a-2ca0-4ad7-8674-e7a3a22cb469\">1)</span> af hensyn til personen selv for at sikre dennes tryghed og værdighed,</p>\r\n<p class=\"Liste1\">\r\n   <span class=\"Liste1Nr\" id=\"idd8fec289-cae5-4443-b40d-d5044123d2a0\">2)</span> af hensyn til andre i situationer, hvor personens adfærd er grænseoverskridende eller konfliktskabende, eller</p>\r\n<p class=\"Liste1\">\r\n   <span class=\"Liste1Nr\" id=\"idd15852ea-7433-4d21-982b-e45cca94edb7\">3)</span> i situationer, hvor en beboer på et bo- eller dagtilbud er gået ind i en anden beboers egen bolig, uden at den anden beboer ønsker det.</p>\r\n<p class=\"Stk2\">\r\n   <span class=\"StkNr\" id=\"id2e2f40f5-8662-47ec-97d2-f90dd68eaf09\">Stk. 2.</span> Fysisk guidning efter stk. 1 må ikke indebære fastholdelse.</p>\r\n<p class=\"Stk2\">\r\n   <span class=\"StkNr\" id=\"id5ccd0870-f299-4b74-8143-a3425e8fe2f2\">Stk. 3.</span> Fysisk guidning er ikke magtanvendelse eller et indgreb i selvbestemmelsesretten. Der skal derfor ikke ske registrering og indberetning efter § 135 a.</p>\r\n<p class=\"ParagrafGruppeOverskrift\">\r\n   <span>Afværgehjælp</span>\r\n</p>\r\n<p class=\"Paragraf\" id=\"id61fb2b97-e4f8-4db8-8c0c-3155409f3487\">\r\n   <span class=\"ParagrafNr\">§ 124 c.</span> Personalet kan kortvarigt fastholde eller føre en person væk fra en situation, når det er nødvendigt for at afværge, at vedkommende forårsager væsentlig ødelæggelse af indbo eller andre værdier.</p>\r\n<p class=\"ParagrafGruppeOverskrift\">\r\n   <span>Fastholdelse m.v.</span>\r\n</p>\r\n<p class=\"Paragraf\" id=\"idc1f9388b-c45c-468d-b235-b24a7feed91d\">\r\n   <span class=\"ParagrafNr\">§ 124 d.</span> Personalet kan fastholde, tilbageholde eller føre en person tilbage til boligen eller til et andet opholdsrum, når personen udviser en adfærd, der er til fare for den pågældende selv eller andre.</p>\r\n<p class=\"Stk2\">\r\n   <span class=\"StkNr\" id=\"id225c9dc3-a4e7-4804-846b-0ecbb19a8a54\">Stk. 2.</span> En person, over for hvem der er foretaget indgreb efter stk. 1 for at forhindre den pågældende i at forlade boligen eller et opholdsrum eller for at føre den pågældende tilbage til boligen eller et opholdsrum, kan begære indgrebet indbragt for retten efter reglerne i retsplejelovens kapitel 43 a.</p>\r\n<p class=\"Stk2\">\r\n   <span class=\"StkNr\" id=\"idd4e96803-5f9a-43d0-a204-7ec1b49ca4b1\">Stk. 3.</span> Begæring efter stk. 2 kan indgives af en pårørende, en værge, en fremtidsfuldmægtig eller en anden repræsentant for den person, som foranstaltningen vedrører, når den person, som foranstaltningen vedrører, ikke selv er i stand til at indgive begæring.«</p>\r\n<p class=\"AendringMedNummer\">\r\n   <span class=\"AendringNr\">11.</span> <span class=\"Italic\">Overskriften </span>før § 125 affattes således:</p>\r\n<p class=\"ParagrafGruppeOverskrift\">\r\n   <span>»Særlige døråbnere«.</span>\r\n</p>\r\n<p class=\"AendringMedNummer\">\r\n   <span class=\"AendringNr\">12.</span> <span class=\"Italic\">§ 125, stk. 1 </span>og<span class=\"Italic\"> 2, </span>ophæves.</p>\r\n<p class=\"Rykningsklausul\">Stk. 3 og 4 bliver herefter stk. 1 og 2.</p>\r\n<p class=\"AendringMedNummer\">\r\n   <span class=\"AendringNr\">13.</span> I <span class=\"Italic\">§ 125, stk. 4, 1. pkt.,</span> der bliver stk. 2, 1. pkt., ændres »stk. 3« til: »stk. 1«, og i <span class=\"Italic\">stk. 4, 2. pkt.,</span> der bliver stk. 2, 2. pkt., ændres »stk. 3« til: »stk. 1«, og »§ 127« ændres til: »§§ 124 d eller 136 d«.</p>\r\n<p class=\"AendringMedNummer\">\r\n   <span class=\"AendringNr\">14.</span> <span class=\"Italic\">Overskriften</span> før § 126, <span class=\"Italic\">§ 126, § 126 a, overskriften</span> før § 127 og <span class=\"Italic\">§ 127 </span>ophæves.</p>\r\n<p class=\"AendringMedNummer\">\r\n   <span class=\"AendringNr\">15.</span> Efter § 128 indsættes før overskriften før § 129:</p>\r\n<p class=\"ParagrafGruppeOverskrift\">\r\n   <span>»Tryghedsskabende velfærdsteknologi</span>\r\n</p>\r\n<p class=\"Paragraf\" id=\"id5548f0c2-8f59-499d-9601-8ce88a328eb9\">\r\n   <span class=\"ParagrafNr\">§ 128 a.</span> Børne- og socialministeren nedsætter et råd, som skal fremsætte en indstilling til børne- og socialministeren om, hvilke former for tryghedsskabende velfærdsteknologi der kan anvendes efter afsnit VII i denne lov.</p>\r\n<p class=\"Stk2\">\r\n   <span class=\"StkNr\" id=\"id0895a5d6-fb08-45d6-b5a9-3f1d7d7e503d\">Stk. 2.</span> Børne- og socialministeren fastsætter en forretningsorden for rådet.</p>\r\n<p class=\"Stk2\">\r\n   <span class=\"StkNr\" id=\"id408fde60-84a7-4f3e-b240-70f653c9efeb\">Stk. 3.</span> Børne- og socialministeren fastsætter på baggrund af rådets indstilling efter stk. 1 regler om, hvilke former for tryghedsskabende velfærdsteknologi der kan anvendes efter afsnit VII i denne lov.</p>\r\n<p class=\"Paragraf\" id=\"id757a706b-8870-47a7-95b4-ff3f601e61f4\">\r\n   <span class=\"ParagrafNr\">§ 128 b.</span> Kommunalbestyrelsen kan træffe afgørelse om at anvende tryghedsskabende velfærdsteknologi for en person i en afgrænset periode, når der er risiko for personskade og forholdene i det enkelte tilfælde gør det påkrævet for at afværge denne risiko, jf. dog § 136 e.</p>\r\n<p class=\"ParagrafGruppeOverskrift\">\r\n   <span>Låsning og sikring af yderdøre og vinduer</span>\r\n</p>\r\n<p class=\"Paragraf\" id=\"ida4d3859d-e54b-4d26-b73c-d6cbe9da60ef\">\r\n   <span class=\"ParagrafNr\">§ 128 c.</span> Kommunalbestyrelsen kan træffe afgørelse om at låse eller på anden vis sikre yderdøre eller vinduer til en beboers egen bolig på botilbud i en afgrænset periode, når der er risiko for, at beboeren vil forlade sin bolig og derved udsætte sig selv eller andre for fare.</p>\r\n<p class=\"Stk2\">\r\n   <span class=\"StkNr\" id=\"id2add2541-51a9-48ed-8245-b8c021e1834c\">Stk. 2.</span> Afgørelser efter stk. 1 kan ikke omfatte aflåsning af døre til botilbuddets indendørs fællesarealer.</p>\r\n<p class=\"Stk2\">\r\n   <span class=\"StkNr\" id=\"id7cf7dec4-1a8d-45da-902e-b97c510298cb\">Stk. 3.</span> Der skal altid være mindst én uaflåst dør i beboerens egen bolig.«</p>\r\n<p class=\"AendringMedNummer\">\r\n   <span class=\"AendringNr\">16.</span> I<span class=\"Italic\"> § 129, stk. 1,</span> ændres »stk. 2« til: »§ 136 f«.</p>\r\n<p class=\"AendringMedNummer\">\r\n   <span class=\"AendringNr\">17.</span> <span class=\"Italic\">§ 129, stk. 2, 3 </span>og <span class=\"Italic\">6,</span> ophæves.</p>\r\n<p class=\"Rykningsklausul\">Stk. 4 og 5 bliver herefter stk. 2 og 3.</p>\r\n<p class=\"AendringMedNummer\">\r\n   <span class=\"AendringNr\">18.</span> I <span class=\"Italic\">§ 129, stk. 5,</span> der bliver stk. 3, udgår »og 2«.</p>\r\n<p class=\"AendringMedNummer\">\r\n   <span class=\"AendringNr\">19.</span> I <span class=\"Italic\">§ 130</span> ændres »126 a, 127 og 128« til: »128, 128 b og 128 c og § 136 a, stk. 3,«, og <span class=\"Italic\">nr. 1</span> ophæves.</p>\r\n<p class=\"Rykningsklausul\">Nr. 2-4 bliver herefter nr. 1-3.</p>\r\n<p class=\"AendringMedNummer\">\r\n   <span class=\"AendringNr\">20.</span> I <span class=\"Italic\">§ 131, stk. 1, 1. pkt.,</span> og<span class=\"Italic\"> stk. 2, nr. 1,</span> ændres »§ 129« til: »§ 129 eller § 136 f, stk. 3, 2. pkt.,«.</p>\r\n<p class=\"AendringMedNummer\">\r\n   <span class=\"AendringNr\">21.</span> I <span class=\"Italic\">§ 132, stk. 1, nr. 1, </span>ændres »tilbageholdelse i boligen m.v. efter § 127« til: »fastholdelse m.v. efter §§ 124 d og 136 d«.</p>\r\n<p class=\"AendringMedNummer\">\r\n   <span class=\"AendringNr\">22.</span> <span class=\"Italic\">Overskriften </span>før § 133 affattes således:</p>\r\n<p class=\"ParagrafGruppeOverskrift\">\r\n   <span>»Klageadgang«.</span>\r\n</p>\r\n<p class=\"AendringMedNummer\">\r\n   <span class=\"AendringNr\">23.</span> <span class=\"Italic\">§ 133</span> affattes således:</p>\r\n<p class=\"Paragraf\" id=\"id33f40654-f333-49f8-b62c-545c49d9a1b7\">\r\n   <span class=\"ParagrafNr\">»§ 133.</span> Klager over personalets anvendelse af reglerne i §§ 124 b-124 d, § 136 a, stk. 1, og §§ 136 c-136 e kan indbringes for kommunalbestyrelsen af den person, som foranstaltningen vedrører.</p>\r\n<p class=\"Stk2\">\r\n   <span class=\"StkNr\" id=\"id17e5f59d-e30f-49cc-9e99-7e50587bc847\">Stk. 2. </span> Klager over afgørelser truffet efter § 125, §§ 128-128 c, § 136 a, stk. 3, § 137 b og § 137 c, stk. 2, kan indbringes for Ankestyrelsen efter reglerne i kapitel 10 i lov om retssikkerhed og administration på det sociale område af den person, som afgørelsen vedrører.</p>\r\n<p class=\"Stk2\">\r\n   <span class=\"StkNr\" id=\"id1bd4b98c-3b98-4731-b8e8-b1cd2f21570d\">Stk. 3.</span> En pårørende, en værge, en fremtidsfuldmægtig eller en anden repræsentant for den person, som foranstaltningen vedrører, kan indbringe en klage efter stk. 1 og 2, når den person, som foranstaltningen eller afgørelsen vedrører, ikke selv er i stand til at klage.«</p>\r\n<p class=\"AendringMedNummer\">\r\n   <span class=\"AendringNr\">24.</span> I <span class=\"Italic\">§ 134, stk. 1,</span> ændres »§§ 129 og 129 a« til: »§§ 129 og 129 a og § 136 f, stk. 3, 2. pkt.,«.</p>\r\n<p class=\"AendringMedNummer\">\r\n   <span class=\"AendringNr\">25.</span> <span class=\"Italic\">§ 135</span> affattes således:</p>\r\n<p class=\"Paragraf\" id=\"idd1494e7d-c036-402b-88e7-289e3bc32824\">\r\n   <span class=\"ParagrafNr\">»§ 135.</span> Ved henvendelse til Ankestyrelsen, inden 4 uger efter at klageren har fået meddelelse om Ankestyrelsens afgørelse, kan klageren kræve afgørelsen forelagt retten efter reglerne i retsplejelovens kapitel 43 a, når afgørelsen omhandler optagelse i særlige botilbud efter §§ 129 eller 129 a eller § 136 f, stk. 3, 2. pkt.«</p>\r\n<p class=\"AendringMedNummer\">\r\n   <span class=\"AendringNr\">26.</span> Efter § 135 indsættes efter overskriften før § 136:</p>\r\n<p class=\"Paragraf\" id=\"ideb0bc8fd-b2ef-4b12-af85-97692c899349\">\r\n   <span class=\"ParagrafNr\">»§ 135 a.</span> Indgreb efter §§ 124 c-129 a, 136 a, 136 c, 136 d og 136 f skal registreres af det personale, som har foretaget indgrebet, og indberettes til personalelederen. Personalelederen skal sørge for, at alle indberetninger bliver sendt videre til den kommunalbestyrelse, der har ansvaret for tilbuddet til den pågældende person, jf. §§ 9 og 9 b i lov om retssikkerhed og administration på det sociale område, og til kommunalbestyrelsen i den kommune, der fører det driftsorienterede tilsyn med tilbuddet, jf. § 148 a i denne lov eller § 2 i lov om socialtilsyn.</p>\r\n<p class=\"Stk2\">\r\n   <span class=\"StkNr\" id=\"id4a2040e4-0a4f-4649-991e-c079a34c9953\">Stk. 2.</span> Har indgrebet fundet sted på et kommunalt eller regionalt tilbud, skal personalelederen endvidere orientere den kommunale eller regionale driftsherre om magtanvendelsen.</p>\r\n<p class=\"Stk2\">\r\n   <span class=\"StkNr\" id=\"idc6b20107-eb93-4dc1-aa9a-c40a679ba09d\">Stk. 3.</span> Personalelederen skal jævnligt orientere personens pårørende, fremtidsfuldmægtige, værge eller anden repræsentant om, hvilke indgreb der er foretaget over for personen.</p>\r\n<p class=\"Stk2\">\r\n   <span class=\"StkNr\" id=\"idba12fd88-dfa7-4c5b-8034-80191c7cdf58\">Stk. 4.</span> Kommunalbestyrelsen skal udarbejde handleplaner i overensstemmelse med § 141 for personer, over for hvem der foretages indgreb som nævnt i stk. 1.</p>\r\n<p class=\"ParagrafGruppeOverskrift\">\r\n   <span>Bemyndigelser</span>\r\n</p>\r\n<p class=\"Paragraf\" id=\"iddf290c74-e79f-457e-a888-9fce0bc346e8\">\r\n   <span class=\"ParagrafNr\">§ 135 b.</span> Børne- og socialministeren fastsætter nærmere regler om iværksættelse af foranstaltninger, registrering, indberetning og udarbejdelse af handleplaner efter bestemmelserne i kapitel 24, 24 a og 24 b.</p>\r\n<p class=\"Stk2\">\r\n   <span class=\"StkNr\" id=\"id6fa221a0-2f29-4208-915e-42bee3eeb4c4\">Stk. 2.</span> Børne- og socialministeren fastsætter nærmere regler om udpegning af advokater, der yder hjælp i sager efter §§ 124 d, 129, 129 a og 136 d, og om advokaternes medvirken ved sagens behandling, jf. § 132.«</p>\r\n<p class=\"AendringMedNummer\">\r\n   <span class=\"AendringNr\">27.</span> <span class=\"Italic\">Overskriften</span> før § 136 og <span class=\"Italic\">§ 136</span> ophæves, og i stedet indsættes:</p>\r\n<p class=\"Kapitel\" id=\"id6c37971b-9643-4b1c-ba8e-571731633dd0\">\r\n   <span>»Kapitel 24 a</span>\r\n</p>\r\n<p class=\"KapitelOverskrift2\">Magtanvendelse og andre indgreb i selvbestemmelsesretten over for personer med betydelig og varigt nedsat psykisk funktionsevne, som ikke er en konsekvens af demens eller anden erhvervet og fremadskridende mental svækkelse</p>\r\n<p class=\"ParagrafGruppeOverskrift\">\r\n   <span>Målgruppe</span>\r\n</p>\r\n<p class=\"Paragraf\" id=\"id3f498bbc-c509-4896-ab71-c80cf951fb85\">\r\n   <span class=\"ParagrafNr\">§ 136.</span> Bestemmelserne i dette kapitel gælder for personer med betydelig og varigt nedsat psykisk funktionsevne, som ikke er en konsekvens af en erhvervet og fremadskridende mental svækkelse, der får personlig og praktisk hjælp eller socialpædagogisk bistand m.v. efter §§ 83-87, behandling efter §§ 101 og 102 eller aktiverende tilbud efter §§ 103 og 104, og som ikke samtykker i en foranstaltning efter § 136 a. Det er en forudsætning, at der foreligger den fornødne faglige dokumentation for den nedsatte psykiske funktionsevne.</p>\r\n<p class=\"ParagrafGruppeOverskrift\">\r\n   <span>Kortvarig fastholdelse i personlig hygiejne-situationer</span>\r\n</p>\r\n<p class=\"Paragraf\" id=\"id087b332b-7ff9-4cce-b918-ed46a6d7699b\">\r\n   <span class=\"ParagrafNr\">§ 136 a.</span> Personalet kan kortvarigt fastholde en person i personlig hygiejne-situationer, når dette er nødvendigt for at sikre personens omsorg, sikkerhed eller værdighed.</p>\r\n<p class=\"Stk2\">\r\n   <span class=\"StkNr\" id=\"idca28640f-b6e9-4c32-b686-971c15f369e0\">Stk. 2. </span> Personalelederen skal på baggrund af indberetningen, jf. § 135 a, stk. 1, vurdere, om der er behov for at anmode kommunalbestyrelsen om at træffe afgørelse om tilladelse til kortvarig fastholdelse i personlig hygiejne-situationer, jf. stk. 3. Er der anvendt kortvarig fastholdelse efter stk. 1 mere end én gang inden for 6 måneder over for den pågældende person, er personalelederen forpligtet til at anmode kommunalbestyrelsen om en sådan afgørelse.</p>\r\n<p class=\"Stk2\">\r\n   <span class=\"StkNr\" id=\"id5eebf444-4808-454b-bcc7-c38093f4c43b\">Stk. 3.</span> Kommunalbestyrelsen kan efter anmodning fra personalelederen, jf. stk. 2, træffe en tidsbegrænset afgørelse om, at personalet kortvarigt kan fastholde en person i personlig hygiejne-situationer, når dette er nødvendigt for at sikre personens omsorg, sikkerhed eller værdighed. Det skal samtidig gennem handleplanen, jf. § 135 a, stk. 4, søges sikret, at magtanvendelse i personlig hygiejne-situationer i fremtiden kan undgås.</p>\r\n<p class=\"Kapitel\" id=\"ide7bd2edc-1f88-406b-9f72-b3e0b6bc8bad\">\r\n   <span>Kapitel 24 b</span>\r\n</p>\r\n<p class=\"KapitelOverskrift2\">Magtanvendelse og andre indgreb i selvbestemmelsesretten over for personer med betydelig og varigt nedsat psykisk funktionsevne, som er en konsekvens af demens eller anden erhvervet og fremadskridende mental svækkelse</p>\r\n<p class=\"ParagrafGruppeOverskrift\">\r\n   <span>Målgruppe</span>\r\n</p>\r\n<p class=\"Paragraf\" id=\"id8d2bb9fb-3fde-478a-85b2-95a84701a211\">\r\n   <span class=\"ParagrafNr\">§ 136 b.</span> Bestemmelserne i dette kapitel gælder for personer med betydelig og varigt nedsat psykisk funktionsevne, som er en konsekvens af en erhvervet og fremadskridende mental svækkelse, der får personlig og praktisk hjælp eller socialpædagogisk bistand m.v. efter §§ 83-87, behandling efter §§ 101 og 102 eller aktiverende tilbud efter §§ 103 og 104, og som ikke samtykker i en foranstaltning efter §§ 136 c-136 f. Det er en forudsætning, at der foreligger den fornødne faglige dokumentation for den nedsatte psykiske funktionsevne.</p>\r\n<p class=\"ParagrafGruppeOverskrift\">\r\n   <span>Kortvarig fastholdelse i personlig hygiejne-situationer</span>\r\n</p>\r\n<p class=\"Paragraf\" id=\"id26b9686e-5f77-4aa6-8808-2bda949295b4\">\r\n   <span class=\"ParagrafNr\">§ 136 c.</span> Personalet kan kortvarigt fastholde en person i personlig hygiejne-situationer, når dette er nødvendigt for at sikre personens omsorg, sikkerhed eller værdighed.</p>\r\n<p class=\"Stk2\">\r\n   <span class=\"StkNr\" id=\"id01b6c80a-6f73-460f-a89e-574130982a54\">Stk. 2.</span> Det skal gennem handleplanen, jf. § 135 a, stk. 4, søges sikret, at magtanvendelse i personlig hygiejne-situationer i fremtiden kan undgås.</p>\r\n<p class=\"ParagrafGruppeOverskrift\">\r\n   <span>Fastholdelse m.v. ved meget grænseoverskridende eller meget konfliktskabende adfærd</span>\r\n</p>\r\n<p class=\"Paragraf\" id=\"ida8df4cbc-1934-4c76-8ae2-4468d910ea66\">\r\n   <span class=\"ParagrafNr\">§ 136 d.</span> Personalet kan fastholde, tilbageholde eller føre en person tilbage til egen bolig eller til et andet opholdsrum, hvis det er nødvendigt for at sikre en eller flere andres tryghed, værdighed og sikkerhed, når personen udviser en adfærd, der er meget grænseoverskridende eller meget konfliktskabende over for de øvrige personer på bo- og dagtilbuddet, eller i situationer, hvor en beboer på et bo- eller dagtilbud er gået ind i en anden beboers egen bolig, uden at den anden beboer ønsker det.</p>\r\n<p class=\"Stk2\">\r\n   <span class=\"StkNr\" id=\"id2b651e13-bc10-4073-8b42-22cce031ca8d\">Stk. 2.</span> En person, over for hvem der er foretaget indgreb efter stk. 1 for at forhindre den pågældende i at forlade boligen eller et opholdsrum eller for at føre den pågældende tilbage til boligen eller et opholdsrum, kan begære indgrebet indbragt for retten efter reglerne i retsplejelovens kapitel 43 a.</p>\r\n<p class=\"Stk2\">\r\n   <span class=\"StkNr\" id=\"id728088c6-c73d-418e-8217-e4511024165f\">Stk. 3.</span> Begæring efter stk. 2 kan indgives af en pårørende, en værge, en fremtidsfuldmægtig eller en anden repræsentant for den person, som foranstaltningen vedrører, når den person, som foranstaltningen vedrører, ikke selv er i stand til at indgive begæring.</p>\r\n<p class=\"ParagrafGruppeOverskrift\">\r\n   <span>Tryghedsskabende velfærdsteknologi</span>\r\n</p>\r\n<p class=\"Paragraf\" id=\"idb348d868-d0ae-4e6c-b4cc-982278d7a8bb\">\r\n   <span class=\"ParagrafNr\">§ 136 e.</span> Personalet kan som led i omsorgen anvende tryghedsskabende velfærdsteknologi for at sikre personens tryghed, værdighed og omsorg, medmindre den pågældende modsætter sig anvendelsen.</p>\r\n<p class=\"Stk2\">\r\n   <span class=\"StkNr\" id=\"id405cbff5-7461-41e1-9ed9-3fffa3959c61\">Stk. 2.</span> For personer, der har oprettet en fremtidsfuldmagt, der omfatter forhold efter stk. 1, og som er sat i kraft, jf. § 7, stk. 1, i lov om fremtidsfuldmagter, kan fremtidsfuldmægtigen modsætte sig anvendelsen af tryghedsskabende velfærdsteknologi efter stk. 1. For personer, for hvem der er beskikket en værge efter værgemålsloven, som omfatter forhold efter stk. 1, kan værgen modsætte sig anvendelsen af tryghedsskabende velfærdsteknologi efter stk. 1.</p>\r\n<p class=\"Stk2\">\r\n   <span class=\"StkNr\" id=\"idc9cb7d26-647a-449d-8ef3-a5ad392b46eb\">Stk. 3.</span> Anvendelse af tryghedsskabende velfærdsteknologi er ikke magtanvendelse eller et indgreb i selvbestemmelsesretten, medmindre den pågældende person, dennes fremtidsfuldmægtige eller dennes værge modsætter sig anvendelsen, jf. stk. 1 og 2. Der skal derfor ikke ske registrering og indberetning efter § 135 a.</p>\r\n<p class=\"Stk2\">\r\n   <span class=\"StkNr\" id=\"idaa22fa23-0f5a-4ab4-bf4f-a0d35b21b5cb\">Stk. 4.</span> Den pågældende person, dennes fremtidsfuldmægtige eller dennes værge skal forud for anvendelsen af teknologierne informeres om brugen af disse.</p>\r\n<p class=\"Stk2\">\r\n   <span class=\"StkNr\" id=\"idd660cf29-11c4-47cf-b9e2-9677958ed5aa\">Stk. 5.</span> Modsætter den pågældende person, dennes fremtidsfuldmægtige eller dennes værge sig, kan kommunalbestyrelsen træffe afgørelse om anvendelse af tryghedsskabende velfærdsteknologi, jf. § 128 b. Afgørelsen kan gøres tidsubegrænset. I forbindelse med afgørelsen skal fremtidsfuldmægtigen og værgen høres om kommunalbestyrelsens vurdering.</p>\r\n<p class=\"ParagrafGruppeOverskrift\">\r\n   <span>Optagelse i særlige botilbud uden samtykke</span>\r\n</p>\r\n<p class=\"Paragraf\" id=\"idfd3f5795-001b-4faa-bc28-800285665c77\">\r\n   <span class=\"ParagrafNr\">§ 136 f.</span> For personer, der ikke modsætter sig flytning, men som mangler evnen til at give informeret samtykke til en flytning, kan kommunalbestyrelsen træffe afgørelse om optagelse i et bestemt botilbud, hvis kommunalbestyrelsens indstilling tiltrædes af den værge, Familieretshuset har beskikket, jf. § 131, stk. 4, eller tiltrædes af fremtidsfuldmægtigen for personer, der har oprettet en fremtidsfuldmagt, der omfatter dette forhold, og som er sat i kraft, jf. § 7, stk. 1, i lov om fremtidsfuldmagter, når</p>\r\n<p class=\"Liste1\">\r\n   <span class=\"Liste1Nr\" id=\"idd43cc965-bd34-4f5a-a7d8-e43df2f01d9d\">1)</span> ophold i et botilbud med tilknyttet service er påkrævet, for at den pågældende kan få den nødvendige hjælp, og</p>\r\n<p class=\"Liste1\">\r\n   <span class=\"Liste1Nr\" id=\"idfcae1e44-41a9-4507-8c3c-1736f02f8c0a\">2)</span> det i det konkrete tilfælde vurderes omsorgsmæssigt at være mest hensigtsmæssigt for den pågældende.</p>\r\n<p class=\"Stk2\">\r\n   <span class=\"StkNr\" id=\"ide7c9c48a-2a2b-4d4c-996d-1f1b527aa1d0\">Stk. 2.</span> Det skal indgå i kommunalbestyrelsens vurdering efter stk. 1, hvis en eventuel ægtefælle, samlever eller anden pårørende ikke længere kan varetage den nødvendige hjælp til og opsyn med den person, som kommunalbestyrelsen træffer afgørelse om efter stk. 1.</p>\r\n<p class=\"Stk2\">\r\n   <span class=\"StkNr\" id=\"id02f66b16-758e-46d1-a5cf-7f1e8600e575\">Stk. 3.</span> Kommunalbestyrelsens afgørelse efter stk. 1 kan påklages til Familieretshuset. Kan kommunalbestyrelsens indstilling ikke tiltrædes af værgen eller fremtidsfuldmægtigen efter stk. 1, indstiller kommunalbestyrelsen til Familieretshuset at træffe afgørelse om optagelse eller flytning til et bestemt botilbud efter stk. 1.</p>\r\n<p class=\"Stk2\">\r\n   <span class=\"StkNr\" id=\"id0805ee5b-759c-4e9f-a7a4-cc3c84831a13\">Stk. 4.</span> Modsætter personen sig flytning, vil optagelse i et særligt botilbud uden samtykke ikke kunne ske efter stk. 1, men efter § 129, stk. 1.«</p>\r\n<p class=\"AendringMedNummer\">\r\n   <span class=\"AendringNr\">28.</span> <span class=\"Italic\">Overskriften</span> før § 137 ophæves.</p>\r\n<p class=\"AendringMedNummer\">\r\n   <span class=\"AendringNr\">29.</span> <span class=\"Italic\">§ 137</span> ophæves.</p>\r\n<p class=\"AendringMedNummer\">\r\n   <span class=\"AendringNr\">30.</span> <span class=\"Italic\">Overskriften</span> før § 137 a ophæves, og i stedet indsættes:</p>\r\n<p class=\"Kapitel\" id=\"idb7eb865b-f285-4fbd-bc31-e7abc9416f4e\">\r\n   <span>»Kapitel 24 c</span>\r\n</p>\r\n<p class=\"KapitelOverskrift2\">Regulering af besøgsrestriktioner m.v.«</p>\r\n<p class=\"AendringMedNummer\">\r\n   <span class=\"AendringNr\">31.</span> I <span class=\"Italic\">§ 137 d, stk. 6, </span>ændres »§ 133, stk. 1« til: »§ 133, stk. 2«.</p>\r\n<p class=\"AendringMedNummer\">\r\n   <span class=\"AendringNr\">32.</span> <span class=\"Italic\">Overskriften</span> til kapitel 24 a ophæves, og i stedet indsættes:</p>\r\n<p class=\"Kapitel\" id=\"id664db5e2-6991-4ff5-aa22-23572182d10c\">\r\n   <span>»Kapitel 24 d</span>\r\n</p>\r\n<p class=\"KapitelOverskrift2\">Fuldbyrdelse af strafferetlige foranstaltninger m.v.«</p>\r\n<p class=\"CentreretParagraf\">§ 2</p>\r\n<p class=\"Paragraf\">I lov om retssikkerhed og administration på det sociale område, jf. lovbekendtgørelse nr. 1064 af 21. august 2018, som ændret ved § 8 i lov nr. 1430 af 5. december 2018, § 9 i lov nr. 1526 af 18. december 2018, § 12 i lov nr. 1701 af 27. december 2018, § 61 i lov nr. 1705 af 27. december 2018 og § 14 i lov nr. 1711 af 27. december 2018, foretages følgende ændring:</p>\r\n<p class=\"AendringMedNummer\">\r\n   <span class=\"AendringNr\">1.</span> <span class=\"Italic\">§ 73, stk. 1, nr. 1, </span>ophæves.</p>\r\n<p class=\"Rykningsklausul\">Nr. 2 og 3 bliver herefter nr. 1 og 2.</p>\r\n<p class=\"CentreretParagraf\">§ 3</p>\r\n<p class=\"Paragraf\">I lov nr. 649 af 8. juni 2017 om tilkøb af socialpædagogisk ledsagelse under ferie foretages følgende ændringer:</p>\r\n<p class=\"AendringMedNummer\">\r\n   <span class=\"AendringNr\">1.</span> I <span class=\"Italic\">§ 7</span> indsættes efter »når«: »personen udviser en adfærd, der er til fare for den pågældende selv eller andre.«, og <span class=\"Italic\">nr. 1</span> og <span class=\"Italic\">2</span> ophæves.</p>\r\n<p class=\"AendringMedNummer\">\r\n   <span class=\"AendringNr\">2.</span> I <span class=\"Italic\">§ 8</span> ændres »undtagelsesvis for en afgrænset periode anvende fysisk magt i form af at fastholde en person, hvis dette må anses for en absolut nødvendighed for at varetage omsorgspligten i personlig hygiejne-situationer« til: »kortvarigt fastholde en person i personlig hygiejne-situationer, når dette er nødvendigt for at sikre personens omsorg, sikkerhed eller værdighed«.</p>\r\n<p class=\"ParagrafOverskrift\">Økonomi- og Indenrigsministeriet</p>\r\n<p class=\"CentreretParagraf\">§ 4</p>\r\n<p class=\"Paragraf\">I lov om forpligtende kommunale samarbejder, jf. lovbekendtgørelse nr. 423 af 30. april 2018, som ændret ved § 9 i lov nr. 427 af 18. maj 2016, foretages følgende ændring:</p>\r\n<p class=\"AendringMedNummer\">\r\n   <span class=\"AendringNr\">1.</span> I <span class=\"Italic\">§ 1, stk. 2, nr. 4, litra a,</span> ændres »124-136« til: »123-136 f«.</p>\r\n<p class=\"ParagrafOverskrift\">Transport-, Bygnings- og Boligministeriet</p>\r\n<p class=\"CentreretParagraf\">§ 5</p>\r\n<p class=\"Paragraf\">I lov om almene boliger m.v., jf. lovbekendtgørelse nr. 119 af 1. februar 2019, som ændret ved § 1 i lov nr. 1322 af 27. november 2018, foretages følgende ændringer:</p>\r\n<p class=\"AendringMedNummer\">\r\n   <span class=\"AendringNr\">1.</span> I <span class=\"Italic\">§ 5</span> indsættes efter stk. 5 som nyt stykke:</p>\r\n<p class=\"Stk2\">\r\n   <span class=\"StkNr\" id=\"idb46332ed-3a50-422d-997a-c44badaddbbd\">»Stk. 6.</span> Kommunalbestyrelsen kan beslutte, at et antal almene plejeboliger, jf. stk. 2, fremover udlejes til personer under 35 år. Boligerne skal ligge samlet i en bebyggelse og kunne understøtte, at de pågældende kan leve et ungdomsliv.«</p>\r\n<p class=\"Rykningsklausul\">Stk. 6 bliver herefter stk. 7.</p>\r\n<p class=\"AendringMedNummer\">\r\n   <span class=\"AendringNr\">2.</span> I <span class=\"Italic\">§ 54</span> indsættes efter stk. 3 som nyt stykke:</p>\r\n<p class=\"Stk2\">\r\n   <span class=\"StkNr\" id=\"idab3db793-a715-4ce1-a5ef-9f111afbc1ff\">»Stk. 4.</span> Almene plejeboliger, jf. § 5, stk. 6, skal anvises til personer under 35 år. Boligorganisationen påser, at lejeren fraflytter boligen, inden lejeren fylder 35 år. Opsigelse og anvisning af anden bolig til lejeren skal ske efter § 85, stk. 4, og § 86, stk. 8, 1. pkt., i lov om leje af almene boliger. Kommunalbestyrelsens vurdering af, hvorvidt en ny bolig modsvarer lejerens behov, skal bl.a. baseres på en udredning af lejerens behov gennemført ved hjælp af voksenudredningsmetoden eller en lignende metode.«</p>\r\n<p class=\"Rykningsklausul\">Stk. 4 bliver herefter stk. 5.</p>\r\n<p class=\"AendringMedNummer\">\r\n   <span class=\"AendringNr\">3.</span> I <span class=\"Italic\">§ 55, stk. 8,</span> ændres »§ 54, stk. 4« til: »§ 54, stk. 5«.</p>\r\n<p class=\"AendringMedNummer\">\r\n   <span class=\"AendringNr\">4.</span> Efter § 56 indsættes:</p>\r\n<p class=\"Paragraf\" id=\"ide25c1972-e076-4d47-b553-5e2d70ebf995\">\r\n   <span class=\"ParagrafNr\">»§ 56 a.</span> Kommunalbestyrelsen afholder rimelige udgifter til flytning for borgere, som er opsagt efter § 85, stk. 4, i lov om leje af almene boliger. Rimelige udgifter til flytning kan omfatte udgifter til beboerindskud eller depositum og eventuelt forudbetalt leje, udgifter til flytning af møbler m.v. og udgifter til en sådan indretning af boligen, at den svarer til indretningen i den fraflyttede bolig. Kommunalbestyrelsen kan afholde udgifter som nævnt i 2. pkt., hvis en borger, som er anvist efter § 54, stk. 4, fraflytter en bolig uden at være opsagt.«</p>\r\n<p class=\"AendringMedNummer\">\r\n   <span class=\"AendringNr\">5.</span> I <span class=\"Italic\">§ 57, stk. 1 </span>og <span class=\"Italic\">2,</span> ændres »§ 54, stk. 3 og 4« til: »§ 54, stk. 3-5«, og i <span class=\"Italic\">stk. 3</span> ændres »§ 54, stk. 4« til: »§ 54, stk. 5«.</p>\r\n<p class=\"AendringMedNummer\">\r\n   <span class=\"AendringNr\">6.</span> I <span class=\"Italic\">§ 58</span> ændres »§ 54, stk. 3 og 4« til: »§ 54, stk. 3-5«.</p>\r\n<p class=\"AendringMedNummer\">\r\n   <span class=\"AendringNr\">7.</span> I <span class=\"Italic\">§ 58 c, 1. pkt.,</span> indsættes efter »54,«: »56 a,«.</p>\r\n<p class=\"AendringMedNummer\">\r\n   <span class=\"AendringNr\">8.</span> I <span class=\"Italic\">§ 58 c, 1. pkt.,</span> ændres »samt afgørelser om opsigelse efter § 62 a, stk. 4,« til: », afgørelser om opsigelse efter § 62 a, stk. 4, og afgørelser om kommunens afholdelse af istandsættelsesudgifter efter § 74 a samt kommunalbestyrelsens afgørelse om anvisning til anden bolig efter § 86, stk. 8, 1. pkt., i lov om leje af almene boliger«.</p>\r\n<p class=\"AendringMedNummer\">\r\n   <span class=\"AendringNr\">9.</span> Efter § 74 indsættes:</p>\r\n<p class=\"Paragraf\" id=\"id4e269aac-4aaf-46cf-8998-994687d76f82\">\r\n   <span class=\"ParagrafNr\">»§ 74 a.</span> Kommunalbestyrelsen afholder udgifter til istandsættelsesarbejde i almene plejeboliger, når skader er forvoldt af en lejer med en psykisk eller fysisk funktionsnedsættelse eller særlige sociale problemer, der hindrer den pågældende i at leve op til pligten til at behandle det lejede forsvarligt, jf. § 78 i lov om leje af almene boliger.«</p>\r\n<p class=\"AendringMedNummer\">\r\n   <span class=\"AendringNr\">10.</span> I <span class=\"Italic\">§ 140, stk. 1, nr. 1</span> og<span class=\"Italic\"> 2,</span> ændres »§ 5, stk. 6« til: »§ 5, stk. 7«.</p>\r\n<p class=\"CentreretParagraf\">§ 6</p>\r\n<p class=\"Paragraf\">I lov om leje af almene boliger, jf. lovbekendtgørelse nr. 228 af 9. marts 2016, som ændret bl.a. ved § 2 i lov nr. 662 af 8. juni 2016 og § 2 i lov nr. 1322 af 27. november 2018 og senest ved § 36 i lov nr. 1711 af 27. december 2018, foretages følgende ændringer:</p>\r\n<p class=\"AendringMedNummer\">\r\n   <span class=\"AendringNr\">1.</span> I <span class=\"Italic\">§ 4</span> indsættes som <span class=\"Italic\">stk. 5:</span></p>\r\n<p class=\"Stk2\">\r\n   <span class=\"StkNr\" id=\"id5ed2ff8a-13cc-4fd7-8585-6c027ef46213\">»Stk. 5.</span> Ved udlejning af en bolig i et tilbud for personer under 35 år, der er anvist lejeren af kommunalbestyrelsen efter § 54, stk. 4, i lov om almene boliger m.v., finder bestemmelserne i denne lovs §§ 39 og 40 og kapitel 12 ikke anvendelse.«</p>\r\n<p class=\"AendringMedNummer\">\r\n   <span class=\"AendringNr\">2.</span> I <span class=\"Italic\">§ 85</span> indsættes som <span class=\"Italic\">stk. 4:</span></p>\r\n<p class=\"Stk2\">\r\n   <span class=\"StkNr\" id=\"idf92be5bf-4ef9-4281-adcc-5902a350ad02\">»Stk. 4.</span> Udlejeren skal opsige en lejeaftale vedrørende en bolig i et tilbud for personer under 35 år, der er anvist lejeren af kommunalbestyrelsen efter § 54, stk. 4, i lov om almene boliger m.v., med den virkning, at lejeaftalen udløber, inden lejeren fylder 35 år. Er udlejeren en anden end kommunalbestyrelsen, skal opsigelse efter 1. pkt. ske, når kommunalbestyrelsen anmoder herom.«</p>\r\n<p class=\"AendringMedNummer\">\r\n   <span class=\"AendringNr\">3.</span> I <span class=\"Italic\">§ 86</span> indsættes efter stk. 7 som nyt stykke:</p>\r\n<p class=\"Stk2\">\r\n   <span class=\"StkNr\" id=\"id8afc3230-d58e-41a0-b5d0-68c5cc1d89f0\">»Stk. 8.</span> Opsigelse efter § 85, stk. 4, kan kun ske, når lejeren senest 3 måneder inden opsigelsesvarslets udløb, jf. § 88, stk. 1, 2. pkt., af kommunalbestyrelsen anvises en anden passende bolig, der modsvarer lejerens behov. Den anviste bolig skal være til lejerens rådighed fra det tidspunkt, hvor lejeaftalen ophører. Anvises lejeren en anden bolig senere end 3 måneder inden opsigelsesvarslets udløb, udløber lejetiden, 3 måneder efter at tilbuddet om en anden bolig er kommet frem til lejeren. Det skal endvidere fremgå af udlejerens opsigelse, at kommunalbestyrelsen tilbyder at afholde de udgifter, der er forbundet med flytningen, jf. § 56 a i lov om almene boliger.«</p>\r\n<p class=\"Rykningsklausul\">Stk. 8 bliver herefter stk. 9.</p>\r\n<p class=\"AendringMedNummer\">\r\n   <span class=\"AendringNr\">4.</span> I <span class=\"Italic\">§ 87</span> indsættes som <span class=\"Italic\">stk. 6:</span></p>\r\n<p class=\"Stk2\">\r\n   <span class=\"StkNr\" id=\"ide8bf490b-4c83-4053-9fb4-cce5dc81b679\">»Stk. 6.</span> Stk. 1-3 finder ikke anvendelse på en lejeaftale vedrørende en bolig i et tilbud for personer under 35 år, jf. § 5, stk. 6, i lov om almene boliger m.v. For en sådan bolig skal det fremgå af lejeaftalen, at lejeforholdet ophører ved udlejerens opsigelse efter § 85, stk. 4. Indholdet af § 85, stk. 4, skal fremgå af lejeaftalen.«</p>\r\n<p class=\"AendringMedNummer\">\r\n   <span class=\"AendringNr\">5.</span> I <span class=\"Italic\">§ 88, stk. 1,</span> indsættes efter 1. pkt. som nyt punktum:</p>\r\n<p class=\"TekstGenerel\">»Ved opsigelse efter § 85, stk. 4, er opsigelsesvarslet 6 måneder.«</p>\r\n<p class=\"AendringMedNummer\">\r\n   <span class=\"AendringNr\">6.</span> I <span class=\"Italic\">§ 89, stk. 2, </span>indsættes som <span class=\"Italic\">3. pkt.:</span></p>\r\n<p class=\"TekstGenerel\">»Opsiges en lejer af en bolig i et tilbud for personer under 35 år, jf. § 5, stk. 6, i lov om almene boliger m.v., regnes fristen for lejerens fremsættelse af skriftlig indsigelse efter 1. pkt. dog først fra det tidspunkt, hvor lejeren har fået anvist en anden bolig.«</p>\r\n<p class=\"ParagrafOverskrift\">Ikrafttrædelses- og overgangsbestemmelser m.v.</p>\r\n<p class=\"CentreretParagraf\">§ 7</p>\r\n<p class=\"Stk2\">\r\n   <span class=\"StkNr\">Stk. 1.</span> Loven træder i kraft den 1. januar 2020, jf. dog stk. 2.</p>\r\n<p class=\"Stk2\">\r\n   <span class=\"StkNr\">Stk. 2.</span> § 128 a i lov om social service som affattet ved denne lovs § 1, nr. 15, træder i kraft den 1. juli 2019.</p>\r\n<p class=\"Stk2\">\r\n   <span class=\"StkNr\">Stk. 3.</span> § 108 a, stk. 2-5, i lov om social service som affattet ved denne lovs § 1, nr. 1, finder alene anvendelse for personer, der tager ophold i et botilbud efter § 108 a, stk. 1, efter denne lovs ikrafttræden.</p>\r\n<p class=\"Stk2\">\r\n   <span class=\"StkNr\">Stk. 4.</span> § 6 finder alene anvendelse på lejeaftaler for beboere i almene plejeboliger målrettet unge, der indgås efter lovens ikrafttræden.</p>\r\n<p class=\"CentreretParagraf\">§ 8</p>\r\n<p class=\"Stk2\">\r\n   <span class=\"StkNr\">\r\n   </span> Børne- og socialministeren fremsætter forslag om revision af § 1, nr. 2-30 og 32, i folketingsåret 2023-24.</p><div class=\"Givet\" id=\"Givet\"><p class=\"Givet\" align=\"center\">Folketinget, den 23. april 2019</p><p class=\"Sign1\" align=\"center\">Pia Kjærsgaard</p><p class=\"Sign2\" align=\"right\">/ Erling Bonnesen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2018/1 LF 156",
            "stateLabel": "Vedtaget",
            "references": [
                {
                    "shortName": "2018/1 SF.L L 156",
                    "title": "Skriftlig fremsættelse (6. februar 2019) - L 156",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 206753,
                    "eliUri": "/eli/ft/20181XX00608",
                    "externalLink": ""
                },
                {
                    "shortName": "2018/1 LSF 156",
                    "title": "Forslag til Lov om ændring af lov om social service, lov om almene boliger m.v., lov om leje af almene boliger og forskellige andre love (Ændrede regler om magtanvendelse og andre indgreb i selvbestemmelsesretten over for voksne samt indførelse af mulighed for målretning af botilbud til unge og kommunal dækning af skader forvoldt af lejere i almene boliger)",
                    "presentationName": "Lovforslag som fremsat",
                    "documentTypeId": 400,
                    "documentId": 206752,
                    "eliUri": "/eli/ft/201812L00156",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20181/lovforslag/l156/index.htm"
                },
                {
                    "shortName": "2018/1 BTL 156",
                    "title": "Betænkning over Forslag til lov om ændring af lov om social service, lov om almene boliger m.v., lov om leje af almene boliger og forskellige andre love\n(Ændrede regler om magtanvendelse og andre indgreb i selvbestemmelsesretten over for voksne og indførelse af mulighed for målretning af botilbud til unge og kommunal dækning af skader forvoldt af lejere i almene boliger)",
                    "presentationName": "Betænkning  over lovforslag",
                    "documentTypeId": 420,
                    "documentId": 208625,
                    "eliUri": "/eli/ft/201814L00936",
                    "externalLink": ""
                },
                {
                    "shortName": "2018/1 LSV 156",
                    "title": "Forslag til Lov om ændring af lov om social service, lov om almene boliger m.v., lov om leje af almene boliger og forskellige andre love (Ændrede regler om magtanvendelse og andre indgreb i selvbestemmelsesretten over for voksne og indførelse af mulighed for målretning af botilbud til unge og kommunal dækning af skader forvoldt af lejere i almene boliger)",
                    "presentationName": "Lovforslag som vedtaget",
                    "documentTypeId": 410,
                    "documentId": 208853,
                    "eliUri": "/eli/ft/201813L00156",
                    "externalLink": ""
                },
                {
                    "shortName": "LOV nr 498 af 01/05/2019",
                    "title": "Lov om ændring af lov om social service, lov om almene boliger m.v., lov om leje af almene boliger og forskellige andre love (Ændrede regler om magtanvendelse og andre indgreb i selvbestemmelsesretten over for voksne og indførelse af mulighed for målretning af botilbud til unge og kommunal dækning af skader forvoldt af lejere i almene boliger)",
                    "presentationName": "Ændringslov",
                    "documentTypeId": 20,
                    "documentId": 208887,
                    "eliUri": "/eli/lta/2019/498",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "24/04/2019"
        },
        {
            "displayName": "Accession",
            "displayValue": "201813L00156"
        },
        {
            "displayName": "Entydig dokumentidentifikation",
            "displayValue": "AX023490"
        },
        {
            "displayName": "Dato for førstegangsindlæggelse",
            "displayValue": "24/04/2019"
        },
        {
            "displayName": "Dato for indlæggelse",
            "displayValue": "24/04/2019"
        },
        {
            "displayName": "Dokumenttype",
            "displayValue": "Lovforslag som vedtaget"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "156"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}