{
    "id": 107682,
    "title": "1988 BTL 115   BETÆNKNING OVER FORSLAG TIL LOV OM ÆNDRING AF LOV OM ARBEJDSMARKEDSBIDRAG   (ÆNDREDE REGLER FOR FRADRAG I BIDRAGET M.V.)    NR L 115 1988-89, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1988/1 BTL 115",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 115 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om arbejdsmarkedsbidrag  \r\n\r\n (Ændrede regler for fradrag i bidraget m.v.) <BR>  \r\n\r\n Nr L 115 1988-89, 1. samling </P>  \r\n\r\n<P></P>  \r\n\r\n<P>Afgivet af Skatte- og Afgiftsudvalget </P>  \r\n\r\n<P></P>  \r\n\r\n<P>Afgivet: 19881207 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til skatteministeren, som denne har besvaret </P>  \r\n\r\n<P>skriftligt. Et af disse spørgsmål samt ministerens besvarelse heraf </P>  \r\n\r\n<P>er optrykt i et bilag til denne betænkning. </P>  \r\n\r\n<P>Udvalget har endvidere modtaget mundtlige og/eller skriftlige henvendelser  \r\n\r\n fra: </P>  \r\n\r\n<P>Bedemændenes Landsforening, </P>  \r\n\r\n<P>Danmarks Fiskeindustri- og Eksportforening, </P>  \r\n\r\n<P>Den Danske Forlæggerforening og </P>  \r\n\r\n<P>Foreningen af Speciallæger. </P>  \r\n\r\n<P>Der er af skatteministeren og af et mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis medlemmer) lovforslaget til <I>vedtagelse</I> med de  \r\n\r\n af skatteministeren stillede ændringsforslag. </P>  \r\n\r\n<P>Et <I>mindretal inden for flertallet</I> (Fremskridtspartiets medlem af  \r\n\r\n udvalget) ønsker at udtale følgende: </P>  \r\n\r\n<P>Det glæder Fremskridtspartiet, at dets erobring af syv mandater ved valget  \r\n\r\n den 10. maj 1988 og den derefter følgende yderligere fremgang i  \r\n\r\n opinionsmålingerne har fået de tabende partier til omsider at lytte til  \r\n\r\n fremskridtskravene om nedsættelse af den virkelighedsfjerne  \r\n\r\n arbejdsmarkedsafgift. </P>  \r\n\r\n<P>Fremskridtspartiet indstiller derfor lovforslaget til vedtagelse, men vil  \r\n\r\n kun opfatte det hermed vundne fremskridt for retfærdigheden som et brohoved.  \r\n\r\n Herfra vil Fremskridtspartiet efter vedtagelsen kæmpe for yderligere  \r\n\r\n landvindinger for de mange, der på urimelig vis får deres anstrengte økonomi  \r\n\r\n undergravet blot for at tilfredsstille det skrivebordsteoretiske påfund om  \r\n\r\n den arbejdsmarkedsafgift, som gennemførtes i december 1987 af  \r\n\r\n Socialdemokratiet, Det Konservative Folkeparti, Venstre, Det Radikale  \r\n\r\n Venstre, Centrum-Demokraterne og Kristeligt Folkeparti. </P>  \r\n\r\n<P>Da de af skatteministeren stillede ændringsforslag er af rent teknisk  \r\n\r\n karakter, indstilles også disse til vedtagelse. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget)  \r\n\r\n indstiller lovforslaget til <I>vedtagelse</I> med de af mindretallet stillede  \r\n\r\n ændringsforslag. </P>  \r\n\r\n<P>Skatteministeren har i sidste øjeblik stillet ændringsforslag, som er en  \r\n\r\n følge af den EF-harmonisering for afgifterne på busser, Folketinget vedtog  \r\n\r\n den 29. november 1988. SF kan ikke medvirke til gennemførelsen af ministerens  \r\n\r\n ændringsforslag. </P>  \r\n\r\n<P>Ministerens lovforslag om ændret arbejdsmarkedsbidrag imødekommer på en  \r\n\r\n række områder den kritik, som SF har fremsat, og som førte til, at vi i  \r\n\r\n sommersamlingen fremsatte et lovforslag om ændring af loven. Selv om  \r\n\r\n ministerens lovforslag ikke er så vidtgående, bevæger det sig klart i den  \r\n\r\n rigtige retning, men i modsætning til SF's forslag er ministerens lovforslag  \r\n\r\n ikke provenuneutralt. SF ønsker nok reglerne lempet for de mindre  \r\n\r\n erhvervsdrivende, men ser ingen grund til en generel gaveuddeling til  \r\n\r\n erhvervslivet. Derfor foreslås procentsatsen forhøjet. Ændringsforslaget  \r\n\r\n betyder således en omfordeling fra de store erhvervsdrivende til de små. </P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af et <I>mindretal</I> (SF): </P>  \r\n\r\n<P>1) Før nr. 1 indsættes som nyt nummer: </P>  \r\n\r\n<P>&#187;01. I <I>§ 6, stk. 1,</I> ændres &#187;2,5 pct.&#171; til: &#187;2,6  \r\n\r\n pct.&#171;.' </P>  \r\n\r\n<P>Af <I>skatteministeren,</I> tiltrådt af et <I>flertal</I> (udvalget med  \r\n\r\n undtagelse af SF): </P>  \r\n\r\n<P>2) I <I>nr. 3</I> affattes <I>§ 8, stk. 4, nr. 1,</I> således: </P>  \r\n\r\n<P>&#187;1) Anskaffelse og drift af personbiler til højst 9 personer, hvis  \r\n\r\n bilen er faktureret med merværdiafgift og bruges til erhvervsmæssig  \r\n\r\n personbefordring, jf. § 6, stk. 1, i lov om registreringsafgift af  \r\n\r\n motorkøretøjer m.v.&#171;. </P>  \r\n\r\n<P>Af et <I>mindretal</I> (SF): </P>  \r\n\r\n<P>3) Efter nr. 9 indsættes som nyt nummer: </P>  \r\n\r\n<P>&#187;02. I <I>§ 17, stk. 1,</I> ændres &#187;2,5 pct.&#171; til:  \r\n\r\n &#187;2,6 pct.&#171;.' </P>  \r\n\r\n<P>Af <I>skatteministeren,</I> tiltrådt af et <I>flertal</I> (udvalget med  \r\n\r\n undtagelse af SF): </P>  \r\n\r\n<P>4) Efter nr. 11 indsættes som nyt nummer: </P>  \r\n\r\n<P>&#187;03. I <I>§ 19, stk. 1,</I> ændres &#187;§ 10, stk. 3, eller § 11,  \r\n\r\n stk. 2,&#187; til: &#187;§ 10, stk. 4, eller § 11 a, stk. 2, jf. § 11 b, 2.  \r\n\r\n pkt.,&#187;.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 og 3 </P>  \r\n\r\n<P>Ændringsforslagene sikrer provenuneutralitet, idet forhøjelser fra 2,5  \r\n\r\n pct. til 2,6 pct. forventes at indbringe ca. 360 mio. kr. </P>  \r\n\r\n<P>Til nr. 2 </P>  \r\n\r\n<P>Ændringsforslaget hænger sammen med den netop vedtagne ændring af  \r\n\r\n registreringsafgiftsloven, jf. § 1, nr. 8, i lov nr. 708 af 30. november 1988  \r\n\r\n om ændring af lov om registreringsafgift af motorkøretøjer m.v.  \r\n\r\n (Afgiftsfritagelse for busser m.v.). </P>  \r\n\r\n<P>Til nr. 4 </P>  \r\n\r\n<P>Det gældende stk. 1 i § 19 har følgende ordlyd: </P>  \r\n\r\n<P>&#187;Konstateres det, at en virksomhed har afgivet urigtig angivelse  \r\n\r\n efter § 10, stk. 3, eller § 11, stk. 2, således at virksomheden har betalt  \r\n\r\n for lidt i bidrag eller fået udbetalt for meget i godtgørelse efter § 17,  \r\n\r\n stk. 1, afkræver toldvæsenet virksomheden det skyldige beløb til betaling  \r\n\r\n senest 14 dage efter påkrav.&#171; </P>  \r\n\r\n<P>Ændringsforslaget er en konsekvens af de ændringer, der er foreslået i § 1  \r\n\r\n under nr. 5-7 i lovforslaget. </P>  \r\n\r\n<P>Aagaard (KF) Else Theill Sørensen (KF) Pernille Sams (KF) Svend Heiselberg  \r\n\r\n (V) nfmd. <I>Skrumsager Skau (V) Glistrup (FP) Elisabeth Arnold (RV) Bente  \r\n\r\n Juncker (CD) Kofod-Svendsen (KRF) Helen Beim (S) Erling Christensen (S) Pia  \r\n\r\n Gjellerup (S) Klaus Hækkerup (S) Grete Schødts (S) Stavad (S)</I> fmd.  \r\n\r\n<I>Bjørn Poulsen (SF) Jens Thoft (SF) </I></P>  \r\n\r\n<P>Bilag </P>  \r\n\r\n<P>Et af udvalgets spørgsmål til skatteministeren </P>  \r\n\r\n<P>og dennes besvarelse heraf </P>  \r\n\r\n<P>Spørgsmål: </P>  \r\n\r\n<P>Ministeren bedes tilstille udvalget kommissorium og udvalgssammensætning  \r\n\r\n for det udvalg, der er nedsat med henblik på en gennemgang af reglerne for  \r\n\r\n anparter m.v. </P>  \r\n\r\n<P>Svar: </P>  \r\n\r\n<P>Kopi af kommissoriet med udvalgssammensætningen vedlægges. </P>  \r\n\r\n<P>Kommissorium </P>  \r\n\r\n<P>Igennem de senere år har antallet af anpartsprojekter m.v., der udbydes  \r\n\r\n med store skattemæssige fordele for de skattepligtige, som deltager i  \r\n\r\n projekterne, været stadig stigende. Interessen for projekterne skyldes i  \r\n\r\n mange tilfælde de skattepligtiges mulighed for at nedbringe den  \r\n\r\n skattepligtige indkomst gennem afskrivninger m.v. </P>  \r\n\r\n<P>Udtrykket &#187;anparter&#171; dækker ikke en bestemt virksomhedsform, men  \r\n\r\n anvendes bl.a. i forbindelse med kommanditselskaber, partrederier,  \r\n\r\n interessentskaber, samejer m.v. </P>  \r\n\r\n<P>De gældende afskrivningsregler omfatter alle selvstændige  \r\n\r\n erhvervsdrivende, der ejer afskrivningsberettigede aktiver. Det forhold, at  \r\n\r\n der i et anpartsprojekt er tale om et stort antal ejere, ændrer ikke, at der  \r\n\r\n foreligger selvstændig erhvervsvirksomhed med samme adgang til at anvende  \r\n\r\n afskrivningsreglerne. Det betyder bl.a., at omkostninger og afskrivninger kan  \r\n\r\n trækkes fra i den personlige indkomst, hvor fradragsværdien kan være op til  \r\n\r\n 68 pct. </P>  \r\n\r\n<P>I lyset af det voksende antal anpartsprojekter har skatteministeren  \r\n\r\n besluttet at nedsætte et udvalg, som skal gennemgå reglerne i den gældende  \r\n\r\n skattelovgivning vedrørende anparter. </P>  \r\n\r\n<P>Udvalget skal beskrive den gældende skattelovgivning for anparter og  \r\n\r\n belyse virkningerne heraf, herunder de statsfinansielle, samfundsøkonomiske  \r\n\r\n og administrative konsekvenser. Med baggrund heri skal udvalget fremkomme med  \r\n\r\n forslag til imødegåelse af uheldige virkninger af de gældende regler gennem  \r\n\r\n ændringer i lovgivningen. Udvalget skal i den forbindelse overveje, hvorvidt  \r\n\r\n der i skattelovgivningen kan indføres en egentlig opdeling af de personlige  \r\n\r\n erhvervsdrivende i to grupper - hovederhverv og bierhverv. Udvalget bør  \r\n\r\n redegøre for de forskellige retlige konstruktioner, hvori begrebet anparter  \r\n\r\n forekommer (f.eks. kommanditselskaber, interessentskaber, partrederier osv.)  \r\n\r\n og overveje, om nogle af disse selskabslignende konstruktioner bør gives en  \r\n\r\n ændret skatteretlig stilling. </P>  \r\n\r\n<P>Udvalget kan i givet fald fremkomme med konkrete forslag til lovændringer.  \r\n\r\n</P>  \r\n\r\n<P>Udvalgets sammensætning </P>  \r\n\r\n<P>Det foreslås, at udvalget sammensættes af repræsentanter for  \r\n\r\n Budgetdepartementet, Det Økonomiske Sekretariat, Industriministeriet,  \r\n\r\n Justitsministeriet, Statsskattedirektoratet og Skattedepartementet. </P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde. </P>  \r\n\r\n<P>Udvalget har endvidere modtaget mundtlige og/eller skriftlige henvendelser  \r\n\r\n fra: </P>  \r\n\r\n<P>Dansk Taxi Forbund, </P>  \r\n\r\n<P>Handelskammeret, </P>  \r\n\r\n<P>Praktiserende Lægers Organisation og </P>  \r\n\r\n<P>Revision Danmark, Skatteafdelingen. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse</I> i  \r\n\r\n den affattelse, hvori det foreligger efter 2. behandling. </P>  \r\n\r\n<P>Aagaard (KF) Else Theill Sørensen (KF) Pernille Sams (KF) Svend Heiselberg  \r\n\r\n (V) nfmd. <I>Skrumsager Skau (V) Glistrup (FP) Elisabeth Arnold (RV) Bente  \r\n\r\n Juncker (CD) Kofod-Svendsen (KRF) Helen Beim (S) Erling Christensen (S) Pia  \r\n\r\n Gjellerup (S) Klaus Hækkerup (S) Grete Schødts (S) Stavad (S)</I> fmd.  \r\n\r\n<I>Bjørn Poulsen (SF) Jens Thoft (SF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198814K00115"
        },
        {
            "displayName": "Entydig dokumentidentifikation",
            "displayValue": "CL004030"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "115"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}