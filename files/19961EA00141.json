{
    "id": 105599,
    "title": "1996 BRB 141   BERETNING OVER I. FORSLAG TIL FOLKETINGSBESLUTNING OM FORBEDRING AF   RETSSTILLINGEN FOR GRUNDEJERE I FORBINDELSE MED EKSPROPRIATION (B 141)    NR B 141 1996-97, 1. SAMLING ",
    "documentTypeId": "510",
    "isSagsforlobPeriodValid": false,
    "shortName": "1996/1 BRB 141",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BRB 141 </P>  \r\n\r\n<P></P>  \r\n\r\n<P>Beretning over I. Forslag til folketingsbeslutning om forbedring af  \r\n\r\n retsstillingen for grundejere i forbindelse med ekspropriation (B 141) <BR>  \r\n\r\n Nr B 141 1996-97, 1. samling </P>  \r\n\r\n<P></P>  \r\n\r\n<P>Afgivet af Trafikudvalget </P>  \r\n\r\n<P></P>  \r\n\r\n<P>Afgivet: 19970529 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslagene i nogle møder og har </P>  \r\n\r\n<P>herunder haft et samråd med trafikministeren. </P>  \r\n\r\n<P>Endvidere har udvalget fra trafikministeren modtaget en fortegnelse over  \r\n\r\n medlemmer og faste sagkyndige i &#187;Udvalget om forbedret information m.v.  \r\n\r\n af borgerne i forbindelse med gennemførelse af større anlægsprojekter&#171;  \r\n\r\n samt dette udvalgs kommissorium. Fortegnelsen og kommissoriet er optrykt som  \r\n\r\n bilag til beretningen. </P>  \r\n\r\n<P> <I>Udvalget</I> har noteret sig, at trafikministeren under samrådet har  \r\n\r\n givet tilsagn om: </P>  \r\n\r\n<P>1) at fremskynde det igangsatte arbejde i &#187;Udvalget om forbedret  \r\n\r\n information m.v. af borgerne i forbindelse med gennemførelse af større  \r\n\r\n anlægsprojekter&#171; mest muligt, </P>  \r\n\r\n<P>2) at medtage forslag til ændring af ekspropriationslovgivningen i  \r\n\r\n lovprogrammet for folketingsåret 1997-98, </P>  \r\n\r\n<P>3) at overveje behovet for nedsættelse af et ekspertudvalg til behandling  \r\n\r\n af andre, herunder juridiske, aspekter end de, der er indeholdt i  \r\n\r\n kommissoriet for det under nr. 1 nævnte udvalg, og </P>  \r\n\r\n<P>4) at være til rådighed for et møde med Trafikudvalget i september måned  \r\n\r\n 1997 om ekspropriation. Ved dette møde vil medlemmer af &#187;Udvalget om  \r\n\r\n forbedret information m.v. af borgerne i forbindelse med gennemførelse af  \r\n\r\n større anlægsprojekter&#171; samt de 2 kommissarier være til stede, og der  \r\n\r\n vil blive givet en midtvejsorientering vedrørende det nævnte udvalgs arbejde.  \r\n\r\n</P>  \r\n\r\n<P>Et <I>mindretal</I> (Venstres, Det Konservative Folkepartis og  \r\n\r\n Fremskridtspartiets medlemmer af udvalget) vil tilkendegive, at der særligt i  \r\n\r\n forbindelse med større anlægsprojekter i byområder er behov for at få  \r\n\r\n afdækket, hvilke rettigheder og muligheder lejere har for at blive omfattet  \r\n\r\n af erstatningsregler, såfremt deres bolig bliver udsat for væsentlige  \r\n\r\n forringelser. </P>  \r\n\r\n<P>Det er desuden mindretallets opfattelse, at ambitionen for de kommende  \r\n\r\n lovændringer må være at få fastlagt moderniserede regler for ekspropriation.  \r\n\r\n Der skal tages hensyn til, at nutidens anlægsprojekter kan være meget store,  \r\n\r\n og at befolkningens krav til adgangsveje, miljø og ejendommens ukrænkelighed  \r\n\r\n ikke må vige for planlæggernes nemme løsninger eller skrankepavers uvilje til  \r\n\r\n at finde hensigtsmæssige løsninger. Der skal med andre ord tages udgangspunkt  \r\n\r\n i borgerens situation og behov og i mindre grad i statens eller bygherrens  \r\n\r\n ønsker. </P>  \r\n\r\n<P>Derudover er det mindretallets opfattelse, at såvel samlede økonomiske  \r\n\r\n konsekvenser som realistiske tidsplaner altid skal være en fast del af  \r\n\r\n projektvedtagelser. Anstændige erstatninger til ejendomsejere kan betyde, at  \r\n\r\n projekterne bliver dyrere, men er der ikke midler til dette, må projekterne  \r\n\r\n vente eller helt opgives. </P>  \r\n\r\n<P>Et <I>andet mindretal</I> (Socialistisk Folkepartis og Enhedslistens  \r\n\r\n medlemmer af udvalget) ønsker tillige med de allerede givne tilsagn, at  \r\n\r\n trafikministeren giver tilsagn om, at der skal foretages en vurdering af  \r\n\r\n lejeres retsstilling, herunder en analyse af effekten af forskellige forslag  \r\n\r\n til ligestilling af lejeres og ejeres retsstilling og erstatningsret. </P>  \r\n\r\n<P>P.u.v. </P>  \r\n\r\n<P>Arne Melchior </P>  \r\n\r\n<P>formand. </P>  \r\n\r\n<P> <B>Trafikministeriet Bilag</B>  </P>  \r\n\r\n<P>4. kontor </P>  \r\n\r\n<P> <B>Fortegnelse over medlemmer og faste sagkyndige i &#187;Udvalget om  \r\n\r\n forbedret information m.v. af borgerne forbindelse med gennemførelse af  \r\n\r\n større anlægsprojekter&#171; samt dette udvalgs </B></P>  \r\n\r\n<P>kommissorium </P>  \r\n\r\n<P> <I>Fortegnelse over medlemmer og faste sagkyndige i Udvalget om forbedret  \r\n\r\n information m.v. af borgerne i forbindelse med gennemførelse af større  \r\n\r\n anlægsprojekter</I>  </P>  \r\n\r\n<P> <B>Medlemmer:</B>  </P>  \r\n\r\n<P>1. <I>Formand direktør Henning Hummelmose.</I>  </P>  \r\n\r\n<P>2. Trafikministeriet: Specialkonsulent </P>  \r\n\r\n<P>Henrik Hansen. </P>  \r\n\r\n<P>3. Kontorchef Vibeke Stemann. </P>  \r\n\r\n<P>4. Miljø- og Energiministeriet: Fuldmægtig Tove Jensen. </P>  \r\n\r\n<P>5. Boligministeriet: Fuldmægtig Charlotte Hamburger. </P>  \r\n\r\n<P>6. Kommunernes Landsforening: Vicekontorchef Iben Koch. </P>  \r\n\r\n<P>7. Amtsrådsforeningen: Direktionssekretær Birgitte Sørensen. </P>  \r\n\r\n<P>8. Københavns og Frederiksberg Kommuner: Vejchef Ole Bach. </P>  \r\n\r\n<P>9. De Danske Landboforeninger: Chefkonsulent Ole Kirk. </P>  \r\n\r\n<P>10. Friluftsrådet: Vicedirektør Niels Bo Sørensen. </P>  \r\n\r\n<P>11. Danmarks Naturfredningsforening: Landskabsarkitekt Susanne Ogstrup.  \r\n\r\n</P>  \r\n\r\n<P>12. Grundejernes Landsorganisation: Allan Malskær. </P>  \r\n\r\n<P>13. Forbrugerrådet: Rådsmedlem Hans Daugaard. </P>  \r\n\r\n<P>14. Statens Information: Direktør Leon Østergaard. </P>  \r\n\r\n<P>15. Vejdirektoratet: Afdelingschef Jacob Sølgaard. </P>  \r\n\r\n<P>16. Banestyrelsen: Carl-Erik Hunnerup. </P>  \r\n\r\n<P>17. Prof. dr. jur. Karsten Revsbech. </P>  \r\n\r\n<P> <I>Faste sagkyndige:</I>  </P>  \r\n\r\n<P>18. Kommissarius ved Statens Ekspropriationer i Jylland ved Torben Bjerre.  \r\n\r\n</P>  \r\n\r\n<P>19. Kommissarius ved Statens Ekspropriationer på Øerne Erling Christensen.  \r\n\r\n</P>  \r\n\r\n<P>20. Den ledende landinspektør Knud Nielsen. </P>  \r\n\r\n<P>21. Den ledende landinspektør Erik Boe. </P>  \r\n\r\n<P>22. Den ledende landinspektør Niels Kristian Nielsen. </P>  \r\n\r\n<P>Kontorchef Vibeke R. von Stemann, Trafikministeriet, er leder af  \r\n\r\n Hummelmoseudvalgets sekretariat, og specialkonsulent Mogens Funch,  \r\n\r\n Trafikministeriet, fuldmægtig Pia Pals, Trafikministeriet, samt afdelingschef  \r\n\r\n Jacob Sølgaard, Vejdirektoratet, er tilknyttet sekretariatet som sekretærer.  \r\n\r\n</P>  \r\n\r\n<P> <B>Kommissoirum</B> Problemerne om orientering og information til  \r\n\r\n borgerne, herunder specielt de direkte berørte borgere, om konsekvenserene af  \r\n\r\n større anlægsarbejde har i de senere år været genstand for offentlig debat.  \r\n\r\n</P>  \r\n\r\n<P>Gennem tryghedsskabende foranstaltninger som forøget information og dialog  \r\n\r\n om større anlægsprojekter, der kan berøre den enkeltes fremtidige bolig-  \r\n\r\n og/eller erhvervsvilkår, har trafikministeren besluttet at nedsætte et udvalg  \r\n\r\n til overvejelse af, hvordan borgernes velfærd kan styrkes. </P>  \r\n\r\n<P>Udvalget skal have til opgave at indsamle oplysninger og erfaringer om, på  \r\n\r\n hvilken måde og med hvilket resultat de statslige og kommunale  \r\n\r\n anlægsmyndigheder hidtil har informeret borgerne om, hvordan et kommende  \r\n\r\n anlæg vil komme til at påvirke den enkelte og dennes families fremtidige  \r\n\r\n levevilkår. Udvalget skal endvidere vurdere myndighedernes sagsforberedelse  \r\n\r\n og sagsbehandlingstid. </P>  \r\n\r\n<P>Efter at have foretaget en nærmere vurdering af det nuværende  \r\n\r\n informationsniveau m.v. skal udvalget fremkomme med forslag til, hvordan  \r\n\r\n informationen, dialogen og sagsbehandlingen kan forbedres for at sikre, at de  \r\n\r\n berørte borgere bedre er i stand til selv at varetage deres vitale interesser  \r\n\r\n i forbindelse med anlægsarbejdets gennemførelse og dermed opnå mere tryghed  \r\n\r\n ved denne situation, de påtvinges. </P>  \r\n\r\n<P>I udvalgets overvejelser skal indgå en vurdering af, om der er behov for  \r\n\r\n egentlige regler og retninslinjer om de kommunale og statslige  \r\n\r\n anlægsmyndigheders information og dialog med borgerne. Endvidere skal  \r\n\r\n udvalget overveje, om de processuelle regler vedrørende ekspropriation og  \r\n\r\n erstatningsfastsættelse kan forbedres og sagsbehandlingstiden nedsættes. På  \r\n\r\n denne måde vil disse regler bedre kunne tilgodese borgernes behov for selv at  \r\n\r\n kunne varetage deres interesser i forståelige og dermed trygge processuelle  \r\n\r\n former inden for en rimelig tidshorisont. </P>  \r\n\r\n<P>Udvalget kan på baggrund af sine overvejelser fremkomme med forslag til  \r\n\r\n ændring af gældende lovgivning om information af og dialog med borgeren og om  \r\n\r\n den formelle fremgangsmåde ved ekspropriation og erstatningsfastsættelse.  \r\n\r\n Udvalget kan efter behov nedsætte arbejdsgrupper. </P>  \r\n\r\n<P>Udvalgets arbejde skal være tilendebragt i begyndelsen af 1998. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "16/06/1997"
        },
        {
            "displayName": "Accession",
            "displayValue": "19961EA00141"
        },
        {
            "displayName": "Entydig dokumentidentifikation",
            "displayValue": "CL007847"
        },
        {
            "displayName": "Dato for førstegangsindlæggelse",
            "displayValue": "16/06/1997"
        },
        {
            "displayName": "Dato for indlæggelse",
            "displayValue": "16/06/1997"
        },
        {
            "displayName": "Dokumenttype",
            "displayValue": "Beretning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "141"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}