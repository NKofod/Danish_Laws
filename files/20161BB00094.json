{
    "id": 188316,
    "title": "Forslag til folketingsbeslutning om ændring af indfødsretsloven",
    "documentTypeId": "480",
    "isSagsforlobPeriodValid": true,
    "shortName": "2016/1 BSF 94",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 22. marts 2017 af Christian Langballe (DF), Kenneth Kristensen Berth (DF), Kristian Thulesen Dahl (DF), Søren Espersen (DF) Martin Henriksen (DF), Marie Krarup (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om ændring af indfødsretsloven</p>\r\n<p class=\"Tekst1Sp\">Folketinget pålægger regeringen at fremsætte lovforslag med henblik på at ændre og præcisere lov om dansk indfødsret, så det af loven klart fremgår, at det er muligt at fratage syrienskrigere deres danske statsborgerskab.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Ifølge et interview i Politikken den 28. april 2016 med chefen for PET’s Center for Terroranalyse (CTA), Søren Jensen, jf. »PET-chef: De danske syrienskrigere er blevet farligere«, vurderes det, at mindst 135 personer fra Danmark er såkaldte »syrienskrigere«, det vil sige, at de er draget til Syrien for at deltage i krigs-/terrorhandlinger på ISIS’ side. Tallet kunne godt være højere. Det fremgår også af interviewet, at det vurderes, at syrienskrigerne er blevet farligere og, at »Det er ikke alle grupper, der har så organiseret et træningsprogram som Islamisk Stat. Lige nu er der mange, der ikke vender hjem, men det billede kan ændre sig. Og det nye er, at vi nu ser en kompleksitet i forhold til de angreb, som Islamisk Stat er i stand til at udføre i Europa«. Man må formode, at de såkaldte syrienskrigere er stærkt radikaliserede islamister, at de oplæres i terrorvirksomhed, og at de vil være en alvorlig trussel for det danske samfund, hvis de vender hjem. En afhopper fra Islamisk Stat udtalte til den statslige norske tv-station NRK, at »Terrororganisationen (altså IS) har såkaldt »sovende« terror-celler i Europa, som afventer ordrer« (jf. TV 2 den 17. november 2014 – »IS-afhopper: IS har »sovende« terror-celler i Europa«).</p>\r\n<p class=\"NormalInd\">Det er forslagsstillernes klare overbevisning, at hjemvendte syrienskrigere udgør en meget alvorlig terrortrussel i forhold til Danmark og danskerne. Det er også forslagsstillernes overbevisning, at syrienskrigere alene ved at tage til Syrien og modtage oplæring i terror fra Islamisk Stat gør sig skyldige i terrorvirksomhed.</p>\r\n<p class=\"NormalInd\">Det forslås derfor, at der sker en ændring eller præcisering af indfødsretsloven, som sikrer mulighed for at fratage personer, som rejser til Syrien for at kæmpe for Islamisk Stat, deres danske statsborgerskab, i det omfang det ikke er i strid med statsløsekonventionen. I § 8 B i indfødsretsloven står følgende i forhold til fratagelse af dansk indfødsret: <span class=\"Bold\">»</span>Den, som dømmes for overtrædelse af en eller flere bestemmelser i straffelovens kapitel 12 og 13, kan ved dom frakendes sin danske indfødsret, medmindre den pågældende derved bliver statsløs.</p>\r\n<p class=\"NormalInd\">\r\n   <span class=\"Italic\">Stk. 2.</span> Er en person i udlandet straffet for en handling, der efter stk. 1 kan medføre frakendelse af dansk indfødsret, kan indfødsret frakendes i medfør af straffelovens § 11.«</p>\r\n<p class=\"NormalInd\">Det ville ifølge forslagsstillerne være oplagt at lave en præcisering af navnlig § 8 B, så dette beslutningsforslags intention opfyldes. Forslagsstillerne vil også gerne henlede opmærksomheden på, at Højesteret den 8. juni 2015 stadfæstede, at Said Mansour fik frataget sit danske statsborgerskab og blev udvist for bestandig, grundet i at han havde fremmet terrorvirksomhed. I afgørelsen henviser Højesteret til § 8 B i indfødsretsloven med ordene: »Det følger af indfødsretslovens § 8 B, stk. 1, at den, der dømmes for overtrædelse af en eller flere bestemmelser i straffelovens kapitel 12 og 13, ved dom kan frakendes sin danske indfødsret, medmindre den pågældende derved bliver statsløs. Straffelovens kapitel 13 angår forbrydelser mod statsforfatningen og de øverste statsmyndigheder, terrorisme mv. og omfatter § 114 e om fremme af terrorisme mv. Det er ubestridt, at T også er marokkansk statsborger og således ikke vil blive statsløs ved fratagelse af dansk statsborgerskab«.</p>\r\n<p class=\"NormalInd\">Det er forslagsstillernes overbevisning, at syrienskrigerne fremmer terrorvirksomhed i lige så høj grad som den omtalte person, som Højesteret frakendte det danske statsborgerskab og dømte til 4 års fængsel og udvisning. Derfor vil der ifølge forslagsstillerne også være juridisk præcedens for, at syrienskrigerne vil kunne fratages deres danske statsborgerskab med henblik på efterfølgende udvisning af landet.</p>\r\n<p class=\"NormalInd\">\r\n</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Christian Langballe</span> (DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om ændring af indfødsretsloven.</p>\r\n<p class=\"ForslagsNummer\">(Beslutningsforslag nr. B 94)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2016/1 BF 94",
            "stateLabel": "Forkastet",
            "references": [
                {
                    "shortName": "2016/1 BSF 94",
                    "title": "Forslag til folketingsbeslutning om ændring af indfødsretsloven",
                    "presentationName": "Beslutningsforslag som fremsat",
                    "documentTypeId": 480,
                    "documentId": 188316,
                    "eliUri": "/eli/ft/20161BB00094",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20161/beslutningsforslag/b94/index.htm"
                },
                {
                    "shortName": "2016/1 BTB 94",
                    "title": "Betænkning over Forslag til folketingsbeslutning om ændring af indfødsretsloven",
                    "presentationName": "Betænkning over beslutningsforslag",
                    "documentTypeId": 500,
                    "documentId": 191300,
                    "eliUri": "/eli/ft/20161DB00890",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "23/03/2017"
        },
        {
            "displayName": "Accession",
            "displayValue": "20161BB00094"
        },
        {
            "displayName": "Entydig dokumentidentifikation",
            "displayValue": "AX019810"
        },
        {
            "displayName": "Dato for førstegangsindlæggelse",
            "displayValue": "23/03/2017"
        },
        {
            "displayName": "Dato for indlæggelse",
            "displayValue": "23/03/2017"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "94"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}