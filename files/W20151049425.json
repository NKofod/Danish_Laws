{
    "id": 174336,
    "title": "Ligebehandlingsnævnets afgørelse om alder - ansættelse - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10494 af 21/01/2015",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om alder - ansættelse - ej medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.</span> <span class=\"Bold\">nr. 2014-6810-49153</span></p>\r\n   <p class=\"TekstGenerel\">Klager, som var en 65-årig mand, søgte via et online-ansøgningsskema ansættelse ved et universitet. Det var obligatorisk at angive sin fødselsdato og år og dermed sin alder. Klager mente, at dette var indirekte forskelsbehandling på grund af alder. Der er ikke noget i forskelsbehandlingsloven, der hindrer, at en arbejdsgiver i forbindelse med en ansøgningsprocedure kan anmode ansøgeren om at oplyse sin alder. Der var i øvrigt ikke oplysninger, der tydede på, at arbejdsgiver havde  lagt vægt på klagers alder.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Klager fik derfor ikke medhold.</p>\r\n   <p class=\"TekstGenerel\">\r\n   </p>\r\n</div>\r\n<p>Klagen drejer sig om påstået forskelsbehandling på grund af alder i forbindelse med, at klager skulle opgive sin alder ved ansøgning til en stilling hos indklagede.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Indklagede har ikke handlet i strid med forskelsbehandlingsloven.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Klager søgte en undervisningsstilling hos indklagede universitet gennem indklagedes hjemmeside. I ansøgningsskemaet skulle klager indtaste fødselsdato med dato, måned og år (\"xx/xx/xxxx\"). Det var obligatorisk at udfylde feltet for at komme videre i ansøgningsproceduren.</p>\r\n<p>\r\n</p>\r\n<p>På ansøgningstidspunktet var klager 65 år.</p>\r\n<p>\r\n</p>\r\n<p>Indklagede ansatte otte personer på baggrund af stillingsopslaget. Klager blev ikke tilbudt ansættelse. Indklagede begrundede afslaget over for klager med, at stillingerne var tilbudt andre ansøgere, som indklagede ud fra en samlet faglig vurdering mente passede bedst til indklagedes forventninger.</p>\r\n<p>\r\n</p>\r\n<p>Klager søgte efterfølgende aktindsigt i navn, kvalifikationer og alder vedrørende de personer, som indklagede havde ansat. Der er fremlagt løbende korrespondance herom. Klager fik oplysning om navne og kvalifikationer for de ansatte. Han fik afslag på blandt andet oplysning om de ansattes alder.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager </span>gør gældende, at han er blevet udsat for indirekte forskelsbehandling på grund af alder.</p>\r\n<p>\r\n</p>\r\n<p>Klager skulle angive sin alder på indklagedes hjemmeside for at kunne søge en stilling, og der er tale om et kriterium, som, selvom det optræder neutralt, kan anvendes i relation til ansøgerskarens størrelse eller lignende.</p>\r\n<p>\r\n</p>\r\n<p>Et krav om at angive alder i den indledende ansøgningsprocedure er uhensigtsmæssig og unødvendig.</p>\r\n<p>\r\n</p>\r\n<p>Et alderskriterium er ikke begrundet i saglige formål, da ansøgningen vedrørte en stilling som underviser, og da det saglige formål må rette sig mod ansøgerens uddannelse og praksis, som skal dokumenteres ved eksamensbeviser, der ofte oplyser ansøgerens cpr-nummer eller fødselsdag.</p>\r\n<p>\r\n</p>\r\n<p>\r\n   <span class=\"Bold\">Indklagede </span>gør gældende, at klager ikke har været udsat for forskelsbehandling på grund af alder.</p>\r\n<p>\r\n</p>\r\n<p>Indklagede anvender i forbindelse med rekruttering et elektronisk rekrutteringssystem PeopleXS. Ifølge ansøgningsvilkårene i forlængelse af rekrutteringsskemaet bruges de indtastede data udelukkende til rekruttering, og oplysningerne opbevares i et år, hvorpå alle personlige oplysninger slettes. Det fremgår også, at ansøgerens data vil indgå i statistisk materiale i anonymiseret form.</p>\r\n<p>\r\n</p>\r\n<p>Indklagede inddrager aldrig alder i personalemæssige vurderinger, heller ikke i forbindelse med udvælgelse af kandidater til ledige stillinger.</p>\r\n<p>\r\n</p>\r\n<p>Hovedparten af de danske universiteter bruger samme rekrutteringssystem \"PeopleXS\", hvor flere felter er obligatoriske. Oplysningerne indgår i statistisk materiale, som skal indberettes til myndighederne. Statistikkerne baserer sig på ensartet datamateriale.</p>\r\n<p>\r\n</p>\r\n<p>Det er i overensstemmelse med gældende lovgivning at bede ansøgere oplyse eksempelvis køn og alder med henblik på udarbejdelse af statistiske opgørelser.</p>\r\n<p>\r\n</p>\r\n<p>Såfremt ansøgerne ikke var forpligtet til at udfylde de obligatoriske felter, skulle indklagedes administrative medarbejdere manuelt gennemgå ansøgningsmaterialet og fremfinde data med henblik på registrering og statistisk dataindsamling. Dette ville være tidskrævende, ligesom det vil være vanskeligt for ansøgerne at gennemskue, hvilke oplysninger, der gemmes, og hvad formålet ned dataindsamlingen er. Indklagede har derfor valgt en fremgangsmåde, hvor ansøgerne selv angiver de relevante oplysninger. Ansøgerne vejledes grundigt om, hvad der registreres, hvor det registreres, hvor længe data opbevares, og hvad formålet med registreringen er.</p>\r\n<p>\r\n</p>\r\n<p>Klager har ved sin ansøgning accepteret ansøgningsvilkårene og dermed dataregistreringen.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Ligebehandlingsnævnet behandler klager over forskelsbehandling på grund af alder efter lov om forbud mod forskelsbehandling mv. (forskelsbehandlingsloven).</p>\r\n<p>\r\n</p>\r\n<p>Det fremgår af forskelsbehandlingsloven, at en arbejdsgiver ikke må forskelsbehandle ansøgere til ledige stillinger på grund af alder.</p>\r\n<p>\r\n</p>\r\n<p>Der foreligger direkte forskelsbehandling, når en person på grund af blandt andet alder behandles ringere end en anden bliver, er blevet eller ville blive behandlet i en tilsvarende situation.</p>\r\n<p>\r\n</p>\r\n<p>Der foreligger indirekte forskelsbehandling, hvis en tilsyneladende neutral bestemmelse, betingelse eller praksis vil stille personer af alder ringere end andre personer, medmindre den pågældende bestemmelse, betingelse eller praksis er objektivt begrundet i et sagligt formål, og midlerne til at opnå det er hensigtsmæssige og nødvendige.</p>\r\n<p>\r\n</p>\r\n<p>Det er klager, der i første omgang skal påvise faktiske omstændigheder, der giver anledning til at formode, at han er blevet udsat for forskelsbehandling på grund af alder.</p>\r\n<p>\r\n</p>\r\n<p>Der er i forskelsbehandlingsloven ikke noget til hinder for, at indklagede i forbindelse med en ansøgningsprocedure kan anmode ansøgeren om at oplyse sin alder, idet dette kriterie ikke er nævnt i forskelsbehandlingslovens § 4.</p>\r\n<p>\r\n</p>\r\n<p>Da der ikke er andre oplysninger, der tyder på, at indklagede ved vurderingen af ikke at indkalde klager til ansættelsessamtale, helt eller delvist har lagt vægt på klagers alder, får klager ikke medhold i sagen.</p>\r\n<p>\r\n</p>\r\n<p>\r\n   <span class=\"Bold\">Retsregler</span>\r\n</p>\r\n<p>\r\n</p>\r\n<p>Afgørelsen er truffet efter følgende bestemmelser:</p>\r\n<p>\r\n</p>\r\n<p class=\"BilagtekstListe\">Lov om Ligebehandlingsnævnet</p>\r\n<p class=\"Liste1\">\r\n   <span class=\"Liste1Nr\">–</span> § 1, stk. 1, og stk. 3, om nævnets kompetence</p>\r\n<p class=\"Liste1\">\r\n   <span class=\"Liste1Nr\">–</span> § 9, stk. 1, om klagebehandling</p>\r\n<p class=\"Liste1\">\r\n   <span class=\"Liste1Nr\">–</span> § 12, stk. 1, om klagebehandling</p>\r\n<p>\r\n</p>\r\n<p class=\"BilagtekstListe\">Forskelsbehandlingsloven</p>\r\n<p class=\"Liste1\">\r\n   <span class=\"Liste1Nr\">–</span> § 1, stk. 1-3, om lovens anvendelsesområde</p>\r\n<p class=\"Liste1\">\r\n   <span class=\"Liste1Nr\">–</span> § 2, stk. 1 og § 4, om forbud mod forskelsbehandling</p>\r\n<p class=\"Liste1\">\r\n   <span class=\"Liste1Nr\">–</span> § 7a om delt bevisbyrde</p>\r\n<p>\r\n</p>\r\n<p>\r\n   <span class=\"Italic\">&lt;2014-6810-49153&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/09/2015"
        },
        {
            "displayName": "Accession",
            "displayValue": "W20151049425"
        },
        {
            "displayName": "Entydig dokumentidentifikation",
            "displayValue": "CF002004"
        },
        {
            "displayName": "Dato for indlæggelse",
            "displayValue": "10/09/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10494"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "21/01/2015"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2014-6810-49153"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}