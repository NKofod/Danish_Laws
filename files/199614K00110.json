{
    "id": 108350,
    "title": "1996 BTL 110   BETÆNKNING OVER FORSLAG TIL LOV OM ÆNDRING AF FORSKELLIGE LOVBESTEMMELSER   OM INDDRIVELSE AF GÆLD TIL DET OFFENTLIGE (EFFEKTIVISERING AF DET OFFENTLIGES   RESTANCEINDDRIVELSE)    NR L 110 1996-97, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1996/1 BTL 110",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 110 </P>  \r\n\r\n<P></P>  \r\n\r\n<P>Betænkning over Forslag til lov om ændring af forskellige lovbestemmelser  \r\n\r\n om inddrivelse af gæld til det offentlige (Effektivisering af det offentliges  \r\n\r\n restanceinddrivelse) <BR>  \r\n\r\n Nr L 110 1996-97, 1. samling </P>  \r\n\r\n<P></P>  \r\n\r\n<P>Afgivet af Det Politisk-Økonomiske Udvalg </P>  \r\n\r\n<P></P>  \r\n\r\n<P>Afgivet: 19961212 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i et møde og har herunder </P>  \r\n\r\n<P>stillet spørgsmål til finansministeren, som denne har besvaret </P>  \r\n\r\n<P>skriftligt. </P>  \r\n\r\n<P>Der er af finansministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Socialistisk Folkepartis, Det Radikale Venstres og  \r\n\r\n Centrum-Demokraternes medlemmer af udvalget) lovforslaget til  \r\n\r\n<I>vedtagelse</I> med det af finansministeren stillede ændringsforslag. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> ved 3. behandling og vil stemme imod det  \r\n\r\n stillede ændringsforslag. </P>  \r\n\r\n<P>Mindretallet bemærker, at lovforslaget og specielt ændringsforslaget viser  \r\n\r\n med al tydelighed, hvilken panik der er i regeringen for at få finansloven  \r\n\r\n til at hænge bare nogenlunde sammen. Det er uholdbart at lade eventuelle  \r\n\r\n inddrevne penge indgå i driftsbudgettet, idet inddrivelsen kun kan bruges en  \r\n\r\n gang. Det er en kortsigtet løsning med midlertidig virkning. </P>  \r\n\r\n<P>Et <I>andet mindretal</I> (Enhedslistens medlem af udvalget) indstiller  \r\n\r\n lovforslaget til <I>forkastelse</I> ved 3. behandling og vil stemme imod det  \r\n\r\n stillede ændringsforslag. </P>  \r\n\r\n<P>Ændringsforslag </P>  \r\n\r\n<P>Til § 2Af <I>finansministeren,</I> tiltrådt af et <I>flertal</I> (udvalget  \r\n\r\n med undtagelse af FP og EL): </P>  \r\n\r\n<P> <B>1)</B>  <I>Nr. 1</I> affattes således: </P>  \r\n\r\n<P> <B>&#187;1.</B>  <I>§ 20 b, stk. 1, nr. 2,</I> affattes således: </P>  \r\n\r\n<P>&#187;2) gælden er forfalden og overstiger i alt 5.000 kr., hele gælden  \r\n\r\n administreres af samme inddrivelsesmyndighed, og ingen af gældsposterne er  \r\n\r\n omfattet af en overholdt aftale om henstand eller afdragsvis  \r\n\r\n betaling.&#171;&#187; </P>  \r\n\r\n<P>Bemærkninger </P>  \r\n\r\n<P>Til nr. 1 Ved lovforslaget skabes der mulighed for at kumulere en række  \r\n\r\n mindre selvstændige gældsposter med henblik på at opfylde beløbsgrænsen på  \r\n\r\n 5.000 kr. for indberetning af skyldnere til et kreditoplysningsbureau, og det  \r\n\r\n er således ikke en betingelse, at gælden udspringer af samme retsforhold. En  \r\n\r\n skatterestance kan herefter f.eks. kumuleres med en restance for manglende  \r\n\r\n betaling for daginstitution. Det anses for mere rimeligt, at betingelsen for  \r\n\r\n indberetning tager udgangspunkt i skyldnerens samlede gæld til det  \r\n\r\n offentlige, hvorved forhindres, at skyldneren kan have en betydelig gæld til  \r\n\r\n det offentlige fordelt på forskellige gældsposter, men uden mulighed for at  \r\n\r\n kunne indberette skyldneren til et kreditoplysningsbureau. </P>  \r\n\r\n<P>For entydigt at kunne placere ansvaret for korrekt indberetning og  \r\n\r\n afmelding til et kreditoplysningsbureau er det dog fundet nødvendigt at  \r\n\r\n betinge, at de gældsforhold, der danner grundlaget for indberetningen,  \r\n\r\n administreres af samme inddrivelsesmyndighed. Derved sikres det også i videst  \r\n\r\n muligt omfang, at skyldneren bliver afmeldt, så snart den sidste af  \r\n\r\n gældsposterne er indfriet. Det er den myndighed, der forestår inddrivelsen,  \r\n\r\n der har mulighed for at kumulere fordringer i forbindelse med indberetning af  \r\n\r\n en skyldner, og det er derfor ikke nogen betingelse, at myndigheden tillige  \r\n\r\n er den oprindelige kreditor for tilgodehavendet. </P>  \r\n\r\n<P>Lov om offentlige myndigheders registre gælder kun for edb-registerede  \r\n\r\n oplysninger, hvorfor de gældsposter, der skal danne grundlag for indberetning  \r\n\r\n af en skyldner til et kreditoplysningsbureau, alle skal være  \r\n\r\n edb-registrerede. Normalt vil den enkelte inddrivelsesmyndighed have samlet  \r\n\r\n langt hovedparten af debitoradministrationen i samme edb-system, men der er  \r\n\r\n ikke noget til hinder for, at gældsposterne administreres i hver sit  \r\n\r\n edb-system, når bare de administreres af samme inddrivelsesmyndighed og der  \r\n\r\n skabes arbejdsgange, der sikrer, at skyldneren afmeldes, når den sidste  \r\n\r\n gældspost, der har dannet grundlag for indberetningen, er indfriet. </P>  \r\n\r\n<P>Ved ændringsforslaget er det ikke tilsigtet at pålægge  \r\n\r\n inddrivelsesmyndigheden at kumulere flere eventuelle gældsposter ved  \r\n\r\n indberetning af en skyldner til et kreditoplysningsbureau.  \r\n\r\n Inddrivelsesmyndigheden kan derfor frit vælge, hvilke gældsposter der skal  \r\n\r\n danne grundlag for en indberetning. Endvidere kan inddrivelsesmyndigheden  \r\n\r\n foretage yderligere indberetning, hvis der efterfølgende opstår nye  \r\n\r\n gældsposter, der selvstændigt opfylder betingelserne for indberetning.  \r\n\r\n Administrationen skal dog ske under hensyntagen til de sædvanlige  \r\n\r\n forvaltningsretlige regler om, at borgerne skal behandles lige, og at en  \r\n\r\n forskelsbehandling derfor skal kunne begrundes sagligt. </P>  \r\n\r\n<P>Hver enkelt af gældsposterne, der danner grundlag for indberetning, skal  \r\n\r\n selvstændigt opfylde kravene til indberetning. Ingen af gældsposterne må  \r\n\r\n derfor på tidspunktet for indberetningen være omfattet af en aftale om  \r\n\r\n henstand eller en overholdt afdragsordning. Derudover skal den enkelte  \r\n\r\n gældspost være fastslået på en af de i lovens § 20 b, stk. 2, angivne særligt  \r\n\r\n kvalificerede måder, det vil sige enten skal gælden kunne inddrives ved  \r\n\r\n udpantning, og der skal være fremsendt 2 rykkere til skyldneren, eller der  \r\n\r\n skal være foretaget eller forsøgt foretaget udlæg for kravet, eller kravet  \r\n\r\n skal være fastslået ved endelig dom, eller det offentlige skal have erhvervet  \r\n\r\n skyldnerens skriftlige erkendelse af den forfaldne gæld. </P>  \r\n\r\n<P>Registreringen i et kreditoplysningsbureau er reguleret af lov om private  \r\n\r\n registre, der bl.a. begrænser tidsrummet for registreringen, da den ikke må  \r\n\r\n indeholde oplysninger, der er mere end 5 år gamle. I forbindelse med  \r\n\r\n indberetningen skal inddrivelsesmyndigheden angive tidspunktet for udløbet af  \r\n\r\n 5-årsfristen. Fristen regnes fra tidspunktet, hvor betingelserne i § 20 b,  \r\n\r\n stk. 2 i lov om offentlige registre første gang var opfyldt. Ved kumulation  \r\n\r\n af flere gældsposter må fristen antages at skulle regnes fra tidspunktet,  \r\n\r\n hvor en kumulation af de pågældende gældsposter første gang samlet opfyldte  \r\n\r\n betingelserne for indberetning. For gældsposter, der vedrører perioden før  \r\n\r\n lovens ikrafttræden, beregnes fristen fra tidspunktet, hvor betingelserne  \r\n\r\n første gang ville have været opfyldt, hvis loven havde været gældende. For så  \r\n\r\n vidt angår beløbsstørrelsen, er det de nuværende forhold, der er afgørende  \r\n\r\n for, om indberetning kan finde sted. </P>  \r\n\r\n<P>Endelig er det en betingelse, at inddrivelsesmyndigheden, efter at de  \r\n\r\n øvrige betingelser er opfyldt, med mindst 4 ugers varsel orienterer  \r\n\r\n skyldneren om den påtænkte indberetning, så skyldneren har mulighed for at  \r\n\r\n afværge indberetningen ved indfrielse af gælden eller ved indgåelse af en  \r\n\r\n afdragsordning eller ved at få bevilliget henstand. </P>  \r\n\r\n<P>Torben Lund (S) Ole Vagn Christensen (S) Ole Stavad (S) Hardy Hansen (S)  \r\n\r\n Sonja Mikkelsen (S) Jes Lunde (SF) fmd. <I>Bjørn Elmquist (RV) Frank Aaen  \r\n\r\n (EL) Peter Duetoft (CD) Anders Fogh Rasmussen (V)</I> nfmd. <I>Uffe  \r\n\r\n Ellemann-Jensen (V) Pia Larsen (V) Peter Brixtofte (V) Pia Christmas-Møller  \r\n\r\n (KF) Anne Birgitte Lundholt (KF) Per Stig Møller (KF) Kirsten Jacobsen (FP)  \r\n\r\n Dansk Folkeparti havde ikke medlemmer i udvalget. </I></P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde. </P>  \r\n\r\n<P>Der er af finansministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Et flertal (Socialdemokratiets, Socialistisk Folkepartis, Det Radikale  \r\n\r\n Venstres, Enhedslistens og Centrum-Demokraternes medlemmer af udvalget)  \r\n\r\n opfordrer regeringen til at udarbejde en statusrapport om praksis for  \r\n\r\n gældssanering med særligt henblik på at vurdere gældssaneringsmulighederne  \r\n\r\n for personer uden fast arbejde med mindre gældsposter. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Socialistisk Folkepartis, Det Radikale Venstres og  \r\n\r\n Centrum-Demokraternes medlemmer af udvalget) lovforslaget til  \r\n\r\n<I>vedtagelse</I> med de af finansministeren stillede ændringsforslag. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse,</I> men kan stemme for de stillede  \r\n\r\n ændringsforslag, da de indebærer en lille forbedring. </P>  \r\n\r\n<P>Et <I>andet mindretal</I> (Enhedslistens medlem af udvalget) indstiller  \r\n\r\n lovforslaget til <I>forkastelse,</I> men kan stemme for de stillede  \r\n\r\n ændringsforslag. </P>  \r\n\r\n<P>ÆndringsforslagAf <I>finansministeren,</I> tiltrådt af <I>udvalget:</I>  \r\n\r\n</P>  \r\n\r\n<P>Til § 2 <B>1)</B>  <I>Nr. 1</I> affattes således: </P>  \r\n\r\n<P> <B>&#187;1.</B>  <I>§ 20 b, stk. 1, nr. 2,</I> affattes således: </P>  \r\n\r\n<P>&#187;2) den samlede gæld er forfalden og overstiger 7.500 kr., idet der  \r\n\r\n dog ikke heri må indgå gældsposter, der er omfattet af en overholdt aftale om  \r\n\r\n henstand eller afdragsvis betaling.&#171;&#187; </P>  \r\n\r\n<P> <B>2)</B> Efter nr. 1 indsættes som nyt nummer: </P>  \r\n\r\n<P> <B>&#187;01.</B> I <I>§ 20 b</I> indsættes efter stk. 1 som nyt stykke:  \r\n\r\n</P>  \r\n\r\n<P> <I>&#187;Stk. 2.</I> Det er en betingelse, at den samlede gæld, jf. stk.  \r\n\r\n 1, nr. 2, administreres af samme inddrivelsesmyndighed.&#171; </P>  \r\n\r\n<P>Stk. 2 bliver herefter stk. 3.' </P>  \r\n\r\n<P>Til § 4 <B>3)</B>  <I>Nr. 1</I> udgår. </P>  \r\n\r\n<P>Bemærkninger </P>  \r\n\r\n<P>Til nr. 1 og 2 Efter lovforslaget, som vedtaget ved 2. behandling, kan  \r\n\r\n indberetningsmyndigheden kumulere flere mindre selvstændige gældsposter for  \r\n\r\n at opfylde beløbsgrænsen for indberetning af en skyldner til et  \r\n\r\n kreditinformationsbureau. Der tages således udgangspunkt i skyldnerens  \r\n\r\n samlede gæld, og i den forbindelse findes det passende, at beløbsgrænsen  \r\n\r\n hæves fra 5.000 kr. til 7.500 kr. De øvrige ændringer er af rent lovteknisk  \r\n\r\n karakter. </P>  \r\n\r\n<P>Til nr. 3 Ændringsforslaget er af rent teknisk karakter. Det foreslås, at  \r\n\r\n § 4, nr. 1, udgår, da hjemmelen allerede er indeholdt i lovforslagets § 4,  \r\n\r\n nr. 2. </P>  \r\n\r\n<P>Torben Lund (S) Ole Vagn Christensen (S) Ole Stavad (S) Hardy Hansen (S)  \r\n\r\n Sonja Mikkelsen (S) Jes Lunde (SF) fmd. <I>Bjørn Elmquist (RV) Frank Aaen  \r\n\r\n (EL) Peter Duetoft (CD) Anders Fogh Rasmussen (V)</I> nfmd. <I>Uffe  \r\n\r\n Ellemann-Jensen (V) Pia Larsen (V) Peter Brixtofte (V) Pia Christmas-Møller  \r\n\r\n (KF) Anne Birgitte Lundholt (KF) Per Stig Møller (KF) Kirsten Jacobsen (FP)  \r\n\r\n Dansk Folkeparti havde ikke medlemmer i udvalget. </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "15/01/1997"
        },
        {
            "displayName": "Accession",
            "displayValue": "199614K00110"
        },
        {
            "displayName": "Entydig dokumentidentifikation",
            "displayValue": "CL007488"
        },
        {
            "displayName": "Dato for førstegangsindlæggelse",
            "displayValue": "15/01/1997"
        },
        {
            "displayName": "Dato for indlæggelse",
            "displayValue": "15/01/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "110"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}