{
    "id": 192327,
    "title": "Ligebehandlingsnævnets afgørelse om køn - adgangsbegrænsning - sport - retlig interesse - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9660 af 31/08/2016",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - adgangsbegrænsning - sport - retlig interesse - ej medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.</span> <span class=\"Bold\">nr. 2016-6811-21052</span></p>\r\n   <p class=\"TekstGenerel\">En mand klagede over, at en svømmehal havde indført en ordning, hvor piger med muslimsk baggrund kunne modtage svømmeundervisning, uden at mænd og drenge var til stede i svømmehallen. Manden mente, at der var tale om kønsadskillelse og isolation af muslimske piger.</p>\r\n   <p class=\"TekstGenerel\">Efter oplysningerne i sagen havde manden ikke været direkte berørt af den påståede forskelsbehandling på en sådan måde, at han havde en retlig interesse i sagen. Klagen blev derfor afvist. Afgørelsen blev truffet af Ligebehandlingsnævnets formand alene.</p>\r\n</div>\r\n<p>Klagen drejer sig om påstået forskelsbehandling på grund af blandt andet køn i forbindelse med, at en svømmeklub havde særlig svømmeundervisning for piger med muslimsk baggrund.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Ligebehandlingsnævnet kan ikke behandle klagen.</p>\r\n<p>\r\n</p>\r\n<p>\r\n   <span class=\"Bold\">Sagens behandling</span>\r\n</p>\r\n<p>\r\n</p>\r\n<p>Afgørelsen er truffet af Ligebehandlingsnævnets formand.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>En mand klagede over, at en svømmeklub havde indført en ordning, hvor piger med muslimsk baggrund kunne modtage svømmeundervisning, uden at mænd og drenge var til stede i svømmehallen.</p>\r\n<p>\r\n</p>\r\n<p>Klagen blev modtaget den 28. april 2016.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager </span>gør gældende, at der er tale om direkte forskelsbehandling.</p>\r\n<p>\r\n</p>\r\n<p>Indklagede har indført en ordning, hvor muslimske piger kan modtage svømmeundervisning, uden at mænd og drenge er til stede. Der er trukket gardiner for vinduerne for at afskærme pigerne. Pigerne er helt ned til femårs alderen.</p>\r\n<p>\r\n</p>\r\n<p>Der er tale om kønsadskillelse og isolation af muslimske piger. Pigerne isoleres fra barnsben fra Danmark og danskerne. De isoleres også fra mænd. Muslimske drenge må gerne gå i svømmehallen, når der er danske kvinder og piger til stede, og det er alene muslimske piger (og kvinder), der skal gemmes af vejen.</p>\r\n<p>\r\n</p>\r\n<p>Klager henviser til sagen med en hoteletage for kvinder, hvilket var i strid med ligestillingsloven. I forhold til de muslimske piger er der også tale om direkte forskelsbehandling på grund af køn.</p>\r\n<p>\r\n</p>\r\n<p>Der er både tale om diskrimination af borgerne (for de kommunale skattekroner) og en isoleret særbehandling af små muslimske piger, som ikke selv har valgt. Dette er i strid med integrationen og en klar overtrædelse af ligestillingsloven.</p>\r\n<p>\r\n</p>\r\n<p>Det er direkte forskelsbehandling, når en person på grund af køn behandles ringere end en anden bliver, er blevet eller ville blive behandlet i en tilsvarende situation. Det ligger i sagens natur, at klager og andre er sådanne personer.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Ligebehandlingsnævnet kan behandle klager over forskelsbehandling på grund af køn efter lov om ligestilling af kvinder og mænd.</p>\r\n<p>\r\n</p>\r\n<p>Ligebehandlingsnævnet kan ikke behandle klager over forskelsbehandling på grund af religion uden for arbejdsmarkedet.</p>\r\n<p>En klage kan indbringes for Ligebehandlingsnævnet af den, der har retlig interesse i sagen.</p>\r\n<p>\r\n</p>\r\n<p>Kravet om, at en klager skal have retlig interesse, blev indsat i lov om Ligebehandlingsnævnet med virkning fra 1. januar 2016.</p>\r\n<p>\r\n</p>\r\n<p>Det betyder, at Ligebehandlingsnævnet kun kan behandle en klage, hvis klageren har en individuel og aktuel interesse i den konkrete sag. Klageren skal således være direkte berørt af den påståede forskelsbehandling ved selv at have været udsat for en handling eller en undladelse, som efter den pågældendes opfattelse udgør ulovlig forskelsbehandling. En klager, der tilhører en gruppe af personer, som kan være blevet udsat for forskelsbehandling, har som udgangspunkt ikke alene af den grund en sådan individuel interesse i den konkrete sag, at kravet om retlig interesse er opfyldt.</p>\r\n<p>\r\n</p>\r\n<p>Efter klagers oplysninger og sagens omstændigheder i øvrigt har klager ikke været direkte berørt af den påståede forskelsbehandling på en sådan måde, at klager har en individuel og aktuel interesse i sagen.</p>\r\n<p>Ligebehandlingsnævnet afviser derfor klagen.</p>\r\n<p>\r\n</p>\r\n<p>\r\n   <span class=\"Bold\">Retsregler</span>\r\n</p>\r\n<p>\r\n</p>\r\n<p>Afgørelsen er truffet efter følgende bestemmelser:</p>\r\n<p>\r\n</p>\r\n<p>Lov om Ligebehandlingsnævnet</p>\r\n<p>\r\n</p>\r\n<p>- § 1, stk. 1, og stk. 2, nr. 1, om nævnets kompetence</p>\r\n<p>- § 1, stk. 6, om retlig interesse</p>\r\n<p>- § 6, stk. 3, om formandsafgørelser</p>\r\n<p>- § 8, nævnets afvisning af klagen</p>\r\n<p>- § 9, stk. 1, om klagebehandling</p>\r\n<p>- § 12, stk. 1, om klagebehandling</p>\r\n<p>\r\n</p>\r\n<p>\r\n   <span class=\"Italic\">&lt;2016-6811-21052&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2017"
        },
        {
            "displayName": "Accession",
            "displayValue": "W20170966025"
        },
        {
            "displayName": "Entydig dokumentidentifikation",
            "displayValue": "CR000370"
        },
        {
            "displayName": "Dato for indlæggelse",
            "displayValue": "11/07/2017"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9660"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "31/08/2016"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2016-6811-21052"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}