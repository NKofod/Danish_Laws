{
    "id": 126176,
    "title": "Udbetaling ved ferieåret, modtaget supplerende dagpenge i ferieåret",
    "documentTypeId": "240",
    "isSagsforlobPeriodValid": true,
    "shortName": "KEN nr 10170 af 18/11/2008",
    "documentHtml": "<div class=\"bjelke\">Den fulde tekst</div><p class=\"Titel2\">Udbetaling ved ferieåret, modtaget supplerende dagpenge i ferieåret</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Lønmodtageren søgte den 6. maj 2008 om udbetaling af uhævet feriegodtgørelse for 11 dage, der var optjent i 2006 til brug for ferie i ferieåret fra den 1. maj 2007 til og med 30. april 2008.</div>\r\n        </p>\r\n        <p class=\"Tekst2\">\r\n          <div>Lønmodtageren havde i ferieåret modtaget arbejdsløshedsunderstøttelse i 35 dage.</div>\r\n        </p>\r\n        <p class=\"Tekst2\">\r\n          <div>Arbejdsdirektoratet fandt, lønmodtageren ikke kunne få udbetalt uhævede feriepenge for 11 dage fra Haderslev Kommune, som hun har optjent i 2006.</div>\r\n        </p>\r\n        <p class=\"Tekst2\">\r\n          <div>Ankenævnet tiltrådte Arbejdsdirektoratets afgørelse.</div>\r\n        </p>\r\n        <p class=\"Tekst2\">\r\n          <div>Ankenævnet lagde vægt på, at lønmodtageren havde modtaget arbejdsløshedsdagpenge i 35 dage i ferieåret 2007/2008. Hun havde således modtaget arbejdsløshedsdagpenge for mere end 11 dage i ferieåret 2007/2008.</div>\r\n        </p>\r\n        <p class=\"Tekst2\">\r\n          <div>Der var ikke oplyst om perioder i ferieåret, hvor hun hverken havde modtaget arbejdsløshedsdagpenge eller været i arbejde, og hvor det derfor kunne tænkes, at hun havde afholdt ferie.</div>\r\n        </p>\r\n        <p class=\"Tekst2\">\r\n          <div>Ankenævnet havde ikke taget stilling til spørgsmålet om hun havde haft en feriehindring og derfor kan få udbetalt uhævet feriegodtgørelse af den grund. Dette spørgsmål vil kunne rejses i det fagretlige system, da hun på tidspunktet for optjening af ferie var omfattet af en ferieoverenskomst, der regulerer spørgsmålet om feriehindringer. I den forbindelse henvistes til lovens § 38 og § 24 i Arbejdsdirektoratets bekendtgørelse om ferie.</div>\r\n        </p>\r\n      </div>\r\n      <p class=\"Tekst\">Ankenævnet har behandlet Deres klage på møde den 17. november 2008.</p>\r\n      <p class=\"Tekst\">Nævnet traf denne</p>\r\n      <p class=\"Tekst\">A F G Ø R E L S E</p>\r\n      <p class=\"Tekst\">De kan ikke få udbetalt feriegodtgørelse fra optjeningsåret 2006 efter ferielovens</p>\r\n      <p class=\"Tekst\">§ 34 b, stk. 2, jf. stk. 4.</p>\r\n      <p class=\"Tekst\">Ankenævnet tiltræder således direktoratets afgørelse af den 8. juli 2008.</p>\r\n      <p class=\"Tekst\">B E G R U N D E L S E</p>\r\n      <p class=\"Tekst\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> De har uhævet feriegodtgørelse svarende til 11 feriedage fra optjeningsåret 2006,</p>\r\n        <p class=\"Liste1\"><span class=\"Liste1Nr\" id=\"\">–</span> Feriegodtgørelsen stammer fra et ansættelsesforhold, som var ophørt senest den 30. april 2008, og</p>\r\n        <p class=\"Liste1\"><span class=\"Liste1Nr\" id=\"\">–</span> De har modtaget arbejdsløshedsdagpenge i 35 dage i ferieåret 1. maj 2007 til 30. april 2008.</p>\r\n      </p>\r\n      <p class=\"Tekst\">Efter ferielovens § 34 b, stk. 2 kan De få udbetalt uhævet feriegodtgørelse, som er optjent i et ansættelsesforhold, og hvor ansættelsesforholdet er ophørt senest ved udløbet af ferieåret, det vil sige den 30. april 2008. Det er dog en betingelse for at få udbetalt feriegodtgørelsen efter denne bestemmelse, at De ikke har modtaget kontanthjælp, arbejdsløshedsdagpenge eller ydelser efter lov om børnepasningsorlov i flere dage, end den uhævede feriegodtgørelse svarer til.</p>\r\n      <p class=\"Tekst\">Ankenævnet har lagt vægt på, at De har modtaget arbejdsløshedsdagpenge i 35 dage i ferieåret 2007/2008. De har således modtaget arbejdsløshedsdagpenge for mere end 11 dage i ferieåret 2007/2008.</p>\r\n      <p class=\"Tekst\">Der er ikke oplyst om perioder i ferieåret, hvor De hverken har modtaget arbejdsløshedsdagpenge eller været i arbejde, og hvor det derfor kunne tænkes, at De havde afholdt ferie.</p>\r\n      <p class=\"Tekst\">Ankenævnet har ikke taget stilling til spørgsmålet om De har haft en feriehindring og derfor kan få udbetalt uhævet feriegodtgørelse af den grund. Dette spørgsmål vil kunne rejses i det fagretlige system, da De på tidspunktet for optjening af ferie var omfattet af en ferieoverenskomst, der regulerer spørgsmålet om feriehindringer. I den forbindelse henvises til lovens § 38 og § 24 i Arbejdsdirektoratets bekendtgørelse om ferie.</p>\r\n      <p class=\"Tekst\">R E G L E R</p>\r\n      <p class=\"Tekst\">Ankenævnet henviser til § 34 b, stk. 2 og 4, § 44, stk. 5 i ferieloven, jf. lovbekendtgørelse nr. 407 af 28. maj 2004.</p>\r\n      <p class=\"Tekst\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter som ankenævnet har modtaget fra direktoratet samt Deres mail af 15. september 2008.</p>\r\n      <p class=\"Tekst\">På ankenævnets vegne</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\"><span class=\"Bold\">Kopi til:</span></p>\r\n      <p class=\"Tekst\">Arbejdsdirektoratet, Stormgade 10, Postboks 1103, 1009 København K</p>\r\n      <p class=\"Tekst\"><span class=\"Bold\">Regler</span></p>\r\n      <p class=\"Tekst\"><span class=\"Bold\">Ferielov, jf. lovbekendtgørelse nr. 407 af 28. maj 2004</span></p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Kapitel 5 a</span></p>\r\n      <p class=\"Tekst\"><span class=\"Bold\">Udbetaling af feriegodtgørelse, løn under ferie eller ferietillæg ved ferieårets udløb</span></p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 34 b.</span> <span class=\"Bold\">…</span></p>\r\n      <p class=\"Tekst\"><span class=\"Italic\">Stk. 2.</span> Feriegodtgørelse, der ikke er hævet af lønmodtageren inden udløbet af ferieåret, og som er optjent i et ansættelsesforhold, der er ophørt senest ved udløbet af ferieåret, udbetales efter anmodning til lønmodtageren af FerieKonto eller den, der i medfør af § 31 administrerer feriegodtgørelsen, jf. dog stk. 4. Det er en betingelse, at lønmodtageren skriftligt erklærer, at ansættelsesforholdet er ophørt.</p>\r\n      <p class=\"Tekst\"><span class=\"Italic\">Stk. 3.</span> <span class=\"Italic\">…</span></p>\r\n      <p class=\"Tekst\"><span class=\"Italic\">Stk. 4.</span> Har lønmodtageren fået arbejdsløshedsdagpenge, ydelse efter lov om børnepasningsorlov eller kontanthjælp i ferieåret, kan udbetaling efter stk. 2 og 3 kun ske efter direktøren for Arbejdsdirektoratets forudgående godkendelse. Antallet af dage med de nævnte ydelser skal trækkes fra det antal dage, de uhævede feriepenge svarer til. Hvis der herefter resterer et antal feriedage, meddeler direktøren for Arbejdsdirektoratet arbejdsgiveren, Ferie Konto eller den, der i medfør af § 31 administrerer feriegodtgørelsen, for hvor mange dage der kan udbetales til lønmodtageren.</p>\r\n      <p class=\"Tekst\"><span class=\"Italic\">Stk. 5.</span> <span class=\"Italic\">…</span></p>\r\n      <p class=\"Tekst\"><span class=\"Bold\">Kapitel 6</span></p>\r\n      <p class=\"Tekst\"><span class=\"Bold\">Forældelse og modregning</span></p>\r\n      <p class=\"Tekst\"><span class=\"Bold\">§ 38.</span> Hvis en lønmodtager på grund af særlige forhold er afskåret fra at holde ferien inden ferieperiodens eller ferieårets udløb, udbetales feriegodtgørelse, løn under ferie eller ferietillæg til lønmodtageren.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Kapitel 8</span></p>\r\n      <p class=\"Tekst\"><span class=\"Bold\">Kompetence og klageadgang</span></p>\r\n      <p class=\"Tekst\"><span class=\"Bold\">§ 44.</span> <span class=\"Bold\">…</span></p>\r\n      <p class=\"Tekst\"><span class=\"Italic\">Stk. 5.</span> Direktøren for Arbejdsdirektoratet træffer afgørelse om udbetaling af beløb efter § 34 b, stk. 4, eller beløb, der i medfør af § 36 er tilfaldet statskassen eller Arbejdsmarkedets Feriefond eller et andet ferieformål.</p>\r\n      <p class=\"Tekst\"><span class=\"Italic\">Stk. 6.</span> <span class=\"Italic\">…</span></p>\r\n      <p class=\"Tekst\"><span class=\"Bold\">Arbejdsdirektoratets bekendtgørelse nr. 1285 af 14. december 2004 om ferie som ændret ved bekendtgørelse nr. 34 af 24. januar 2008</span></p>\r\n      <p class=\"Tekst\"><span class=\"Bold\">Kapitel 10</span></p>\r\n      <p class=\"Tekst\"><span class=\"Bold\">Udbetaling af feriepenge uden at ferien holdes</span></p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">En lønmodtager, der er forhindret i at holde ferie</span></p>\r\n      <p class=\"Tekst\"><span class=\"Bold\">§ 24.</span> Særlige forhold efter lovens § 38 er:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> egen sygdom,</p>\r\n        <p class=\"Liste1\"><span class=\"Liste1Nr\" id=\"\">2)</span> barselorlov, jf. dog stk. 2,</p>\r\n        <p class=\"Liste1\"><span class=\"Liste1Nr\" id=\"\">3)</span> orlov til adoption, jf. dog stk. 2,</p>\r\n        <p class=\"Liste1\"><span class=\"Liste1Nr\" id=\"\">4)</span> ophold i udlandet, forudsat at pågældende er i et ansættelsesforhold, som ikke er omfattet af ferieloven under opholdet,</p>\r\n        <p class=\"Liste1\"><span class=\"Liste1Nr\" id=\"\">5)</span> overgang til selvstændigt erhverv,</p>\r\n        <p class=\"Liste1\"><span class=\"Liste1Nr\" id=\"\">6)</span> overgang til arbejde i hjemmet,</p>\r\n        <p class=\"Liste1\"><span class=\"Liste1Nr\" id=\"\">7)</span> valg til borgmester, udnævnelse til minister eller lignende tillidshverv,</p>\r\n        <p class=\"Liste1\"><span class=\"Liste1Nr\" id=\"\">8)</span> indsættelse i en af kriminalforsorgens institutioner,</p>\r\n        <p class=\"Liste1\"><span class=\"Liste1Nr\" id=\"\">9)</span> tvangsanbringelse,</p>\r\n        <p class=\"Liste1\"><span class=\"Liste1Nr\" id=\"\">10)</span> lovligt varslede og afsluttede konflikter,</p>\r\n        <p class=\"Liste1\"><span class=\"Liste1Nr\" id=\"\">11)</span> aftjening af værnepligt,</p>\r\n        <p class=\"Liste1\"><span class=\"Liste1Nr\" id=\"\">12)</span> tjeneste i forsvaret på værnepligtslignende vilkår,</p>\r\n        <p class=\"Liste1\"><span class=\"Liste1Nr\" id=\"\">13)</span> deltagelse i aktiviteter via en rådighedskontrakt med forsvarets reaktionsstyrker og SHIRBRIG,</p>\r\n        <p class=\"Liste1\"><span class=\"Liste1Nr\" id=\"\">14)</span> manglende midler til at holde ferie på grund af en opstået tvist i ferieåret mellem lønmodtageren og arbejdsgiveren om et krav på feriepenge,</p>\r\n        <p class=\"Liste1\"><span class=\"Liste1Nr\" id=\"\">15)</span> pasning af nærtstående syge eller døende, hvor lønmodtageren i en tidsbegrænset periode er tilkendt tabt arbejdsfortjeneste, løn eller vederlag efter serviceloven eller</p>\r\n        <p class=\"Liste1\"><span class=\"Liste1Nr\" id=\"\">16)</span> orlov fra et ansættelsesforhold til pasning af nærtstående syge eller døende.</p>\r\n      </p>\r\n      <p class=\"Tekst\"><span class=\"Italic\">Stk. 2.</span> Barselorlov og orlov til adoption er ikke en feriehindring i forhold til øvrig ferie, hvis lønmodtageren har genoptaget arbejdet på nedsat tid med eller uden forlængelse af orloven, og arbejdet er genoptaget på en sådan måde, at der arbejdes i hele dage, og at øvrig ferie kan holdes som enkeltdage.</p>\r\n      <p class=\"Tekst\"><span class=\"Italic\">Stk. 3.</span> En lønmodtager, som efter stk. 1 er helt eller delvist forhindret i at holde sin hovedferie umiddelbart op til ferieperiodens udløb, har ret til at få udbetalt feriepengene for hovedferien umiddelbart efter ferieperiodens udløb og senest ved ferieårets afslutning, uden at ferien holdes. Arbejdsgiveren, FerieKonto eller den, der i medfør af lovens § 31 administrerer en feriekortordning, udbetaler feriepengene. Lønmodtageren kan i stedet vælge at holde ferien på et senere tidspunkt i ferieåret.</p>\r\n      <p class=\"Tekst\"><span class=\"Italic\">Stk. 4.</span> En lønmodtager, som efter stk. 1 er forhindret i at holde ferie umiddelbart op til ferieårets udløb, skal have udbetalt feriepengene for ferien, uden at ferien holdes, medmindre ferien er overført til næste ferieår, jf. lovens § 40. Arbejdsgiveren, FerieKonto eller den, der i medfør af lovens § 31 administrerer en feriekortordning, skal udbetale feriepengene senest ved ferieårets afslutning.</p>\r\n      <p class=\"Tekst\"><span class=\"Italic\">Stk. 5.</span> En arbejdsgiver, FerieKonto eller den, der i medfør af lovens § 31 administrerer en feriekortordning, kan udbetale beløb efter stk. 3 eller 4 på et tidligere tidspunkt, når lønmodtageren har godtgjort, at en af de i stk. 1 nævnte feriehindringer vil være tilstede op til enten ferieperiodens udløb eller ferieårets udløb.</p>\r\n      <p class=\"Tekst\"><span class=\"Italic\">Stk. 6.</span> En arbejdsgiver, FerieKonto eller den, der i medfør af lovens § 31 administrerer en feriekortordning, kan ikke med frigørende virkning udbetale beløb efter stk. 3-5, hvis den, der skal udbetale beløbet, ved eller burde vide, at kravene i stk. 1-5 ikke er opfyldt.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/07/2009"
        },
        {
            "displayName": "Accession",
            "displayValue": "W20081017025"
        },
        {
            "displayName": "Entydig dokumentidentifikation",
            "displayValue": "BE003539"
        },
        {
            "displayName": "Dato for indlæggelse",
            "displayValue": "23/07/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10170"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "18/11/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j. nr. 5800041-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}