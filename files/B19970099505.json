{
    "id": 86302,
    "title": "Bekendtgørelse om den offentlige rejsesygesikring",
    "documentTypeId": "60",
    "isSagsforlobPeriodValid": false,
    "shortName": "BEK nr 995 af 15/12/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om den offentlige  \r\n\r\n rejsesygesikring </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 15 i lov om offentlig sygesikring, jf. lovbekendtgørelse nr.  \r\n\r\n 77 af 31. januar 1994, fastsættes: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Den offentlige rejsesygesikring omfatter  \r\n\r\n personer, der er berettiget til ydelser efter sygesikringsloven, herunder  \r\n\r\n også personer som er &#187;hvilende sygesikrede&#171;, jf. sygesikringslovens  \r\n\r\n § 1, stk. 6. </P>  \r\n\r\n<P CLASS=STK> <I>Stk. 2. </I> Til personer, som ikke er forsynet med et  \r\n\r\n sygesikringsbevis, skal kommunen efter anmodning udstede et  \r\n\r\n rejsesygesikringsbevis. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Den offentlige rejsesygesikring omfatter dækning  \r\n\r\n af udgifter i forbindelse med sygdomstilfælde, ulykkestilfælde eller  \r\n\r\n dødsfald, der indtræder under den første måned af en sikrets ferie- eller  \r\n\r\n studierejse. Den offentlige rejsesygesikring omfatter ikke erhvervsrejser,  \r\n\r\n studieophold eller erhvervspraktik. </P>  \r\n\r\n<P CLASS=STK> <I>Stk. 2. </I> Den offentlige rejsesygesikring omfatter rejser  \r\n\r\n uden for Danmark i Europa, herunder Estland, Letland, Litauen, Rusland indtil  \r\n\r\n Ural, Hviderusland, Ukraine og Moldova, Grønland, Færøerne, de asiatiske og  \r\n\r\n afrikanske lande med kystlinie til Middelhavet, Jordan, De Kanariske Øer,  \r\n\r\n Maderia og Azorerne. </P>  \r\n\r\n<P CLASS=STK> <I>Stk. 3. </I> Undtaget fra den offentlige rejsesygesikring er  \r\n\r\n udgifter i forbindelse med sygdom, ulykkestilfælde og dødsfald, der er  \r\n\r\n omfattet af aftaler om social sikring eller tryghed, der gælder mellem de  \r\n\r\n nordiske lande, samt mellem Danmark og Storbritannien. </P>  \r\n\r\n<P CLASS=STK> <I>Stk. 4. </I> Undtaget er endvidere udgifter i forbindelse  \r\n\r\n med sygdom, ulykkestilfælde og dødsfald, der er omfattet af lov om  \r\n\r\n sundhedsvæsenet for Færøerne, samt aftaler med Grønlands Hjemmestyre. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Den offentlige rejsesygesikring omfatter fuld  \r\n\r\n refusion af udgifter til </P>  \r\n\r\n<UL CLASS=PLAIN-LIST>  \r\n\r\n<LI>1) lægehjælp, </LI>  \r\n\r\n<LI>2) lægeordineret ophold og behandling på almindeligt sygehus (inkl.  \r\n\r\n operationer og ambulancetransport), </LI>  \r\n\r\n<LI>3) lægeordineret medicin, </LI>  \r\n\r\n<LI>4) hjemtransport, der på grund af sygdom erklæres nødvendig af en læge,  \r\n\r\n</LI>  \r\n\r\n<LI>5) hjemtransport af en sikret, der er afgået ved døden. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Der ydes endvidere refusion af ekstraudgifter  \r\n\r\n til </P>  \r\n\r\n<UL CLASS=PLAIN-LIST>  \r\n\r\n<LI>1) lægeordineret hotelophold m.v., hvor en behandling kan foregå ambulant  \r\n\r\n på et hotel, eller efter udskrivelse fra sygehus indtil hjemrejse, </LI>  \r\n\r\n<LI>2) indhentning af en fastlagt rejserute, som følge af et af en læge  \r\n\r\n beordret sengeleje. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Den offentlige rejsesygesikring omfatter dog  \r\n\r\n ikke udgifter i forbindelse med: </P>  \r\n\r\n<UL CLASS=PLAIN-LIST>  \r\n\r\n<LI>1) syge- og fødselshjælp, der opstår i svangerskabets 9. måned, eller i  \r\n\r\n forbindelse med abortus provocatus, </LI>  \r\n\r\n<LI>2) efterbehandling efter hjemkomst, </LI>  \r\n\r\n<LI>3) fortsat behandling i udlandet, når såvel den behandlende læge som det  \r\n\r\n i § 6 nævnte selskabs læge har besluttet hjemtransport, </LI>  \r\n\r\n<LI>4) hjemtransport af rejseledsager i almindelighed, </LI>  \r\n\r\n<LI>5) udgift til trækiste, </LI>  \r\n\r\n<LI>6) tab eller beskadigelse af proteser af enhver art, samt briller,  \r\n\r\n kontaktlinser, høreapparater m.v., </LI>  \r\n\r\n<LI>7) behandling i udlandet udover 3 måneder, </LI>  \r\n\r\n<LI>8) skadetilfælde, der anmeldes senere end 6 måneder efter skaden er sket.  \r\n\r\n</LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> De nærmere vilkår for den offentlige  \r\n\r\n rejsesygesikrings ydelser fastsættes ved overenskomst, jf. § 6. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Udgifterne til den offentlige rejsesygesikring  \r\n\r\n afholdes af amtskommunerne og Københavns og Frederiksberg kommuner. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Amtskommunerne, Københavns og Frederiksberg  \r\n\r\n kommuner kan indgå overenskomst med et forsikringsselskab om, at dette  \r\n\r\n overtager forpligtelsen til at yde hjælp i henhold til denne bekendtgørelse.  \r\n\r\n</P>  \r\n\r\n<P CLASS=STK> <I>Stk. 2. </I> Det i § 26 i lov om offentlig sygesikring  \r\n\r\n nedsatte forhandlingsudvalg bemyndiges til at indgå overenskomst efter stk. 1  \r\n\r\n på amtskommunernes, Københavns og Frederiksberg kommuners vegne.  \r\n\r\n Overenskomsten skal godkendes af sundhedsministeren. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Bekendtgørelsen træder i kraft den 1. januar  \r\n\r\n 1998. Samtidig ophæves bekendtgørelse nr. 37 af 25. januar 1980 om  \r\n\r\n rejsesygesikring. </P>  \r\n\r\n<P CLASS=STK> <I>Stk. 2. </I> Overenskomst indgået i medfør af § 6 forbliver  \r\n\r\n i kraft, indtil den afløses af en ny overenskomst indgået i medfør af denne  \r\n\r\n bekendtgørelse. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Sundhedsministeriet, den 15. december  \r\n\r\n 1997 </I> </P>  \r\n\r\n<P CLASS=UNDERSKREVET-AF ALIGN=CENTER>Birte Weiss </P>  \r\n\r\n<P CLASS=MINISTER ALIGN=RIGHT>/ Vibeke B. Lemche </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/12/1997"
        },
        {
            "displayName": "Accession",
            "displayValue": "B19970099505"
        },
        {
            "displayName": "Entydig dokumentidentifikation",
            "displayValue": "CM046035"
        },
        {
            "displayName": "Dato for førstegangsindlæggelse",
            "displayValue": "15/03/1998"
        },
        {
            "displayName": "Dato for indlæggelse",
            "displayValue": "19/07/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "995"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "15/12/1997"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Sundhedsmin., 3. kt., j.nr. 95 1260-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}