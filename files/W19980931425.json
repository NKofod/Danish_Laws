{
    "id": 157421,
    "title": "Ankestyrelsens principafgørelse O-1-98 om opholdskommune - ny praksis - eget initiativ - flytning - revalidering - refusion",
    "documentTypeId": "240",
    "isSagsforlobPeriodValid": true,
    "shortName": "KEN nr 9314 af 15/01/1998",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-1-98 om opholdskommune - ny praksis - eget initiativ - flytning - revalidering - refusion</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En kommune var refusionspligtig fra den 15. august 1993 vedrørende revalideringsudgifter til en kvinde, selv om hun var flyttet på eget initiativ og uden tilknytning til revalideringsforløbet.</p>\r\n   <p class=\"TekstGenerel\">Datoen 15. august 1993 var fastlagt som skæringsdato, fordi SM O-65 93, der blev offentliggjort den 15. august 1993, var udtryk for en ny fortolkning af bistandslovens § 11, stk. 1, nr. 1, vedrørende refusion, når en revalidend flyttede på eget initiativ udentilknytning til revalideringsforløbet. Afgørelsen fandt ifølge SM O 125-94 anvendelse for tiden, der lå efter offentliggørelsen af den ny praksis.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 110 af 26. februar 1996 - § 11, stk. 1, nr. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En kvinde på 28 år fik bevilget revalideringshjælp af A kommune til færdiggørelsen af en uddannelse til eksportingeniør, hvor der manglede 3 1/2 års studietid.</p>\r\n<p>Den 1. september 1990 skiftede hun til maskiningeniøruddannelsen af hensyn til hendes hjertelidelse, idet hun med eksportingeniøruddannelsen ville blive stillet over for en del rejsevirksomhed. A kommune accepterede dette studieskift.</p>\r\n<p>Den 1. februar 1992 flyttede kvinden til B kommune, hvilket ikke skulle have medført afbrydelser eller ændringer af revalideringsplanen. Hendes hjertelidelse medførte imidlertid sygeperioder, og studiet blev forlænget 2 gange, ialt 8 måneder. Hun afsluttede studiet i foråret 1995 med sidste revalideringsydelse for marts 1995.</p>\r\n<p>B kommune anmodede den 19. april 1995 A kommune om refusion efter bistandslovens § 11, fra den 15. august 1993 på grund af ændret Ankestyrelsespraksis offentliggjort den 15. august 1993.</p>\r\n<p>A kommune afviste i brev af 18. juli 1995 at yde refusion under henvisning til, at ny praksis ikke medførte, at ældre sager kunne kræves genoptaget, jf. SM O-125-94.</p>\r\n<p>B kommune anførte i sin klage af 14. august 1995 til nævnet, at der havde hersket usikkerhed om principperne efter bistandslovens § 11, og at disse først blev helt klare med SM O-65-93 og med revalideringsvejledningen af 30. november 1994. B kommune havde først derefter kunnet revurdere sagen om revalidering med henblik på refusion og kunne iøvrigt henvise til lovens § 11, stk. 5, og til at fristen her ikke var overskredet. Ankenævnet fandt den 20. december 1996, at A kommune var forpligtet til fra den 15. august 1993 at refundere B kommune den kommunale andel af de udgifter til bistand, som B kommune havde ydet kvinden under revalidering.</p>\r\n<p>Nævnet udtalte, at spørgsmålet om ret til refusion i henhold til bi standslovens § 11, når en person under revalidering flyttede til en anden kommune, ikke direkte var reguleret i lovens tekst, men var fastlagt i den administrative praksis. For så vidt angik de situationer, hvor en person på eget initiativ, og uden det var et nødvendigt led i den lagte revalideringsplan, flyttede til en anden kommune, havde Ankestyrelsen med SM O-65-93 (udsendelsesdato den 15. august 1993) klarlagt, at i tilfælde, hvor uddannelsen fortsatte i det samme spor og i et ubrudt forløb, havde tilflytningskommunen ret til refusion fra den tidligere opholdskommune.</p>\r\n<p>Nævnet gjorde opmærksom på, at ved seneste ændring af pkt. 15 i Socialministeriets vejledning nr. 211 af 30. november 1994 om hjælp til uddannelse i henhold til bistandslovens § 43, var princippet om refusion tillige indføjet.</p>\r\n<p>Med hensyn til spørgsmålet om tidspunktet for refusionskravets rejsning, var det med indførelse pr. 9. maj 1993 af den 3-årige forældelsesfrist i bistandslovens § 11, stk. 5, fastlagt, at krav mod en tidligere opholdskommune skulle rejses senest 3 år efter hjælpens ydelse. Forældelsesfristen regnedes fra tidspunktet for refusionskravets rejsning, jf. SM O-71-95.</p>\r\n<p>Nævnet fandt på baggrund af ovenstående A kommune forpligtet til fra den 15. august 1993 at refundere B kommune den opholdskommunale andel af de udgifter til bistand, der var ydet kvinden under revalidering.</p>\r\n<p>I klagen til Ankestyrelsen anførte A kommune, at der ønskedes en principiel stillingtagen til opholdskommunerefusion i forbindelse med hjælp efter § 43, under henvisning til SM O-65-93 og SM O-125-94.</p>\r\n<p>Det var videre anført i klagen, at kvinden flyttede til B kommune på eget initiativ. Efter praksis dengang gav fraflytningskommunentilsagn om refusion i sager, hvor flytningen var et led i revali deringen. Såfremt flytning under et § 43-forløb fandt sted, skulle tilflytningskommunen vurdere revalideringsplanen, hvad B kommune gjorde på dette tidspunkt og fandt, at kvinden fortsat var berettiget til hjælp til uddannelse efter § 43 - uden refusion.</p>\r\n<p>Efter A kommunes opfattelse drejede sagen sig her om, at der dels var fastslået en administrativ praksis på området om refusion ved flytning i § 43-sager, dels var vejledningen af 30. november 1994 ændret for så vidt angik refusion i forbindelse med flytning på eget initiativ under uddannelsesforløbet.</p>\r\n<p>Videre var det anført i klagen, at da kvinden flyttede til B kommune, gav A kommune afslag på hjælp til flytningen. B kommune accepterede trods dette at fortsætte uddannelsesplanen, jf. journalnotat fra januar 1992.</p>\r\n<p>A kommune fortolkede SM O-125-94 således, at \"ny fortolkning af retsreglerne\" trådte i kraft på fremtidige sager og ikke tidligere sager. For A kommunes vedkommende var denne sag afgjort efter en anden - og ikke ulovlig praksis - og var for kommunens vedkommende afsluttet. Kommunen kunne ikke forestille sig, at alle § 43-sager skulle revurderes.</p>\r\n<p>Sagen blev behandlet i principielt møde med henblik på afklaring af, hvorvidt SM O-35-92 og SM O-65-93 var udtryk for ny praksis, således at den \"ny\" fortolkning af retsreglerne gjaldt fremover i henhold til SM O-125-94 - eller hvorvidt SM O-35-92 og SM O-65-93 var udtryk for præcisering af hidtidig praksis.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at A kommune var refusionspligtig overfor B kommune fra den 15. august 1993 vedrørende udgifter efter bistandsloven i forbindelse med kvindens uddannelse til ingeniør, jf. bistandslovens § 11, stk. 1.</p>\r\n<p>Det havde efter udsendelsen af SM O-65-93 været diskuteret, hvorvidt der med SM O-65-93 var tale om en ny praksis eller ej.</p>\r\n<p>Ankestyrelsen havde ved ny gennemgang af retsområdet vurderet, at der med udsendelse af SM O-65-93 den 15. august 1992 var tale om en ny fortolkning af bistandslovens § 11, stk. 1, vedrørende revalidering, således at der med denne afgørelse var refusion fra den oprindelige revalideringsbesluttende kommune, selv om flytningen under revalideringsforløbet var sket på eget initiativ og uden tilknytning til revalideringsforløbet.</p>\r\n<p>Ankestyrelsen lagde endvidere vægt på, at det af SM O-53-93, der blev offentliggjort den 15. juli 1993, fremgik, at en tilflytningskommune ikke kunne ændre en fraflytningskommunes fastlagte erhvervsplan, når der ikke var sket individuelle eller generelle ændringer i revalidendens forhold.</p>\r\n<p>Ankestyrelsen lagde med hensyn til den foreliggende sag vægt på, at der ikke var sket afbrydelser i kvindens uddannelse, idet skiftet til maskiningeniør fra eksportingeniør skete før flytningen til B kommune og med A kommunes godkendelse. Den forlængelse af studiet på ca. 3/4 år, der var sket på grund af kvindens hjertelidelse, måtte kunne forventes, når der var tale om en revalidend med en kronisk lidelse, jf. SM O-17-93.</p>\r\n<p>Ankestyrelsen bemærkede, at det af SM O-125-94 fremgik, at ny fortolkning af retsreglerne først kunne danne grundlag for den fremtidige retsanvendelse (her den 15. august 1993). Ældre afsluttede sager kunne ikke kræves genoptaget, men sager, der ikke var afsluttede, ville blive omfattet af den nye retsanvendelse fra offentliggørelsesdatoen, som det var tilfældet i denne sag.</p>\r\n<p>Det forhold, at A kommune gav afslag på hjælp til flytning til kvinden, betød ikke, at A kommune ikke kunne afkræves refusion efter bistandslovens § 11.</p>\r\n<p>Ankestyrelsen tiltrådte således ankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19980931425"
        },
        {
            "displayName": "Entydig dokumentidentifikation",
            "displayValue": "BS010207"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9314"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "15/01/1998"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 200124-96"
        },
        {
            "displayName": "Stikord",
            "displayValue": "O-1-98"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}