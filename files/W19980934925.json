{
    "id": 157456,
    "title": "Ankestyrelsens principafgørelse O-79-98 om skønsmæssig afgørelse - ufaglært - deltidsarbejde - erhvervsbegrænsning - revalidering",
    "documentTypeId": "240",
    "isSagsforlobPeriodValid": true,
    "shortName": "KEN nr 9349 af 15/07/1998",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-79-98 om skønsmæssig afgørelse - ufaglært - deltidsarbejde - erhvervsbegrænsning - revalidering</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Det forhold, at ansøger var ufaglært og havde pådraget sig en skade, begrundede ikke i sig selv, at hun havde ret til at få udarbejdet en erhvervsplan.</p>\r\n   <p class=\"TekstGenerel\">Kommunen kunne dog ikke med rette give afslag på hjælp til revalidering uden at foretage en nærmere vurdering af, hvilken erhvervsbegrænsning, der konkret var tale om for ansøgers vedkommende.</p>\r\n   <p class=\"TekstGenerel\">Kommunen burde derfor have iværksat foranstaltninger med henblik på, at ansøger kunne vende tilbage til arbejdsmarkedet f.eks. i form af arbejdsprøvning, omskoling eller erhvervsmæssig genoptræning.</p>\r\n   <p class=\"TekstGenerel\">Ankestyrelsen lagde vægt på, at der var tale om en længere sygemelding, og at kommunen var enig i, at det hidtidige arbejde ikke kunne genoptages.</p>\r\n   <p class=\"TekstGenerel\">Der kunne ved vurderingen ikke lægges afgørende vægt på, at ansøger havde haft deltidsarbejde af mindre omfang inden skaden.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen er afløst af en nyere afgørelse</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>16-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 110 af 26. februar 1996 - § 15, stk. 5 og § 43, stk. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøger, der var 30 år, gift og havde 2 mindre børn, søgte i april 1997 om hjælp til revalidering.</p>\r\n<p>Hun havde været sygemeldt siden en færdselsulykke i januar 1995, hvor hun havde pådraget sig en skade i venstre skulder.</p>\r\n<p>Ansøger var uden uddannelse. Hun havde i de sidste 5 år før ulykken haft rengøringsarbejde med 13 1/2 time om ugen.</p>\r\n<p>Lægeligt var der påvist ømhed samt nedsat bevægelighed i skulderen. Det vurderedes, at ansøger næppe ville være i stand til at genoptage rengøringsarbejde, og der blev anbefalet revalidering til et arbejde, der ikke belastede skuldre og arme.</p>\r\n<p>Kommunen fandt ikke grundlag for at iværksætte revalidering af helbredsmæssige årsager, og henviste til, at udbetalingen af sygedagpenge var bragt til ophør, da der ikke skønnedes at være noget til hinder for, at ansøger kunne påtage sig andet mindre fysisk belastende arbejde end det hidtidige rengøringsarbejde.</p>\r\n<p>Ankestyrelsens Dagpengeudvalg tiltrådte i november 1997, at ansøger ikke havde ret til sygedagpenge efter den 27. april 1997, idet hun ved en bredere vurdering af sin arbejdsdygtighed ikke kunne anses for fuldt uarbejdsdygtig på grund af sygdom på dette tidspunkt, jf. dagpengelovens § 5, stk. 1.</p>\r\n<p>Ankenævnet ændrede kommunens afgørelse om afslag på hjælp til revalidering og pålagde kommunen at fastsætte en realistisk erhvervsplan i samarbejde med ansøger.</p>\r\n<p>Nævnet begrundede afgørelsen med, at ansøgers arbejdsevne i forhold til ufaglært arbejde var nedsat i et sådant omfang, at det var påkrævet, at der blev ydet støtte i henhold til bistandslovens § 43 for, at hun igen kunne opnå tilknytning til arbejdsmarkedet.</p>\r\n<p>Nævnet lagde ved afgørelsen vægt på det oplyste om ansøgers skulderlidelse, herunder udtalelsen fra nævnets lægekonsulent, der havde vurderet, at ansøger havde varige følger efter ulykkestilfældet, som i betragtelig grad hæmmede hendes erhvervsevne ved ufaglært arbejde.</p>\r\n<p>I klagen til Ankestyrelsen henviste kommunen primært til Dagpengeudvalgets afgørelse, hvorefter ansøger ikke var fuldt uarbejdsdygtig i et sådant omfang, at hun kunne oppebære sygedagpenge.</p>\r\n<p>Kommunen henviste endvidere til bistandslovens § 15, stk. 5, idet afgørelsen efter kommunens opfattelse var truffet indenfor det kommunale skønsområde.</p>\r\n<p>Sagen blev behandlet i principielt møde med henblik på afklaring af, om det forhold, at ansøgers arbejdsevne i forhold til det hidtidige ufaglærte arbejde skønnedes nedsat, kunne begrunde revalidering, samt om nævnet med rette havde kunnet tilsidesætte kommunens skøn om, at der ikke var grundlag for revalidering.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt ikke, at ankenævnet på det foreliggende grundlag med rette havde kunnet pålægge kommunen at fastsætte en realistisk erhvervsplan for ansøger.</p>\r\n<p>Ankestyrelsen lagde herved særlig lagt vægt på, at der ikke havde været iværksat undersøgelser, f.eks. gennem arbejdsprøvning eller lignende, til belysning af ansøgers muligheder for at kunne klare andre former for ufaglært arbejde end rengøringsarbejde.</p>\r\n<p>Det forhold, at ansøger var ufaglært og havde pådraget sig en skade, begrundede ikke i sig selv, at hun kunne anses for omfattet af personkredsen i bistandslovens § 43.</p>\r\n<p>Ankestyrelsen fandt samtidig, at kommunen ikke med rette havde kunnet give afslag på ansøgningen om hjælp til revalidering uden at foretage en nærmere vurdering af, hvilken erhvervsbegrænsning, der konkret var tale om for ansøgers vedkommende.</p>\r\n<p>Kommunen burde derfor have iværksat foranstaltninger med henblik på, at ansøger kunne vende tilbage til arbejdsmarkedet, f.eks. i form af arbejdsprøvning, omskoling eller erhvervsmæssig genoptræning.</p>\r\n<p>Ankestyrelsen lagde herved vægt på, at der havde været tale om en længerevarende sygemelding, sammenholdt med, at kommunen var enig i, at ansøger ikke ville kunne genoptage sit hidtidige arbejde. Ankestyrelsen fandt ikke, at der ved vurderingen kunne lægges afgørende vægt på, at ansøger havde haft deltidsarbejde af mindre omfang inden skaden.</p>\r\n<p>Ankestyrelsen hjemviste derfor sagen til kommunen med henblik på iværksættelse af en af de ovennævnte foranstaltninger.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19980934925"
        },
        {
            "displayName": "Entydig dokumentidentifikation",
            "displayValue": "BS010242"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9349"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "15/07/1998"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 200332-98"
        },
        {
            "displayName": "Stikord",
            "displayValue": "O-79-98"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}