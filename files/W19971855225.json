{
    "id": 41046,
    "title": "Tilførsel af aktiver Samtlige aktiver og passiver Varedebitorer og driftsmidler Vilkår",
    "documentTypeId": "240",
    "isSagsforlobPeriodValid": false,
    "shortName": "KEN nr 18552 af 04/11/1997",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et selskab A A/S drev virksomhed med produktion og salg af  \r\n\r\n spilleautomater. A A/S ønskede at udskille drifts- og salgsaktiviteterne til  \r\n\r\n et nystiftet selskab B A/S, hvorefter A A/S skulle fungere som et holding- og  \r\n\r\n finansieringsselskab. I forbindelse med overdragelsen af drifts- og  \r\n\r\n salgsaktiviteterne skulle A A/S's debitorer og driftsmidler forblive i  \r\n\r\n holding- og finansieringsselskabet, medens resten skulle overføres til B A/S.  \r\n\r\n</I> </P>  \r\n\r\n<P> <I>Ligningsrådet fandt, at driftsmidlerne og debitorerne udgjorde en  \r\n\r\n integreret del af virksomheden, hvorefter disse skulle følge  \r\n\r\n virksomhedsgrenen. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tilførsel af aktiver Samtlige aktiver og  \r\n\r\n passiver Varedebitorer og driftsmidler Vilkår </H1>  \r\n\r\n<P></P>  \r\n\r\n<BR>  \r\n\r\n<P>A A/S har siden 1988 drevet virksomhed med produktion og salg af  \r\n\r\n spilleautomater. Da der siden hen er kommet flere aktiviteter til, ønskede A  \r\n\r\n A/S pr. 1. oktober 1997 at udskille drifts- og salgsaktiviteterne til et  \r\n\r\n nystiftet selskab B A/S. </P>  \r\n\r\n<P>B A/S skulle stiftes ved apportindskud af de overdragne aktiver og  \r\n\r\n passiver. Overdragelsen skulle ske til handelsværdi, og overdragelsen  \r\n\r\n omfattede goodwill, varebeholdninger samt øvrige gæld. </P>  \r\n\r\n<P>Tilbage i A A/S forblev ejendomme, driftsmidler, kapitalandele i andre  \r\n\r\n selskaber, tilgodehavender, likvider, prioritetsgæld, selskabsskatter samt  \r\n\r\n øvrige gæld. Efter tilførslen var det planen, at holding- og  \r\n\r\n finansieringsselskabet skulle leje bygninger og driftsmidler ud til B A/S og  \r\n\r\n de associerede selskaber. </P>  \r\n\r\n<P>I henhold til cirkulære nr. 31. af 22. februar 1996 til fusionsskatteloven  \r\n\r\n skal tilførsel af aktiver omfatte samtlige aktiver og passiver, der kan  \r\n\r\n henføres til den gren af virksomheden, som tilføres. </P>  \r\n\r\n<P>Det var Ligningsrådets opfattelse, at debitorerne udgjorde en integreret  \r\n\r\n del af virksomhed. Dog kan længerevarende finansieringsvirksomhed herunder  \r\n\r\n kontraktskunder betragtes som en selvstændig gren af en virksomhed, medens  \r\n\r\n debitorer - som betaler inden for normal kredittid - har en så tæt  \r\n\r\n tilknytning til de overdragne driftsaktiviteter, at disse skal følge grenen.  \r\n\r\n</P>  \r\n\r\n<P>Ligningsrådet fandt, at kontraktskunder - som får købet finansieret over 2  \r\n\r\n til 3 år - kunne forblive i A A/S, medens debitorerne - som betaler indenfor  \r\n\r\n normal kredittid - skulle overdrages til B A/S. </P>  \r\n\r\n<P>Ligningsrådet fandt endvidere, at driftsmidler som påtænktes udlejet ikke  \r\n\r\n kunne opfattes som en selvstændig gren af en virksomhed, men ligesom  \r\n\r\n debitorerne skulle følge virksomhedsgrenen. Baggrunden herfor var, at A A/S  \r\n\r\n ikke inden tilførslen havde drevet virksomhed med udlejning af driftsmidler.  \r\n\r\n</P>  \r\n\r\n<P>Tilladelsen til skattefri tilførsel af aktiver blev således givet med det  \r\n\r\n vilkår, at debitorerne og driftsmidlerne skulle overdrages til B A/S. </P>  \r\n\r\n<P>Charlotte Carlsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/07/1998"
        },
        {
            "displayName": "Accession",
            "displayValue": "W19971855225"
        },
        {
            "displayName": "Entydig dokumentidentifikation",
            "displayValue": "CA009017"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18552"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "04/11/1997"
        },
        {
            "displayName": "Administrerende myndighed",
            "displayValue": "Ligningsrådet"
        },
        {
            "displayName": "Ressortministeriets journalnummer",
            "displayValue": "99/97-4314-00884"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}