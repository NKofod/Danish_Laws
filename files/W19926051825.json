{
    "id": 39455,
    "title": "Uberettiget afsked - tekniske skoler - lærere - bevillingsmangel - erstatning ",
    "documentTypeId": "240",
    "isSagsforlobPeriodValid": false,
    "shortName": "KEN nr 60518 af 17/06/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Fire lærere ved en teknisk skole blev i oktober 1990 afskediget på  \r\n\r\n grund af nedgang i aktiviteterne og manglende bevillinger. I skolens  \r\n\r\n redegørelse om afskedskriterier hed det bl.a.: &#187;Udvælgelsen af de  \r\n\r\n afskedigede sker efter kriterierne: Faglig kunnen, mangelfuld pædagogisk  \r\n\r\n flair, manglende orden i undervisningsmiljøet og &#187;uheldig social  \r\n\r\n kemi&#171;. </I> </P>  \r\n\r\n<P> <I>Afskedigelserne fandtes ikke uberettigede, men formuleringen af  \r\n\r\n afskedigelseskriterierne fandtes så uheldig, at afskedigelsesproceduren havde  \r\n\r\n været unødig krænkende for klagerne, der hver fik en erstatning på 25.000 kr.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Uberettiget afsked - tekniske skoler - lærere -  \r\n\r\n bevillingsmangel - erstatning </H1>  \r\n\r\n<P></P>  \r\n\r\n<BR>  \r\n\r\n<P>Faglærerne AA, BB, CC og DD mod X-teknisk skole. </P>  \r\n\r\n<P>Ved klageskrift af 6. februar 1992 har klagerne, AA, BB, CC og DD over for  \r\n\r\n indklagede X-teknisk skole nedlagt påstand om, at der tillægges klagerne en  \r\n\r\n erstatning svarende til ca. 1 1/2 års løn, således at erstatningerne udgør:  \r\n\r\n</P>  \r\n\r\n<P>for AA kr. 360.000,00 </P>  \r\n\r\n<P>for BB kr. 360.000,00 </P>  \r\n\r\n<P>for CC kr. 330.000,00 </P>  \r\n\r\n<P>for DD kr. 330.000,00 </P>  \r\n\r\n<P>alt med tillæg af sædvanlig procesrente fra den 6. februar 1992. </P>  \r\n\r\n<P>Indklagede har påstået afvisning, subsidiært frifindelse, og mere  \r\n\r\n subsidiært frifindelse mod betaling af et mindre beløb. </P>  \r\n\r\n<P>Klagerne, der alle var ansat på X-teknisk skole, blev sammen med 6 andre  \r\n\r\n faglærere afskediget ved skrivelse af 25. oktober 1990 (bilag 5 - 9) (* 1).  \r\n\r\n</P>  \r\n\r\n<P>Om klagernes ansættelsesforhold er bl.a. oplyst følgende: </P>  \r\n\r\n<P>AA, født 22. november 1936, ansat 1. januar 1980. Område: maskinteknisk  \r\n\r\n værksted, lønramme 24-04, skalatrin 36, slutløn pr. år kr. 241.729,00 excl.  \r\n\r\n overarbejde og feriepenge. </P>  \r\n\r\n<P>BB, født 19. juni 1935, ansat 1. oktober 1965. Ved afskedigelsen ansat  \r\n\r\n inden for maskinområdet i lønramme 24-04, skalatrin 36, årsløn 241.729,8  \r\n\r\n excl. feriepenge og overarbejde. </P>  \r\n\r\n<P>CC, født 6. november 1935, ansat 25. juli 1983. Ved afskedigelsen ansat på  \r\n\r\n smedeområdet, lønramme 24-01, klasetrin 30, svarende til en årsløn på kr.  \r\n\r\n 220.196,40. </P>  \r\n\r\n<P>DD, født 4. marts 1945, ansat under smedeområdet den 1. september 1985.  \r\n\r\n Ved afskedigelsen ansat i lønramme 21, skalatrin 26, senere opnormeret til  \r\n\r\n 24-30. Månedslønnen udgjorde kr. 18.349,70 svarende til årsløn kr.  \r\n\r\n 220.196,40. </P>  \r\n\r\n<P>I skolens personalepolitiske regler, som er vedtaget i samarbejdsudvalget,  \r\n\r\n er bl.a. anført følgende: </P>  \r\n\r\n<P>&#187;Afsked, delpolitik </P>  \r\n\r\n<P>Når en medarbejder fratræder, skal dette altid ske efter de gældende  \r\n\r\n regler uanset, hvad årsagen til fratrædelsen er, ligesom afvikling af  \r\n\r\n ansættelsesforholdet skal finde sted på en værdig og menneskelig måde. </P>  \r\n\r\n<P>Ved omlægning af eller nedgang i aktiviteter skal de berørte  \r\n\r\n medarbejdergrupper informeres så tidligt som muligt, og alle relevante forsøg  \r\n\r\n på omskoling eller efteruddannelse skal iværksættes, så vidt som økonomiske  \r\n\r\n muligheder er til stede. </P>  \r\n\r\n<P>Afsked uden ansøgning af en medarbejder er altid en alvorlig handling og  \r\n\r\n må kun ske efter grundig undersøgelse af de forhold der ligger bag. </P>  \r\n\r\n<P>Afsked uden ansøgning kan blive aktuel ved samarbejdsvanskeligheder,  \r\n\r\n illoyalitet, pligtforsømmelse, ved aktivitetsnedgang i vedkommendes  \r\n\r\n arbejdsområde, eller ved bortfald af normerede stillinger. </P>  \r\n\r\n<P>Afsked, konklusioner </P>  \r\n\r\n<P>Implicerede ledere er forpligtet til at sikre, at alle regler i  \r\n\r\n forbindelse med afskedigelser uden ansøgning bliver overholdt. </P>  \r\n\r\n<P>Regler for uansøgt afskedigelse af medarbejdere </P>  \r\n\r\n<P>Skolens tarv tilgodeses som følger: </P>  \r\n\r\n<P>Der kan foretages afskedigelser i følgende tilfælde: </P>  \r\n\r\n<P>1. Aktivitetsnedgang eller omlægning inden for de pågældende  \r\n\r\n arbejdsområder </P>  \r\n\r\n<P>2. Misligholdelse af jobbet eller grov tjenesteforsømmelse </P>  \r\n\r\n<P>3. Manglende samarbejdsvilje/evne </P>  \r\n\r\n<P>I alle tilfælde følges gældende regler. </P>  \r\n\r\n<P>For alle personalegrupper/gælder det, at afsked først kommer på tale som  \r\n\r\n sidste udvej. </P>  \r\n\r\n<P>Vedrørende pkt. 1 kan følgende iværksættes eller forsøges iværksat: </P>  \r\n\r\n<P>a. Den læste overtid på skolen, skal forsøges reduceret til et absolut  \r\n\r\n minimum d.v.s., at der ikke kan ske afskedigelse i en afdeling på grund af  \r\n\r\n aktivitetsnedgang, hvis der læses overtid der svarer til den pågældendes  \r\n\r\n undervisningspligt. </P>  \r\n\r\n<P>b. Ved aktivitetsnedgang i enkelte afdelinger, skal der forsøges  \r\n\r\n overflytning til andre afdelinger, hvis dette er muligt i forhold til  \r\n\r\n aktiviteter og kvalifikationer. </P>  \r\n\r\n<P>c. En fornøden omskoling kan foregå i forhold til beskæftigelsesmuligheder  \r\n\r\n i andre afdelinger og i forhold til fremtidige aktiviteter på nye områder,  \r\n\r\n jf. skolens udviklingsplaner. </P>  \r\n\r\n<P>d. Alle oplysninger vedrørende aktivitetsændringer/omlægning skal af  \r\n\r\n ledelsesgruppen/funktionsleder hurtigst muligt meddeles til berørte  \r\n\r\n afdelinger/medarbejdere. </P>  \r\n\r\n<P>e. Personalet har pligt til at indgå i et konstruktivt samarbejde. Dette  \r\n\r\n kan ske ved relevant kursusvirksomhed, eventuelt beskæftigelse med andet  \r\n\r\n arbejde. </P>  \r\n\r\n<P>Hvis afskedigelser, efter at ovennævnte er iværksat og/eller forsøgt,  \r\n\r\n alligevel ikke kan undgås, skal afskedigelser ske efter følgende kriterier  \r\n\r\n inden for de relevante fagområder: </P>  \r\n\r\n<P>a. Mulighed for og ønske om efterløn/førtidspension. </P>  \r\n\r\n<P>b. Anciennitet, hvis alt andet står lige.&#171; </P>  \r\n\r\n<P>Ved skrivelse af 29. maj 1990 fra indklagede til Dansk Tekniske  \r\n\r\n Lærerforening er bl.a. anført: </P>  \r\n\r\n<P>&#187;Vedrørende: Afskedigelse af lærere. </P>  \r\n\r\n<P>Det er med dyb beklagelse, at Fagskolen med henvisning til nedgang i  \r\n\r\n aktiviteterne og manglede bevillinger ser sig nødsaget til, at afskedige 10  \r\n\r\n lærere. </P>  \r\n\r\n<P>Inden afskedigelsen har det været ført samtaler med relevante lærere over  \r\n\r\n 60 år med henblik på, at belyse disses planer for eventuelt, at søge afsked i  \r\n\r\n en ikke fjern fremtid. Dette har ført til oplysninger om, at ingen af disse  \r\n\r\n lærere agter at søge sin afsked inden for de næste år, og har således ikke  \r\n\r\n medført, at antallet af uansøgte opsigelser er blevet mindre. </P>  \r\n\r\n<P>Det er ikke muligt at finde anden beskæftigelse til de pågældende lærere  \r\n\r\n inden for Fagskolens regi. Derfor er meddelelse om de ledigtblivende lærere  \r\n\r\n udsendt til de relevante tekniske skoler i hovedstadsområdet. </P>  \r\n\r\n<P>Det har ikke i Fagskolens budget været muligt at finde ressourcer til en  \r\n\r\n omskoling eller en &#187;opgradering&#171; af de pågældende lærere. </P>  \r\n\r\n<P>Afskedigelsesgrunden for alle lærernes vedkommende er alene som angivet  \r\n\r\n ovenfor, manglende arbejde og bevillinger. </P>  \r\n\r\n<P>Udvælgelsen af de afskedigede er sket efter kriterierne: </P>  \r\n\r\n<P>- faglig kunnen </P>  \r\n\r\n<P>- mangelfuld pædagogisk flair </P>  \r\n\r\n<P>- manglende orden i undervisningsmiljøet, og </P>  \r\n\r\n<P>- &#187;uheldig social kemi&#171;.' </P>  \r\n\r\n<P>Der er under sagen afgivet forklaring af klagerne forstander NN,  \r\n\r\n bestyrelsesformand OO, tidligere tillidsmand PP, inspektørerne QQ og RR,  \r\n\r\n souschef SS og nuværende tillidsmand TT. </P>  \r\n\r\n<P>Forklaringerne er optaget i et særskilt bilag og gengives ikke i  \r\n\r\n nærværende kendelse. </P>  \r\n\r\n<P>Indklagede har til støtte for afvisningspåstanden bl.a. gjort gældende, at  \r\n\r\n Voldgiftsnævnet iflg. ansættelsesbekendtgørelsens § 28, stk. 1, afgør om  \r\n\r\n &#187;en afskedigelse af en ansat ikke kan anses for rimeligt begrundet i  \r\n\r\n institutionens eller den pågældendes forhold&#171;. I nærværende sag er  \r\n\r\n parterne nået til enighed om, at afskedigelserne er begrundet i skolens  \r\n\r\n aktivitetsnedgang. Nævnet har ikke kompetence til at afgøre om de foretagne  \r\n\r\n afskedigelser er i overensstemmelse eller modstrid med personalepolitiske  \r\n\r\n aftaler, godkendt i skolens samarbejdsudvalg, eller om afskedigelserne er  \r\n\r\n unødigt krænkende. </P>  \r\n\r\n<P>Klagerne har overfor afvisningspåstanden bl.a. gjort gældende, at en  \r\n\r\n vurdering af, om afskedigelserne er i overensstemmelse med den for skolen  \r\n\r\n gældene personalepolitik, indgår som en del af nævnets bedømmelse af, om  \r\n\r\n opsigelserne er rimeligt begrundet i klagernes eller institutionens forhold,  \r\n\r\n og falder således indenfor nævnets kompetence. </P>  \r\n\r\n<P>Klagerne har til støtte for erstatningspåstanden gjort følgende gældende:  \r\n\r\n</P>  \r\n\r\n<P>1. Omskolings- og omrokeringsprocedurer er ikke fulgt. </P>  \r\n\r\n<P>2. Der er ikke foretaget tilstrækkelig undersøgelse af ældre medarbejderes  \r\n\r\n interesse i at gå på efterløn. </P>  \r\n\r\n<P>3. Indklagede har fraveget anciennitetsprincippet uden tilstrækkelig  \r\n\r\n begrundelse. </P>  \r\n\r\n<P>4. Indklagede har unødigt inddraget uvedkommende forhold i  \r\n\r\n afskedigelsesproceduren, der derved ikke er gennemført på værdig måde. </P>  \r\n\r\n<P>Indklagede har til støtte for frifindelsespåstanden gjort gældende: </P>  \r\n\r\n<P>1. En omskoling var ikke gennemførlig. De efter afskedigelserne nyansatte  \r\n\r\n lærere har alle uden undtagelse en anden uddannelses- og kvalifikationsprofil  \r\n\r\n end de afskedigede. </P>  \r\n\r\n<P>2. Der blev afholdt samtaler med de 9 lærere, som havde mulighed for at gå  \r\n\r\n på efterløn eller førtidspension. </P>  \r\n\r\n<P>3. Der gælder for afskedigelse ikke noget anciennitetsprincip. </P>  \r\n\r\n<P>4. Der er ikke inddraget uvedkommende forhold i afskedigelsesproceduren,  \r\n\r\n hvilket fremgår af vidneforklaringerne. De uvedkommende påstande, som på et  \r\n\r\n tidspunkt var fremført, blev før afskedigelserne trukket tilbage og  \r\n\r\n undskyldt. </P>  \r\n\r\n<P>Voldgiftsnævnets bemærkninger: </P>  \r\n\r\n<P>Voldgiftsnævnets medlemmer er enige om, at indklagedes afvisningspåstand  \r\n\r\n ikke kan tages til følge, idet en eventuel tilsidesættelse af de vedtagne  \r\n\r\n personalepolitiske regler for afskedigelse ellers ikke ville kunne prøves.  \r\n\r\n</P>  \r\n\r\n<P>Voldgiftsnævnets medlemmer er enige om, at skolen ikke har tilsidesat  \r\n\r\n samarbejdsreglernes bestemmelse om, at afskedigelser skal søges undgået ved  \r\n\r\n omskoling i en sådan grad, at det kan pålægges indklagede at betale  \r\n\r\n erstatning. </P>  \r\n\r\n<P>Voldgiftsnævnets medlemmer er enige om, at indklagede ikke har forsømt at  \r\n\r\n undersøge ældre medarbejderes interesser i at gå på efterløn eller  \r\n\r\n førtidspension. </P>  \r\n\r\n<P>Et flertal af voldgiftsnævnets medlemmer er enige om, at forholdene i den  \r\n\r\n foreliggende sag ikke har været af en sådan karakter, at indklagede ved  \r\n\r\n afskedigelserne burde have fulgt anciennitetsprincippet. </P>  \r\n\r\n<P>Voldgiftsnævnets medlemmer er enige om, at indklagedes formulering af  \r\n\r\n afskedigelseskriterierne i skrivelse af 29. maj 1990 (bilag 3) (* 1) er så  \r\n\r\n uheldige, at afskedigelsesproceduren har været unødig krænkende for klagerne,  \r\n\r\n hvorfor der bør tillægges dem hver en erstatning på 25.000 kr. med  \r\n\r\n procesrenter som påstået. </P>  \r\n\r\n<P>Thi bestemmes: </P>  \r\n\r\n<P>Indklagede X-teknisk skole skal til hver af klagerne AA, BB, CC og DD i  \r\n\r\n erstatning betale 25.000 kr. med procesrente fra den 6. februar 1992. </P>  \r\n\r\n<P>Hver part bærer egne omkostninger, herunder til de af hver af dem valgte  \r\n\r\n medlemmer af voldgiftsnævnet. </P>  \r\n\r\n<P>Formandens honorar og udgifterne til sekretærbistand betales med halvdelen  \r\n\r\n af hver af parterne. </P>  \r\n\r\n<P>Nævnets kendelse kan offentliggøres i sin helhed. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Bilagene er ikke medtaget i Retinformation"
    ],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19926051825"
        },
        {
            "displayName": "Entydig dokumentidentifikation",
            "displayValue": "CA007390"
        },
        {
            "displayName": "Dato for indlæggelse",
            "displayValue": "10/07/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60518"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "17/06/1992"
        },
        {
            "displayName": "Administrerende myndighed",
            "displayValue": "Ad hoc voldgiftsnævn"
        },
        {
            "displayName": "Ressortministeriets journalnummer",
            "displayValue": "LØN 2 1990-4434-9"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}