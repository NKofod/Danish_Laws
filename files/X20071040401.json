{
    "id": 115239,
    "title": "Selvforskyldt ledig, karantæne, afslag, muslim, etiske, moralske og religiøse grunde, avisbud for Jyllandsposten, job ikke formidlet",
    "documentTypeId": "230",
    "isSagsforlobPeriodValid": true,
    "shortName": "AFG nr 10404 af 28/06/2007",
    "documentHtml": "<div class=\"bjelke\">Den fulde tekst</div><p class=\"Titel2\">Selvforskyldt ledig, karantæne, afslag, muslim, etiske, moralske og religiøse grunde, avisbud for Jyllandsposten, job ikke formidlet</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Et medlem, som var muslim og arbejdsløs, blev bedt om at kontakte AF om et job. Han blev samtidig oplyst om, at jobbet var som avisbud ved Jyllandsposten Distribution A/S.</div>\r\n        </p>\r\n        <p class=\"Tekst2\">\r\n          <div>Medlemmet oplyste over for a-kassen, at han ikke ønskede jobbet på Jyllandsposten. AF formidlede derfor ikke jobbet.</div>\r\n        </p>\r\n        <p class=\"Tekst2\">\r\n          <div>Medlemmet havde bl.a. anført i klagen til ankenævnet, at han af etiske, moralske og religiøse grunde kunne afvise at tage arbejde for Jyllandsposten, idet avisen på respektløs måde havde gjort grin med hans religion. Medlemmet sidestillede jobbet med arbejde med produktion af krigsmateriel eller arbejde som pornomodel eller med prostitution. Han fandt ikke afgørelsen tog stilling til andet end det at være dansk og medlem af folkekirken.</div>\r\n        </p>\r\n        <p class=\"Tekst2\">\r\n          <div>Ankenævnet traf afgørelse om, at medlemmet ikke havde gyldig grund til at afslå arbejdet som avisbud for Jyllandsposten.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at der var tale om rimeligt arbejde.</div>\r\n        </p>\r\n        <p class=\"Tekst2\">\r\n          <div>Ankenævnet lagde vægt på, at ethvert ledigt medlem af en a-kasse havde pligt til at tage ethvert arbejde, som den pågældende under hensyn til alder og i øvrigt fysisk formåen var i stand til at varetage. Der var ikke mulighed for at tage hensyn til eventuelle præferencer, arbejdsgiver eller andet, bortset fra de forhold, der var nævnt i § 21 i bekendtgørelsen, produktion af krigsmateriel.</div>\r\n        </p>\r\n        <p class=\"Tekst2\">\r\n          <div>Ankenævnet stadfæstede således direktoratets afgørelse om selvforskyldt ledighed. Dog blev datoen for selvforskyldt ledighed ændret på grund af tvivl om postgangen.</div>\r\n        </p>\r\n      </div>\r\n      <p class=\"Tekst\">Ankenævnet har behandlet Deres klage på møde dags dato.</p>\r\n      <p class=\"Tekst\">Nævnet traf denne</p>\r\n      <p class=\"Tekstoverskrift\">A F G Ø R E L S E</p>\r\n      <p class=\"Tekst\">De er selvforskyldt ledig den 29. august 2006, og De skal derfor have en karantæne på 3 uger.</p>\r\n      <p class=\"Tekst\">Ankenævnet tiltræder således Arbejdsdirektoratets afgørelse af den 23. oktober 2006, dog således at datoen for selvforskyldt ledighed ændres fra den 25. til den 29. august 2006.</p>\r\n      <p class=\"Tekstoverskrift\">B E G R U N D E L S E</p>\r\n      <p class=\"Tekst\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> arbejdsformidlingen (AF) ved brev af 23. august 2006 bad Dem ringe til AF fredag, den 25. august 2006 mellem kl. 9.00 og 11.00 om et job. Det blev samtidig oplyst, at jobbet var et job som avisbud ved Jyllandsposten Distribution A/S. De blev vejledt om, at det kunne få betydning for Deres dagpenge, hvis De ikke ringede til AF,</p>\r\n        <p class=\"Liste1\"><span class=\"Liste1Nr\">–</span> De ikke kontaktede AF den 25. august 2006,</p>\r\n        <p class=\"Liste1\"><span class=\"Liste1Nr\">–</span> AF ved brev af 25. august 2006 orienterede a-kassen om, at De ikke havde ringet til AF,</p>\r\n        <p class=\"Liste1\"><span class=\"Liste1Nr\">–</span> De har oplyst, at De først modtog AF’s brev af 23. august 2006 lørdag, den 26. august 2006,</p>\r\n        <p class=\"Liste1\"><span class=\"Liste1Nr\">–</span> De den 29. august 2006 var til samtale i a-kassen. De oplyste der, at De ikke ønskede jobbet som avisbud på Jyllandsposten,</p>\r\n        <p class=\"Liste1\"><span class=\"Liste1Nr\">–</span> De ifølge AF’s oplysninger først henvendte Dem til AF den 31. august 2006,</p>\r\n        <p class=\"Liste1\"><span class=\"Liste1Nr\">–</span> a-kassen den 29. august 2006 traf afgørelse om, at De var selvforskyldt ledig den 25. august 2006 og De skulle have en effektiv karantæne på 3 uger, og</p>\r\n        <p class=\"Liste1\"><span class=\"Liste1Nr\">–</span> De har oplyst, at De er muslim.</p>\r\n      </p>\r\n      <p class=\"Tekst\">Et medlem er selvforskyldt ledig, hvis det uden den gyldig grund afslår et formidlet arbejde. Dette gælder også andre situationer, der kan sidestilles med afslag. Fx hvis et medlem udviser en adfærd, som gør, at AF eller a-kassen ikke formidler arbejdet.</p>\r\n      <p class=\"Tekst\">De gyldige grunde har som hovedregel relation til arbejdsmarkedet og vil ikke være personlige grunde.</p>\r\n      <p class=\"Tekst\">Det er Deres opfattelse, at De af etiske, moralske og religiøse grunde kan afvise at tage arbejde for Jyllandsposten, idet avisen på respektløs måde har gjort grin med Deres religion. De mener ikke, at De kan tvinges til at arbejde for en arbejdsgiver, som agerer respektløst i forhold til Dem. De ligestiller jobbet på Jyllandsposten med arbejde med produktion af krigsmateriel eller arbejde som pornomodel eller med prostitution. De finder ikke afgørelsen tager hensyn til andet end det at være dansk og medlem af folkekirken.</p>\r\n      <p class=\"Tekst\">Ankenævnet har lagt vægt på, at De den 29. august 2006 oplyste til a-kassen, at De ikke ønskede jobbet som avisbud på Jyllandsposten.</p>\r\n      <p class=\"Tekst\">Det er nævnets opfattelse, at De har udvist en adfærd, som gjorde, at De ikke fik formidlet arbejdet ved Jyllandsposten. Deres adfærd kan derfor sidestilles med afslag.</p>\r\n      <p class=\"Tekst\">Ankenævnet finder ikke, at De har en gyldig grund til at afslå arbejdet som avisbud for Jyllandsposten. Arbejdet som avisbud for Jyllandsposten kan ikke sidestilles med arbejde med produktion af krigsmateriel, som er direkte nævnt i afsnittet om gyldige grunde.</p>\r\n      <p class=\"Tekst\">Ankenævnet finder endvidere, at der var tale om rimeligt arbejde.</p>\r\n      <p class=\"Tekst\">Ankenævnet har herved lagt vægt på, at ethvert ledigt medlem af en a-kasse har pligt til at tage ethvert arbejde, som den pågældende under hensyn til alder og i øvrigt fysisk formåen er i stand til at varetage. Der er ikke mulighed for at tage hensyn til eventuelle præferencer, arbejdsgiver eller andet, bortset fra de forhold, der er nævnt i § 21, produktion af krigsmateriel.</p>\r\n      <p class=\"Tekst\">Ankenævnet skal samtidig bemærke, at et ledigt medlem ikke gyldigt kan afslå et formidlet arbejde af religiøse, etiske eller andre personlige årsager, og at det arbejde, De der skulle udføre ikke er omfattet af de gyldige grunde i kapitel 3 i bekendtgørelse om selvforskyldt ledighed.</p>\r\n      <p class=\"Tekst\">For så vidt angår spørgsmålet om hvilken dato De er selvforskyldt ledig, har ankenævnet lagt til grund, at De i hvert fald den 29. august 2006 udviser en adfærd ved samtalen i a-kassen, som gør, at De ikke får anvist arbejdet ved Jyllandsposten.</p>\r\n      <p class=\"Tekst\">Ankenævnet finder, at der kan være tvivl om, hvorvidt De har fået AF’s brev før den 25. august 2006.</p>\r\n      <p class=\"Tekst\">Ankenævnet finder derfor at kunne fastsætte datoen for, at De er selvforskyldt ledig, til den 29. august 2006.</p>\r\n      <p class=\"Tekst\">Hvis et medlem 2 gange inden for 12 måneder bliver selvforskyldt ledig mister medlemmet retten til dagpenge, og kan først igen få dagpenge, når pågældende har haft 300 timers arbejde inden for 10 uger.</p>\r\n      <p class=\"Tekstoverskrift\">R E G L E R</p>\r\n      <p class=\"Tekst\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 63, stk. 1, nr. 1 og stk. 4, i lov om arbejdsløshedsforsikring mv., jf. lovbekendtgørelse nr. 874 af 11. september 2005,</p>\r\n        <p class=\"Liste1\"><span class=\"Liste1Nr\">–</span> § 8, i Arbejdsdirektoratets bekendtgørelse nr. 516 af 17. juni 2003 om rådighed.</p>\r\n        <p class=\"Liste1\"><span class=\"Liste1Nr\">–</span> § 10, stk. 1 og stk. 3, kapitel 3, § 36, stk. 1, § 37, stk. 1, og § 39, i Arbejdsdirektoratets bekendtgørelse nr. 514 af 17. juni 2003 om selvforskyldt ledighed, med de ændringer der følger af bekendtgørelse nr. 971 af 17. oktober 2005.</p>\r\n      </p>\r\n      <p class=\"Tekstoverskrift\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra direktoratet samt sekretariatets kontorrapport af 30. maj 2007.</p>\r\n      <p class=\"Tekst\">På ankenævnets vegne</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p class=\"Tekst\">A-kasse,</p>\r\n      <p class=\"Tekst\">Arbejdsdirektoratet</p>\r\n      <p class=\"Tekst\"><span class=\"BoldUnderline\">Regler</span></p>\r\n      <p class=\"Tekst\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 874 af 11. september 2005</span></p>\r\n      <p class=\"Tekst\"><span class=\"Bold\">§ 63.</span> Dagpenge må ikke udbetales, jf. stk. 4, til et medlem, hvis ledighed skyldes,</p>\r\n      <p class=\"Tekst\">at medlemmet uden fyldestgørende grund afslår et rimeligt arbejde, der er formidlet af arbejdsformidlingen, arbejdsløshedskassen eller andre efter kapitel 3 i lov om en aktiv beskæftigelsesindsats,</p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 4.</span> Ved selvforskyldt ledighed efter stk. 1 pålægges medlemmet en karantæne på 3 uger. Ved selvforskyldt ledighed to gange inden for 12 måneder bortfalder retten til dagpenge, indtil</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Arbejdsdirektoratets bekendtgørelse nr. 516 af 17. juni 2003 om rådighed:</span></p>\r\n      <p class=\"Tekst\"><span class=\"Bold\">§ 8.</span> Et medlem skal kunne overtage rimeligt arbejde med fuld sædvanlig arbejdstid på de vilkår, som er almindelige inden for det pågældende faglige område. For deltidsforsikrede er fuld sædvanlig arbejdstid 30 timer om ugen.</p>\r\n      <p class=\"Tekst\"><span class=\"Italic\">Stk. 2.</span> Rimeligt arbejde omfatter alt arbejde, som medlemmet kan varetage. Arbejdet er også rimeligt, hvis medlemmet kan varetage det efter et kortere uddannelsesforløb, og medlemmet får tilbudt den fornødne oplæring i forbindelse med formidlingen.</p>\r\n      <p class=\"Tekst\"><span class=\"Bold\">Arbejdsdirektoratets bekendtgørelse nr. 514 af 17. juni 2003 om selvforskyldt ledighed med de ændringer, der følger af bekendtgørelse nr. 971 af 17. oktober 2005:</span></p>\r\n      <p class=\"Tekst\"><span class=\"Bold\">§ 10.</span> Et medlem er selvforskyldt ledig, hvis medlemmet uden en gyldig grund, jf. kap. 3, afslår et formidlet arbejde. Dette gælder også, hvis medlemmet afslår et formidlet arbejde i en periode, hvor medlemmet:</p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 3.</span> Stk. 1 omfatter også situationer, der kan sidestilles med et afslag, herunder er hvis et medlem udviser en adfærd, som gør, at AF eller a-kassen ikke formidler arbejdet, eller at arbejdsgiveren ikke ansætter medlemmet.</p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Gyldige Grunde</span></p>\r\n      <p class=\"Tekst\"><span class=\"Bold\">§ 12.</span> En gyldig grund skal foreligge på det tidspunkt, hvor et medlem afslår eller opsiger et arbejde eller et tilbud efter en jobplan.</p>\r\n      <p class=\"Tekst\"><span class=\"Italic\">Stk. 2.</span> Det er ikke en gyldig grund, hvis årsagen til afslaget eller opsigelsen er en afledt følge af en handling, som medlemmet har foretaget efter eget valg.</p>\r\n      <p class=\"Tekst\"><span class=\"Italic\">Helbred</span></p>\r\n      <p class=\"Tekst\"><span class=\"Bold\">§ 13.</span> Et medlem kan afslå eller opsige et arbejde, hvis der er dokumentation fra en læge for:</p>\r\n      <p>\r\n        <p class=\"Liste1\"><span class=\"Liste1Nr\">1)</span> at medlemmet på grund af sit helbred ikke eller kun med vanskelighed kan udføre arbejdet, eller</p>\r\n        <p class=\"Liste1\"><span class=\"Liste1Nr\">2)</span> at arbejdet vil medføre, at der opstår eller sker en forværring af helbredsmæssige problemer, herunder problemer ved graviditet.</p>\r\n      </p>\r\n      <p class=\"Tekst\"><span class=\"Italic\">Stk. 2.</span> Ved opsigelse er det et krav, at medlemmet har prøvet at få et andet arbejde på arbejdspladsen.</p>\r\n      <p class=\"Tekst\"><span class=\"Italic\">Stk. 3.</span> Stk. 1 gælder også ved afslag på et tilbud efter en jobplan.</p>\r\n      <p class=\"Tekst\"><span class=\"Italic\">Stk. 4.</span> Stk. 1 og 2 gælder også ophør i et tilbud efter en jobplan.</p>\r\n      <p class=\"Tekst\"><span class=\"Italic\">Transport</span></p>\r\n      <p class=\"Tekst\"><span class=\"Bold\">§ 14.</span> Et medlem kan afslå eller opsige et arbejde, hvis afstanden mellem bopæl og arbejdssted medfører, at den tid, der går til transport, er mere end, hvad der skal accepteres efter § 9 i bekendtgørelse om rådighed.</p>\r\n      <p class=\"Tekst\"><span class=\"Italic\">Stk. 2.</span> Ved opsigelse er det et krav, at medlemmet har prøvet at få en anden arbejdstid, og at opsigelsen sker i umiddelbar tilknytning til:</p>\r\n      <p>\r\n        <p class=\"Liste1\"><span class=\"Liste1Nr\">1)</span> omlægning af offentlige transportmidler,</p>\r\n        <p class=\"Liste1\"><span class=\"Liste1Nr\">2)</span> ændring af arbejdstidens placering, eller</p>\r\n        <p class=\"Liste1\"><span class=\"Liste1Nr\">3)</span> bortfald af en privat aftale om samkørsel med personer uden for medlemmets husstand, hvor medlemmet ikke har råderet over transportmidlet.</p>\r\n      </p>\r\n      <p class=\"Tekst\"><span class=\"Italic\">Stk. 3.</span> Stk. 1 gælder også ved afslag på et tilbud efter en jobplan.</p>\r\n      <p class=\"Tekst\"><span class=\"Italic\">Stk. 4.</span> Stk. 1 og 2 gælder også ved ophør i et tilbud efter en jobplan.</p>\r\n      <p class=\"Tekst\"><span class=\"Italic\">Pasning af familie</span></p>\r\n      <p class=\"Tekst\"><span class=\"Bold\">§ 15.</span> Et medlem kan afslå eller opsige et arbejde, hvis medlemmet ikke har pasningsmulighed for børn eller andre familiemedlemmer af husstanden, der kræver pleje.</p>\r\n      <p class=\"Tekst\"><span class=\"Italic\">Stk. 2.</span> Ved opsigelse er det et krav, at medlemmet har prøvet at få en anden arbejdstid, og at medlemmet har gjort rimelige forsøg på at skaffe en pasningsmulighed.</p>\r\n      <p class=\"Tekst\"><span class=\"Italic\">Stk. 3.</span> Stk. 1 gælder også ved:</p>\r\n      <p>\r\n        <p class=\"Liste1\"><span class=\"Liste1Nr\">1)</span> afslag på at være med til at udarbejde eller revidere en jobplan, og</p>\r\n        <p class=\"Liste1\"><span class=\"Liste1Nr\">2)</span> afslag på et tilbud efter en jobplan.</p>\r\n      </p>\r\n      <p class=\"Tekst\"><span class=\"Italic\">Stk. 4.</span> Stk. 1 og 2 gælder også ved ophør i et tilbud efter en jobplan.</p>\r\n      <p class=\"Tekst\"><span class=\"Italic\">Efterløn</span></p>\r\n      <p class=\"Tekst\"><span class=\"Bold\">§ 16.</span> Et medlem kan afslå eller opsige et arbejde, hvis medlemmet ønsker at gå på efterløn, og medlemmet rent faktisk går på efterløn.</p>\r\n      <p class=\"Tekst\"><span class=\"Italic\">Stk. 2.</span> Ved afslag er det et krav, at medlemmet har søgt om at gå på efterløn i umiddelbar tilknytning til afslaget og med virkning fra ansøgningen.</p>\r\n      <p class=\"Tekst\"><span class=\"Italic\">Stk. 3.</span> Stk. 1 og 2 gælder også ved:</p>\r\n      <p>\r\n        <p class=\"Liste1\"><span class=\"Liste1Nr\">1)</span> afslag på at være med til at udarbejde eller revidere en jobplan, og</p>\r\n        <p class=\"Liste1\"><span class=\"Liste1Nr\">2)</span> afslag på et tilbud efter en jobplan.</p>\r\n      </p>\r\n      <p class=\"Tekst\"><span class=\"Italic\">Stk. 4.</span> Stk. 1 gælder også ved ophør i et tilbud efter en jobplan.</p>\r\n      <p class=\"Tekst\"><span class=\"Italic\">Deltidsforsikredes arbejdstid</span></p>\r\n      <p class=\"Tekst\"><span class=\"Bold\">§ 17</span>. Et deltidsforsikret medlem kan afslå eller opsige et arbejde, hvis arbejdstiden er på over 6 timer i døgnet eller beregnet i gennemsnit for 1 måned er på over 30 timer om ugen.</p>\r\n      <p class=\"Tekst\"><span class=\"Italic\">Stk. 2.</span> Ved opsigelse er det et krav, at den ændrede arbejdstid er pålagt medlemmet af arbejdsgiveren, og at medlemmet ikke har accepteret arbejdstiden.</p>\r\n      <p class=\"Tekst\"><span class=\"Italic\">Stk. 3.</span> Stk. 1 gælder også ved:</p>\r\n      <p>\r\n        <p class=\"Liste1\"><span class=\"Liste1Nr\">1)</span> afslag på at være med til at udarbejde eller revidere en jobplan, og</p>\r\n        <p class=\"Liste1\"><span class=\"Liste1Nr\">2)</span> afslag på et tilbud efter en jobplan.</p>\r\n      </p>\r\n      <p class=\"Tekst\"><span class=\"Italic\">Stk. 4.</span> Stk. 1 og 2 gælder også ved ophør i et tilbud efter en jobplan.</p>\r\n      <p class=\"Tekst\"><span class=\"Italic\">Tab af supplerende dagpenge</span></p>\r\n      <p class=\"Tekst\"><span class=\"Bold\">§ 18.</span> Et medlem kan afslå eller opsige et arbejde, hvis medlemmet mister retten til supplerende dagpenge, jf. § 60, stk. 1, og § 73, stk. 2, i loven.</p>\r\n      <p class=\"Tekst\"><span class=\"Italic\">Stk. 2.</span> Et medlem kan opsige et arbejde og fratræde inden for 26 uger efter, at retten til supplerende dagpenge er faldet bort.</p>\r\n      <p class=\"Tekst\"><span class=\"Italic\">Frigørelsesattest</span></p>\r\n      <p class=\"Tekst\"><span class=\"Bold\">§ 19.</span> Et medlem kan afslå eller opsige et arbejde, hvis medlemmet mister retten til supplerende dagpenge, fordi arbejdsgiveren ikke vil udstede en frigørelsesattest eller kalder en frigørelsesattest tilbage.</p>\r\n      <p class=\"Tekst\"><span class=\"Italic\">Stk. 2.</span> Ved opsigelse er det et krav, at medlemmet ikke har accepteret at fortsætte i arbejdet uden samtidig at få supplerende dagpenge.</p>\r\n      <p class=\"Tekst\"><span class=\"Italic\">Stk. 3.</span> Stk. 1 gælder også ved afslag på et tilbud efter en jobplan.</p>\r\n      <p class=\"Tekst\"><span class=\"Italic\">Stk. 4.</span> Stk. 1 og 2 gælder også ved ophør i et tilbud efter en jobplan.</p>\r\n      <p class=\"Tekst\"><span class=\"Italic\">Arbejde i udlandet</span></p>\r\n      <p class=\"Tekst\"><span class=\"Bold\">§ 20.</span> Et medlem kan opsige et arbejde, hvis arbejdet bliver udført i udlandet eller i Grønland, medmindre medlemmet:</p>\r\n      <p>\r\n        <p class=\"Liste1\"><span class=\"Liste1Nr\">1)</span> under ansættelsen har bopæl i Danmark,</p>\r\n        <p class=\"Liste1\"><span class=\"Liste1Nr\">2)</span> er udsendt af den danske stat, eller</p>\r\n        <p class=\"Liste1\"><span class=\"Liste1Nr\">3)</span> er ansat hos en arbejdsgiver, der er skattemæssigt registreret i Danmark.</p>\r\n      </p>\r\n      <p class=\"Tekst\"><span class=\"Italic\">Stk. 2.</span> Et medlem kan afslå et formidlet arbejde, hvis arbejdet skal udføres i udlandet, på Færøerne eller i Grønland.</p>\r\n      <p class=\"Tekst\"><span class=\"Italic\">Produktion af krigsmateriel</span></p>\r\n      <p class=\"Tekst\"><span class=\"Bold\">§ 21.</span> Et medlem kan afslå eller opsige et arbejde, hvis medlemmet ikke vil være med til at udvikle eller producere krigsmateriel, jf. lov om krigsmateriel m.v.</p>\r\n      <p class=\"Tekst\"><span class=\"Italic\">Stk. 2.</span> A-kassen skal indhente en skriftlig erklæring fra Justitsministeriet om, at den pågældende virksomhed er omfattet af lov om krigsmateriel m.v.</p>\r\n      <p class=\"Tekst\"><span class=\"Italic\">Stk. 3.</span> Stk. 1 og 2 gælder også ved:</p>\r\n      <p>\r\n        <p class=\"Liste1\"><span class=\"Liste1Nr\">1)</span> afslag på et tilbud efter en jobplan, og</p>\r\n        <p class=\"Liste1\"><span class=\"Liste1Nr\">2)</span> ophør i et tilbud efter en jobplan.</p>\r\n      </p>\r\n      <p class=\"Tekst\"><span class=\"Italic\">Støtte efter lov om social service til pasning af handicappet barn eller døende nærtstående og efter lov om dagpenge ved sygdom eller fødsel til pasning af alvorligt sygt barn</span></p>\r\n      <p class=\"Tekst\"><span class=\"Bold\">§ 22.</span> Et medlem kan afslå eller opsige et arbejde, hvis medlemmet får eller straks efter begynder at få:</p>\r\n      <p>\r\n        <p class=\"Liste1\"><span class=\"Liste1Nr\">1)</span> støtte efter lov om social service til at passe et handicappet barn eller nærtstående, der ønsker at dø i eget hjem, eller</p>\r\n        <p class=\"Liste1\"><span class=\"Liste1Nr\">2)</span> støtte efter lov om dagpenge ved sygdom eller fødsel til at passe et alvorligt sygt barn.</p>\r\n      </p>\r\n      <p class=\"Tekst\"><span class=\"Italic\">Stk. 2.</span> Ved opsigelse er det et krav, at medlemmet har fået afslag på at få orlov fra arbejdet.</p>\r\n      <p class=\"Tekst\"><span class=\"Italic\">Stk. 3</span>. Stk. 1 gælder også ved:</p>\r\n      <p>\r\n        <p class=\"Liste1\"><span class=\"Liste1Nr\">1)</span> afslag på at være med til at udarbejde eller revidere en jobplan, og</p>\r\n        <p class=\"Liste1\"><span class=\"Liste1Nr\">2)</span> afslag på et tilbud efter en jobplan.</p>\r\n      </p>\r\n      <p class=\"Tekst\"><span class=\"Italic\">Stk. 4</span>. Stk. 1 og 2 gælder også ved ophør i et tilbud efter en jobplan.</p>\r\n      <p class=\"Tekst\"><span class=\"Italic\">Arbejdspladsen</span></p>\r\n      <p class=\"Tekst\"><span class=\"Bold\">§ 23.</span> Et medlem kan opsige et arbejde, hvis almindelige arbejdsretlige principper gør, at medlemmet ikke skal fortsætte med arbejdet.</p>\r\n      <p class=\"Tekst\"><span class=\"Italic\">Stk. 2.</span> Det er et krav, at medlemmet har henvendt sig til arbejdsgiveren for at få løst de opståede problemer eventuelt gennem den faglige organisation.</p>\r\n      <p class=\"Tekst\"><span class=\"Italic\">Stk. 3.</span> Stk. 1 og 2 gælder også ved ophør i et tilbud efter en jobplan.</p>\r\n      <p class=\"Tekst\"><span class=\"Italic\">Flytning som skyldes, at ægtefællen eller samleveren flytter for at overtage arbejde m.v.</span></p>\r\n      <p class=\"Tekst\"><span class=\"Bold\">§ 24.</span> Et medlem kan opsige et arbejde i forbindelse med en flytning, hvis det skyldes, at ægtefællen eller samleveren er flyttet for at:</p>\r\n      <p>\r\n        <p class=\"Liste1\"><span class=\"Liste1Nr\">1)</span> overtage et arbejde af mere end 5 ugers varighed,</p>\r\n        <p class=\"Liste1\"><span class=\"Liste1Nr\">2)</span> begynde på en uddannelse af mindst 18 måneders varighed, eller fortsætte i et uddannelsesforløb, hvor der er mindst 18 måneder tilbage af uddannelsesforløbet, eller</p>\r\n        <p class=\"Liste1\"><span class=\"Liste1Nr\">3)</span> begynde eller flytte en selvstændig virksomhed, der udøves mere end midlertidigt og i et omfang, der kan sidestilles med lønarbejde i over 30 timer om ugen.</p>\r\n      </p>\r\n      <p class=\"Tekst\"><span class=\"Italic\">Stk. 2.</span> Det er et krav:</p>\r\n      <p>\r\n        <p class=\"Liste1\"><span class=\"Liste1Nr\">1)</span> at medlemmets opsigelse og flytning sker inden 1 år efter, at ægtefællen eller samleveren er flyttet,</p>\r\n        <p class=\"Liste1\"><span class=\"Liste1Nr\">2)</span> at ægtefællens eller samleverens daglige transporttid fra den hidtidige bopæl til det nye arbejde m.v. er mere end, hvad der skal accepteres efter § 9 i bekendtgørelse om rådighed, og</p>\r\n        <p class=\"Liste1\"><span class=\"Liste1Nr\">3)</span> at medlemmets daglige transporttid fra ægtefællens eller samleveren s nye bopæl til arbejdet er mere end, hvad der skal accepteres efter § 9 i bekendtgørelse om rådighed.</p>\r\n      </p>\r\n      <p class=\"Tekst\"><span class=\"Italic\">Stk. 3.</span> Stk. 1-2 gælder også ved ophør i et tilbud efter en jobplan.</p>\r\n      <p class=\"Tekst\"><span class=\"Italic\">Fratrædelsesgodtgørelse</span></p>\r\n      <p class=\"Tekst\"><span class=\"Bold\">§ 25.</span> Et medlem kan opsige et arbejde, hvis medlemmet ved en fratrædelse får en godtgørelse fra arbejdsgiveren, der medfører fradrag i dagpengene efter bekendtgørelse om fradrag i arbejdsløshedsdagpenge m.v.</p>\r\n      <p class=\"Tekst\"><span class=\"Italic\">Stk. 2.</span> Det er et krav:</p>\r\n      <p>\r\n        <p class=\"Liste1\"><span class=\"Liste1Nr\">1)</span> at godtgørelsen gives som et led i en fratrædelsesordning, og</p>\r\n        <p class=\"Liste1\"><span class=\"Liste1Nr\">2)</span> at godtgørelsen sammen med løn i den periode, hvor medlemmets opsigelsesvarsel løber, mindst svarer til løn for den periode, der svarer til arbejdsgiverens opsigelsesvarsel.</p>\r\n      </p>\r\n      <p class=\"Tekst\"><span class=\"Italic\">Fysisk vold</span></p>\r\n      <p class=\"Tekst\"><span class=\"Bold\">§ 26.</span> Et medlem kan opsige et arbejde, hvis en flytning fra en hidtidig bopæl skyldes, at en samboende ægtefælle eller samlever udøver fysisk vold mod medlemmet, når:</p>\r\n      <p>\r\n        <p class=\"Liste1\"><span class=\"Liste1Nr\">1)</span> ophøret og flytningen sker inden for 2 måneder efter, at den fysiske vold er udøvet, og</p>\r\n        <p class=\"Liste1\"><span class=\"Liste1Nr\">2)</span> det ved en lægeattest eller en politianmeldelse dokumenteres, at medlemmet har været udsat for fysisk vold.</p>\r\n      </p>\r\n      <p class=\"Tekst\"><span class=\"Italic\">Stk. 2.</span> Et medlem kan opsige et arbejde, selv om medlemmet ikke kan dokumentere fysisk vold, hvis det kan dokumenteres ved en politianmeldelse, at flytningen og opsigelsen skyldes en overhængende fare for medlemmets liv på grund af trusler om fysisk vold fra samboende ægtefælle eller samlevers side.</p>\r\n      <p class=\"Tekst\"><span class=\"Italic\">Stk. 3.</span> Stk. 1 og 2 gælder også ved ophør i et tilbud efter en jobplan.</p>\r\n      <p class=\"Tekst\"><span class=\"Italic\">Det formidlede arbejde</span></p>\r\n      <p class=\"Tekst\"><span class=\"Bold\">§ 27.</span> Et medlem kan afslå et formidlet arbejde, hvis medlemmet ikke har pligt til at overtage arbejdet efter reglerne i §§ 7 og 8 i bekendtgørelse om rådighed.</p>\r\n      <p class=\"Tekst\"><span class=\"Italic\">Overtagelse af arbejde m.v., som et medlem selv har fundet</span></p>\r\n      <p class=\"Tekst\"><span class=\"Bold\">§ 28.</span> Et medlem kan afslå eller opsige et arbejde, hvis det skyldes, at medlemmet skal:</p>\r\n      <p>\r\n        <p class=\"Liste1\"><span class=\"Liste1Nr\">1)</span> overtage et arbejde af mere end 5 ugers varighed,</p>\r\n        <p class=\"Liste1\"><span class=\"Liste1Nr\">2)</span> begynde på en uddannelse af mindst 1 års varighed, eller</p>\r\n        <p class=\"Liste1\"><span class=\"Liste1Nr\">3)</span> begynde som selvstændig erhvervsdrivende mere end midlertidigt og i et omfang, der kan sidestilles med lønarbejde i over 30 timer om ugen.</p>\r\n      </p>\r\n      <p class=\"Tekst\"><span class=\"Italic\">Stk. 2</span>. Et medlem kan opsige et arbejde, hvis medlemmet er blevet afskediget af en grund, der ikke væsentligst skyldes medlemmet, for at overtage andet arbejde, der på opsigelsestidspunktet forventes at fortsætte udover det tidspunkt, hvor medlemmet ellers skulle have været fratrådt.</p>\r\n      <p class=\"Tekst\"><span class=\"Italic\">Stk. 3</span>. Ved opsigelse af arbejde efter stk. 1, nr. 1, og stk. 2, er det et krav, at det arbejde, som medlemmet overtager, er på samme eller højere ugentligt timetal, eller af et omfang, der ikke kan give ret til supplerende dagpenge.</p>\r\n      <p class=\"Tekst\"><span class=\"Italic\">Stk. 4.</span> Et medlem kan ophøre i et tilbud efter en jobplan, hvis det skyldes, at medlemmet skal:</p>\r\n      <p>\r\n        <p class=\"Liste1\"><span class=\"Liste1Nr\">1)</span> overtage et arbejde af mere end 5 ugers varighed,</p>\r\n        <p class=\"Liste1\"><span class=\"Liste1Nr\">2)</span> begynde på en uddannelse af mindst 1 års varighed, eller</p>\r\n        <p class=\"Liste1\"><span class=\"Liste1Nr\">3)</span> begynde som selvstændig erhvervsdrivende mere end midlertidigt og i et omfang, der kan sidestilles med lønarbejde i over 30 timer om ugen.</p>\r\n      </p>\r\n      <p class=\"Tekst\"><span class=\"Italic\">Overtagelse af formidlet arbejde</span></p>\r\n      <p class=\"Tekst\"><span class=\"Bold\">§ 29.</span> Et medlem kan ophøre i et tilbud efter en jobplan, hvis det skyldes, at medlemmet skal overtage et arbejde, der er formidlet af a-kassen, andre aktører eller AF efter reglerne i Arbejdsmarkedsstyrelsens bekendtgørelse om en aktiv beskæftigelsesindsats.</p>\r\n      <p class=\"Tekst\"><span class=\"Italic\">Flere arbejdsforhold</span></p>\r\n      <p class=\"Tekst\"><span class=\"Bold\">§ 30.</span> Et medlem kan opsige et af flere arbejdsforhold, der tilsammen er på mere end fagets normale arbejdstid om ugen, hvis medlemmets samlede arbejdstid efter opsigelsen ikke kommer ned på et timetal om ugen, der kan give ret til supplerende dagpenge.</p>\r\n      <p class=\"Tekst\"><span class=\"Italic\">Sammenfald mellem arbejde og bolig</span></p>\r\n      <p class=\"Tekst\"><span class=\"Bold\">§ 31.</span> Et medlem kan opsige et arbejde, hvis arbejdsstedet og boligen er sammenfaldende, og medlemmet ikke længere kan disponere over boligen.</p>\r\n      <p class=\"Tekst\"><span class=\"Italic\">Stk. 2.</span> Det er et krav:</p>\r\n      <p>\r\n        <p class=\"Liste1\"><span class=\"Liste1Nr\">1)</span> at medlemmet ikke har haft indflydelse på grunden til, at der ikke længere kan disponeres over boligen, og</p>\r\n        <p class=\"Liste1\"><span class=\"Liste1Nr\">2)</span> at arbejdet ikke kan udføres fra den nye bolig.</p>\r\n      </p>\r\n      <p class=\"Tekst\"><span class=\"Italic\">Stk. 3.</span> Stk. 1 og 2 gælder også ved ophør i et tilbud efter en jobplan.</p>\r\n      <p class=\"Tekst\"><span class=\"Italic\">Manglende færdigheder</span></p>\r\n      <p class=\"Tekst\"><span class=\"Bold\">§ 32.</span> Et medlem kan ophøre i et tilbud om uddannelse efter en jobplan, hvis uddannelsesstedet bekræfter, at medlemmet ikke har de fornødne færdigheder til at gennemføre uddannelsen.</p>\r\n      <p class=\"Tekst\"><span class=\"Italic\">Rimeligt tilbud m.v.</span></p>\r\n      <p class=\"Tekst\"><span class=\"Bold\">§ 33.</span> Et medlem kan afslå eller ophøre i et tilbud efter en jobplan, hvis tilbuddet ikke er rimeligt efter en afgørelse, der er truffet af det Regionale Arbejdsmarkedsråd.</p>\r\n      <p class=\"Tekst\"><span class=\"Italic\">Aftjene værnepligt m.v.</span></p>\r\n      <p class=\"Tekst\"><span class=\"Bold\">§ 34</span>. Et medlem kan afslå eller opsige et arbejde for at aftjene militær eller civil værnepligt, udføre FN-tjeneste eller ligestillede opgaver, som er omfattet af lov om værnepligtsorlov og orlov til FN-tjeneste m.v.</p>\r\n      <p class=\"Tekst\"><span class=\"Italic\">Stk. 2.</span> Det er et krav, at medlemmet ikke er omfattet af lov om værnepligtsorlov og orlov til FN-tjeneste m.v.</p>\r\n      <p class=\"Tekst\"><span class=\"Italic\">Stk. 3</span>. Stk. 1 og 2 gælder også ved:</p>\r\n      <p>\r\n        <p class=\"Liste1\"><span class=\"Liste1Nr\">1)</span> afslag på at være med til at udarbejde eller revidere en jobplan,</p>\r\n        <p class=\"Liste1\"><span class=\"Liste1Nr\">2)</span> afslag på et tilbud efter en jobplan, og</p>\r\n        <p class=\"Liste1\"><span class=\"Liste1Nr\">3)</span> ophør i et tilbud efter en jobplan.</p>\r\n      </p>\r\n      <p class=\"Tekst\"><span class=\"Italic\">Karantæne</span></p>\r\n      <p class=\"Tekst\"><span class=\"Bold\">§ 36.</span> Et medlem skal have 3 ugers karantæne, hvis medlemmet er selvforskyldt ledig efter bestemmelserne i kapitel 2, jf. dog § 39.</p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Placering af karantænen</span></p>\r\n      <p class=\"Tekst\"><span class=\"Bold\">§ 37.</span> En karantæne har virkning fra den dag, hvor et medlem afslår et arbejde eller et tilbud efter en jobplan., jf. dog stk. 3-5. Ved ophør har karantænen virkning fra dagen efter ophøret, jf. dog stk. 2-4 og stk. 6.</p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Gentagelsesvirkning og arbejdskrav</span></p>\r\n      <p class=\"Tekst\"><span class=\"Bold\">§ 39</span>. Et medlem kan ikke få dagpenge, hvis medlemmet 2 gange inden for de seneste 12 måneder er blevet selvforskyldt ledig efter bestemmelserne i kapitel 2.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/02/2008"
        },
        {
            "displayName": "Accession",
            "displayValue": "X20071040401"
        },
        {
            "displayName": "Entydig dokumentidentifikation",
            "displayValue": "BE002727"
        },
        {
            "displayName": "Dato for indlæggelse",
            "displayValue": "27/02/2008"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "10404"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "28/06/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j.nr. 5100935-06"
        },
        {
            "displayName": "Stikord",
            "displayValue": "Afslag, Avisbud for Jyllandsposten, Etiske, moralske og religiøse grunde, Job ikke formidlet, Karantæne, Muslim, Selvforskyldt ledighed"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}