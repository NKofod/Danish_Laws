{
    "id": 35309,
    "title": "Byfornyelse - utidssvarende byområde - nedrivning ",
    "documentTypeId": "240",
    "isSagsforlobPeriodValid": false,
    "shortName": "KEN nr 4060 af 13/12/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En kommune traf beslutning om nedrivning af en ejendoms sidehus og  \r\n\r\n halvtage. Antaget, at beslutningen om nedrivning af sidehus ikke havde  \r\n\r\n hjemmel i loven, da hensynet til lys, luft, opholds - eller friarealer ikke  \r\n\r\n fandtes at kunne begrunde en nedrivning. Samtidig fandtes nedrivningen af  \r\n\r\n halvtagene ikke at have tilstrækkelig hjemmel i loven. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Byfornyelse - utidssvarende byområde -  \r\n\r\n nedrivning </H1>  \r\n\r\n<P></P>  \r\n\r\n<BR>  \r\n\r\n<P>BYFORNYELSESBESLUTNING FOR KARRE 42, SUDERGADE, BJERGEGADE, SCT. OLAIGADE,  \r\n\r\n STJERNEGADE, FOR SÅVIDT ANGÅR EJENDOMMEN BJERGEGADE 11. </P>  \r\n\r\n<P>Nævnet behandlede på sit møde den 15. november 1989 Deres klage over  \r\n\r\n byfornyelsesbeslutningen for ovennævnte ejendom, jf. skrivelse af 7. juli  \r\n\r\n 1989 fra advokat Iakob Olrik og Deres skrivelse af 19. juli 1989. </P>  \r\n\r\n<P>I forbindelse med nævnets møde blev der foretaget besigtigelse af  \r\n\r\n ejendommen. </P>  \r\n\r\n<P>På baggrund af besigtigelsen af ejendommen er det nævnets opfattelse at  \r\n\r\n byfornyelsesloven ikke indeholder tilstrækkelig hjemmel til beslutning om  \r\n\r\n nedrivning af sidehuset til ejendommen Sct. Olaigade 31 og ca. 1,2 meter af  \r\n\r\n sidehuset til ejendommen Bjergegade 11, ligesom der ikke findes  \r\n\r\n tilstrækkeligt grundlag for beslutning om nedrivning af halvtagene i gården.  \r\n\r\n</P>  \r\n\r\n<P>Nævnet har derfor besluttet at imødekomme Deres klage. </P>  \r\n\r\n<P>Det fremgår af byfornyelseslovens § 7, stk. 1, at der kan træffes  \r\n\r\n beslutning om byfornyelse bl.a. gennem iværksættelse af nedrivning helt eller  \r\n\r\n delvis af bestående bebyggelse og tilpasning af den resterende bebyggelse.  \r\n\r\n Forudsætningen for en byfornyelsesbeslutning er, at byområdet er  \r\n\r\n utidssvarende, hvilket ifølge § 2, nr. 1, er tilfældet, såfremt bygningernes  \r\n\r\n indbyrdes placering eller bebyggelsestætheden hindrer rimelig adgang til lys,  \r\n\r\n luft, opholds- eller friarealer. Af boligstyrelsens cirkulære af 11. maj 1983  \r\n\r\n fremgår, at det er et hovedsigte med byfornyelsesloven at begrænse  \r\n\r\n nedrivninger, at der i forbindelse med nedrivningsbeslutning skal foretages  \r\n\r\n en vurdering af bygningens fysiske tilstand, og at en nedrivningsbeslutning  \r\n\r\n skal ses i sammenhæng med en samlet økonomisk vurdering af projektet. </P>  \r\n\r\n<P>Nævnet konstaterede ved besigtigelsen, at sidehuset var i god stand.  \r\n\r\n Nævnet finder ikke, at hensynet til lys og luft til de omkringliggende  \r\n\r\n boliger er tilstrækkeligt stort til at begrunde en nedrivning i betragtning  \r\n\r\n af karreens placering i et område med rigelig adgang til åbne pladser og  \r\n\r\n rekreative områder. </P>  \r\n\r\n<P>Med hensyn til pålægget om at nedrive halvtagene i gården finder nævnet  \r\n\r\n ikke, at der i medfør af byfornyelsesloven er tilstrækkeligt grundlag for at  \r\n\r\n træffe denne beslutning. Nævnet har herved ikke taget stilling til, om der i  \r\n\r\n medfør af anden lovgivning kan meddeles påbud om nedrivning af halvtagene.  \r\n\r\n</P>  \r\n\r\n<P>Med hensyn til kravet om retablering af bad og køkken i eksisterende  \r\n\r\n erhvervslejemål i forhuset falder disse påbud bort, når sidehuset skal  \r\n\r\n bevares, idet disse faciliteter findes i det pågældende sidehus. Såfremt det  \r\n\r\n er kommunens opfattelse, at der skal installeres køkken og bad i eksisterende  \r\n\r\n forhus, skal nævnet henvise til, at ejers manglende fremsendelse af projekt  \r\n\r\n om disse indretninger, jf. § 20, kan udløse et påbud i medfør af § 19.  \r\n\r\n Spørgsmålet om, hvorvidt påbuddet opfylder betingelserne i § 19, stk. 5, pkt.  \r\n\r\n 1 til 4, kan derefter indbringes for nævnet. </P>  \r\n\r\n<P>På baggrund af ovenstående kan nævnet ikke godkende de trufne beslutninger  \r\n\r\n om henholdsvis nedrivning og om retablering af køkken og bad i eksisterende  \r\n\r\n forhus. </P>  \r\n\r\n<P>Nævnets afgørelse kan af parterne indbringes for boligretten efter  \r\n\r\n reglerne i lejeloven, inden 4 uger efter at nævnets afgørelse er meddelt  \r\n\r\n parterne, jf. byfornyelseslovens § 84. Indbringelse har ikke opsættende  \r\n\r\n virkning. </P>  \r\n\r\n<P>Med venlig hilsen </P>  \r\n\r\n<P>H. C. Thomsen Marianne Jacobi </P>  \r\n\r\n<P>Nævnet har den 13. december 1989 fremsendt afgørelsen i sagen om  \r\n\r\n byfornyelsesbeslutningen for ovennævnte karre, vedrørende ejendommen  \r\n\r\n Bjergegade 11. </P>  \r\n\r\n<P>På grund af en teknisk fejl mangler der et afsnit i afgørelsen. På side 2  \r\n\r\n efter 1. afsnit skal der tilføjes følgende: </P>  \r\n\r\n<P>&#187;Det skønnes ikke, at bemærkningerne i cirkulæret af 11. maj 1985, om  \r\n\r\n at man i forbindelse med nedrivningsbeslutninger kan lægge vægt på  \r\n\r\n bebyggelsers arkitektoniske værdi, har betydning i det foreliggende tilfælde,  \r\n\r\n da sigtet med betragtningerne i cirkulæret er at bevare bygninger som er i  \r\n\r\n dårlig stand og ikke at nedrive bygninger, som er i god stand på grund af  \r\n\r\n ønsker om tilpasning til andre bygninger.&#171; </P>  \r\n\r\n<P>Fejlen beklages. </P>  \r\n\r\n<P>Med venlig hilsen </P>  \r\n\r\n<P>H.C. Thomsen Marianne Jacobi </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19890406025"
        },
        {
            "displayName": "Entydig dokumentidentifikation",
            "displayValue": "CA003244"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "4060"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "13/12/1989"
        },
        {
            "displayName": "Administrerende myndighed",
            "displayValue": "Byfornyelsesnævnet for Frederiksborg Amt"
        },
        {
            "displayName": "Ressortministeriets journalnummer",
            "displayValue": "246/217-9"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}