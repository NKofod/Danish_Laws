{
    "id": 168473,
    "title": "Ligebehandlingsnævnets afgørelse om køn - ansættelse - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9772 af 17/12/2014",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - ansættelse - medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.</span> <span class=\"Bold\">nr. 2014-6810-47527</span></p>\r\n   <p class=\"TekstGenerel\">Det var i strid med ligebehandlingsloven, at en kvinde ikke kom i betragtning til en stilling som pædagogmedhjælper, fordi institutionen hellere ville have en mand.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Klager fik derfor medhold og en godtgørelse på 25.000 kr.</p>\r\n   <p class=\"TekstGenerel\">\r\n   </p>\r\n</div>\r\n<p>Klagen drejer sig om påstået forskelsbehandling på grund af køn i forbindelse med, at klager fik afslag på et job, da indklagede helst ville ansætte en mand.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Det var i strid med ligebehandlingsloven, at klager fik afslag på et job med henvisning til, at indklagede ønskede at ansætte en mand i stillingen.</p>\r\n<p>\r\n</p>\r\n<p>Indklagede skal inden 14 dage betale godtgørelse til klageren på 25.000 kr. med procesrente fra den 7. september 2014, hvor klagen er modtaget i Ligebehandlingsnævnet.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Klager var den 29. august 2014 til jobsamtale hos indklagede til en stilling som pædagogmedhjælper.</p>\r\n<p>\r\n</p>\r\n<p>Indklagede lagde efter jobsamtalen denne besked på klagers telefonsvarer:(nedenstående er en transskribering af en lydfil, som er oversendt til nævnet)</p>\r\n<p>\r\n</p>\r\n<p>\"Hej [klager]. Det er [indklagede] ude fra [institutionen] i [bynavn].</p>\r\n<p>Vi har haft dem til ansættelsessamtale, vi skal, og vi har valgt, at vi ikke vil ansætte dig i denne her omgang. Og hvis du gerne vil have det uddybet, så for os. . handler det om, at vi gerne vil have en mand, men dem var der ikke særligt mange af, men vi var rigtigt heldige i dag fordi, så. . så, pøj med det. Du er velkommen til at ringe, hvis du vil have det uddybet.</p>\r\n<p>Hej\"</p>\r\n<p>\r\n</p>\r\n<p>Indklagede ansatte en mand i stillingen.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager </span>gør gældende, at hun ikke kom i betragtning til stillingen, da indklagede kun ville ansætte en mand. Klager beder nævnet fastsatte en godtgørelse for transporttiden og det ubehag, hun var udsat for i forbindelse med samtalen.</p>\r\n<p>\r\n</p>\r\n<p>Klager fik under samtalen en fornemmelse af, at hun ikke havde den rette profil til stillingen. Klager undrede sig over dette, da indklagede havde indkaldt hende til samtale på baggrund af hendes ansøgning. Klager tog hjem fra samtalen med en fornemmelse af, at hun ikke kom i betragtning til stillingen.</p>\r\n<p>\r\n</p>\r\n<p>Det kom imidlertid som en overraskelse for klager, at afslaget ikke var begrundet i hendes profil, men udelukkende skyldtes at indklagede ville ansætte en mand i stillingen.</p>\r\n<p>\r\n</p>\r\n<p>Klager havde forberedt sig grundigt til samtalen. Det var derfor efterfølgende en ydmygende oplevelse for klager at kunne konstatere, at hendes forudsætninger, evner og forberedelser til samtalen var irrelevante, da indklagede kun ville ansætte en mand til stillingen som pædagogmedhjælper.</p>\r\n<p>\r\n</p>\r\n<p>\r\n   <span class=\"Bold\">Indklagede </span>kan ikke genkende klagers beskrivelse af jobsamtalen.</p>\r\n<p>\r\n</p>\r\n<p>Ansættelsesudvalget vurderede på baggrund af ansøgningen og klagers personlige kvaliteter, at hun var blandt de ansøgere, der var bedst egnet til stillingen.</p>\r\n<p>\r\n</p>\r\n<p>Under samtalen havde ansættelsesudvalget dog svært ved at genkende den ansøger, de var blevet præsenteret for i ansøgningen. Klager virkede uinteresseret, ked af det, havde svært til smil, og det var svært at holde en samtale i gang med klager. På den baggrund vurderede udvalget, at klager ikke var den rette til at bestride jobbet hos indklagede. Indklagede beklager, at klager ikke blev gjort opmærksom på dette i forbindelse med, at hun telefonisk fik afslag på stillingen.</p>\r\n<p>\r\n</p>\r\n<p>Stillingen blev tilbudt til en anden ansøger.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Det fremgår af ligebehandlingsloven, at en arbejdsgiver ikke må forskelsbehandle lønmodtagere eller ansøgere til ledige stillinger ved ansættelse, afskedigelse, forflyttelse, forfremmelse eller med hensyn til løn- og arbejdsvilkår.</p>\r\n<p>\r\n</p>\r\n<p>Indklagede oplyste direkte i sit afslag efter jobsamtalen, som blev indtalt på klagers telefonsvarer, at indklagede foretrak at ansætte en mand til stillingen. Indklagede oplyser videre, at der ikke var mange mandlige ansøgere, men at de nu har fundet den rette mandlige ansøger til stillingen.</p>\r\n<p>\r\n</p>\r\n<p>Klager har dermed påvist faktiske omstændigheder, som giver anledning til at formode, at hun har været udsat for forskelsbehandling på grund af sit køn.</p>\r\n<p>\r\n</p>\r\n<p>Det påhviler derfor indklagede at bevise, at ligebehandlingsprincippet ikke er blevet krænket.</p>\r\n<p>\r\n</p>\r\n<p>Ligebehandlingsnævnet finder, at indklagede ikke har løftet bevisbyrden for, at klagers køn ikke har haft betydning for afslaget på jobbet hos indklagede.</p>\r\n<p>\r\n</p>\r\n<p>Klager får derfor medhold i klagen.</p>\r\n<p>\r\n</p>\r\n<p>\r\n   <span class=\"Bold\">Godtgørelse</span>\r\n</p>\r\n<p>\r\n</p>\r\n<p>Klager tilkendes en godtgørelse, der passende skønsmæssigt kan fastsættes til 25.000 kr.</p>\r\n<p>\r\n</p>\r\n<p>Ligebehandlingsnævnet har ved fastsættelse af godtgørelsens størrelse taget udgangspunkt i praksis samt et skøn over sagens faktiske omstændigheder, herunder karakteren og alvoren af den skete hændelse.</p>\r\n<p>\r\n</p>\r\n<p>Indklagede skal herefter betale 25.000 kr. til klager med procesrente fra den 7. september 2014, hvor sagen blev indbragt for Ligebehandlingsnævnet. Beløbet skal betales inden 14 dage.</p>\r\n<p>\r\n</p>\r\n<p>\r\n   <span class=\"Italic\">&lt;2014-6810-47527&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/07/2015"
        },
        {
            "displayName": "Accession",
            "displayValue": "W20150977225"
        },
        {
            "displayName": "Entydig dokumentidentifikation",
            "displayValue": "CF001215"
        },
        {
            "displayName": "Dato for indlæggelse",
            "displayValue": "09/07/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9772"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "17/12/2014"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2014-6810-47527"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}