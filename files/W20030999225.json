{
    "id": 156065,
    "title": "Ankestyrelsens principafgørelse Y-3-03 om fleksydelse - overgangsregel - medlemskab af arbejdsløshedskasse - betaling af fleksydelsesbidrag - uafbrudt optjening",
    "documentTypeId": "240",
    "isSagsforlobPeriodValid": true,
    "shortName": "KEN nr 9992 af 04/06/2003",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse Y-3-03 om fleksydelse - overgangsregel - medlemskab af arbejdsløshedskasse - betaling af fleksydelsesbidrag - uafbrudt optjening</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Kravet til optjeningstid efter overgangsreglen for personer født før 1. marts 1952 skulle forstås på den måde, at der efter tidspunktet for tilmelding til fleksydelsesordningen ikke længere er krav om medlemskab af en arbejdsløshedskasse. Det var således ikke tilstrækkeligt, at der indbetales fleksydelsesbidrag til mindst det 60. år.</p>\r\n   <p class=\"TekstGenerel\">Ved denne fortolkning er lagt vægt på, at forarbejderne til overgangsreglerne henviser til reglerne om efterløn. Retten til efterløn er knyttet til medlemskab af en arbejdsløshedskasse.</p>\r\n   <p class=\"TekstGenerel\">Hvis indbetaling af fleksydelsesbidrag i mindst 10 år til mindst det 60. år skulle være en selvstændig mulighed for at optjene ret til fleksydelse, ville der være tale om en væsentlig udvidelse af mulighederne for at opnå fleksydelse i forhold til muligheden for at opnå ret til efterløn. En sådan forståelse af bestemmelsen ville uanset den sproglige formulering efter Ankestyrelsens opfattelse forudsætte udtrykkelig hjemmel eller støtte i forarbejderne. En sådan støtte findes ikke.</p>\r\n   <p class=\"TekstGenerel\">I det konkrete tilfælde opfyldte ansøgeren ikke betingelsen om uafbrudt optjeningstid efter 1. marts 1952, da han ikke havde været medlem af en arbejdsløshedskasse i perioden fra 1. april 1992 til 1. april 1996, hvor han blev medlem af en arbejdsløshedskasse.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om fleksydelse - lovbekendtgørelse nr. 758 af 26. august 2002 - § 40, stk. 1</p>\r\n<p>Lov om fleksydelse - lovbekendtgørelse nr. 871 af 6. juli 2007 - § 2a, stk. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Fleksydelseskontoret havde truffet afgørelse om, at ansøgeren ikke opfyldte betingelserne i lovens § 40, stk. 1, da han ikke havde en uafbrudt optjeningstid fra 31. marts 1992. Det skyldtes, at han først blev medlem af en arbejdsløshedskasse i 1996.</p>\r\n<p>Ansøgeren havde siden 1. august 1972 været ansat som tjenestemand. Han blev tilmeldt arbejdsløshedskasse pr. 1. april 1996. Efter længerevarende sygdom blev han bevilliget fleksjob pr. 1. oktober 1999.</p>\r\n<p>Arbejdsdirektoratet, Fleksydelseskontoret, bemærkede, at ordet \"eller\" skal forstås på den måde, at der efter tidspunktet for tilmeldingen til fleksydelsesordningen ikke længere er krav om medlemskab af en arbejdsløshedskasse. Det uafbrudte medlemskab af en arbejdsløshedskasse skal gå fra senest 31. marts 1992 og mindst frem til visitationsdatoen eller mindst frem til udgangen af den måned, hvori personen er blevet visiteret til fleksjob.</p>\r\n<p>I klagen til Ankestyrelsen er det bl.a. anført, at lovteksten angiver 2 muligheder for, at personer født før 1952 kan opfylde kravet til optjeningstiden:</p>\r\n<p>1. Uafbrudt medlemskab af en anerkendt arbejdsløshedskasse fra den 31. marts 1992</p>\r\n<p>eller</p>\r\n<p>2. Betaling af fleksydelsesbidrag til mindst det fyldte 60. år.</p>\r\n<p>Der er betalt fleksydelsesbidrag fra den 1. juli 2001.</p>\r\n<p>Ankestyrelsen har behandlet sagen i principielt møde med henblik på principiel stillingtagen til fortolkning af fleksydelseslovens § 40, stk. 1.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ansøgeren havde ikke mulighed for at optjene ret til fleksydelse inden det fyldte 65. år.</p>\r\n<p>Begrundelsen var, at han ikke ville kunne opfylde de almindelige betingelser om optjeningstid, og at der ikke var grundlag for dispensation herfor.</p>\r\n<p>Ankestyrelsen lagde vægt på, at ansøgeren ikke havde indbetalt fleksydelsesbidrag eller været medlem af en anerkendt arbejdsløshedskasse og havde indbetalt efterlønsbidrag, som ikke senere var tilbagebetalt, i sammenlagt mindst 25 år inden for de sidste 30 år.</p>\r\n<p>Endvidere ville han ikke kunne opfylde kravet til optjeningstid efter overgangsreglen i lovens § 40, stk. 1. Efter denne bestemmelse kan personer født før 1. marts 1952 opfylde kravet til optjeningstiden i § 2, stk. 1, nr. 4 ved uafbrudt medlemskab af en anerkendt arbejdsløshedskasse fra den 31. marts 1992 eller betaling af fleksydelsesbidrag til mindst det fyldte 60. år. Den uafbrudte optjeningstid efter 1. punktum skulle mindst udgøre 10 år inden for de sidste 15 år.</p>\r\n<p>Ansøgeren opfyldte ikke betingelsen om uafbrudt optjeningstid, idet han ikke har været medlem af en arbejdsløshedskasse i perioden fra 1. april 1992 til den 1. april 1996.</p>\r\n<p>Ankestyrelsen var således enig med Fleksydelseskontoret i, at ordet \"eller\" i § 40, stk. 1 skulle forstås på den måde, at der efter tidspunktet for tilmelding til fleksydelsesordningen ikke længere var krav om medlemskab af en arbejdsløshedskasse. Det var således ikke tilstrækkeligt, at der indbetaltes fleksydelsesbidrag til mindst det 60. år.</p>\r\n<p>Ved denne fortolkning af lovens § 40, stk. 1, blev der lagt vægt på, at forarbejderne til bestemmelsen henviser til reglerne om efterløn.</p>\r\n<p>Retten til efterløn er knyttet til medlemskab af en arbejdsløshedskasse.</p>\r\n<p>Hvis indbetaling af fleksydelsesbidrag i mindst 10 år til mindst det 60. år skulle være en selvstændig mulighed for at optjene ret til fleksydelse, ville der være tale om en væsentlig udvidelse af mulighederne for at opnå fleksydelse i forhold til muligheden for at opnå ret til efterløn. En sådan forståelse af bestemmelsen ville uanset den sproglige formulering efter Ankestyrelsens opfattelse forudsætte udtrykkelig hjemmel eller støtte i forarbejderne. En sådan støtte findes ikke.</p>\r\n<p>Ankestyrelsen var endvidere enig med Fleksydelseskontoret i, at der ikke var grundlag for dispensation efter § 1 i bekendtgørelsen om fleksydelse.</p>\r\n<p>Ankestyrelsen lagde vægt på, at det efter det oplyste ikke var hans varigt nedsatte arbejdsevne, der havde gjort, at han ikke kunne opnå samlet mindst 25 års optjeningstid inden for de sidste 30 år, men andre forhold.</p>\r\n<p>Ankestyrelsen tiltrådte således Fleksydelseskontorets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20030999225"
        },
        {
            "displayName": "Entydig dokumentidentifikation",
            "displayValue": "BS008859"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9992"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Dato for underskrift",
            "displayValue": "04/06/2003"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 7100023-02"
        },
        {
            "displayName": "Stikord",
            "displayValue": "Y-3-03"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}