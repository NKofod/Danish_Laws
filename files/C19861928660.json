{
    "id": 54399,
    "title": "Vejledning om konventionen mellem Danmark og Schweiz om social sikring ",
    "documentTypeId": "180",
    "isSagsforlobPeriodValid": false,
    "shortName": "VEJ nr 19286 af 10/12/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om konventionen mellem Danmark og  \r\n\r\n Schweiz om social sikring </H1>  \r\n\r\n<P></P>  \r\n\r\n<BR>  \r\n\r\n<P>Konventionen af 5. januar 1983 mellem Danmark og Schweiz om social sikring  \r\n\r\n er blevet ændret ved tillægskonvention af 18. september 1985. Samtidig er den  \r\n\r\n administrative aftale ændret ved en tillægsaftale. Den således ændrede  \r\n\r\n konvention og administrative aftale er trådt i kraft den 1. oktober 1986.  \r\n\r\n</P>  \r\n\r\n<P>Konventionen og den administrative aftale er med ændringerne aftrykt som  \r\n\r\n henholdsvis bilag 1 og 2 til denne vejledning. (* 2). </P>  \r\n\r\n<P>Til denne blanketsamling, der henvises til i den adminstrative aftale, og  \r\n\r\n som tidligere er udsendt til kommunerne, skal føjes en blanket om ansøgning  \r\n\r\n om invalidepension fra Schweiz. Blanketten er i tysksproget udformning  \r\n\r\n vedlagt som bilag 3. (* 2). </P>  \r\n\r\n<P>Ved tillægskonventionen er konventionens bestemmelser om pension ændret  \r\n\r\n som følge af ændringer i lovgivningen i begge stater. På schweizisk side er  \r\n\r\n der givet adgang for danske statsborgere med bopæl i Danmark til at få  \r\n\r\n schweizisk invalidepension, jfr. konventionens art. 13 og 13a. På dansk side  \r\n\r\n er reglerne om pension ændret som følge af ikrafttrædelsen af lov om social  \r\n\r\n pension. Bestemmelserne i konventionens art. 16-21 er udformet efter samme  \r\n\r\n mønster som bestemmelserne om pension i den dansk-canadiske overenskomst om  \r\n\r\n social sikring. </P>  \r\n\r\n<P>Nedenfor er optrykt sikringstyrelsens vejledning af 21. november 1983 med  \r\n\r\n de ændringer, især i afsnittet om pension, som tillægskonventionen  \r\n\r\n nødvendiggør. Nærværende vejledning erstatter således vejledningen af 21.  \r\n\r\n november 1983. </P>  \r\n\r\n<P>Konventionens almindelige principper. </P>  \r\n\r\n<P CLASS=PUNKT> <B>1.</B> </P>  \r\n\r\n<P>Konventionen finder efter art. 3, stk. 1, for Danmarks vedkommende  \r\n\r\n anvendelse på lovgivningen om: </P>  \r\n\r\n<P>a. offentlig sygesikring </P>  \r\n\r\n<P>b. sygehusvæsenet </P>  \r\n\r\n<P>c. svangerskabshygiejne og fødselshjælp </P>  \r\n\r\n<P>d. dagpenge ved sygdom eller fødsel </P>  \r\n\r\n<P>e. børnetilskud </P>  \r\n\r\n<P>f. social pension </P>  \r\n\r\n<P>g. Arbejdsmarkedets Tillægspension (ATP) </P>  \r\n\r\n<P>h. forsikring mod arbejdsskade </P>  \r\n\r\n<P CLASS=PUNKT> <B>2.</B> </P>  \r\n\r\n<P>Konventionen gælder, medmindre andet er bestemt, for statsborgere i  \r\n\r\n Danmark og Schweiz og for deres familiemedlemmer og efterladte, uanset disses  \r\n\r\n nationalitet, i det omfang, de har afledte rettigheder efter en dansk eller  \r\n\r\n schweizisk statsborger, jfr. konventionens art. 4. I slutprotokollen er det  \r\n\r\n bestemt, at konventionen også gælder for flygtninge og statsløse, der har  \r\n\r\n bopæl i Danmark eller Schweiz. </P>  \r\n\r\n<P>Der gælder efter konventionens art. 5 en almindelig  \r\n\r\n ligebehandlingsgrundsætning for statsborgere i de kontraherende stater og for  \r\n\r\n deres familiemedlemmer og efterladte i det omfang, disse har afledte  \r\n\r\n rettigheder. </P>  \r\n\r\n<P CLASS=PUNKT> <B>3.</B> </P>  \r\n\r\n<P>Konventionens afsnit II indeholder bestemmelser om, hvilken af de to  \r\n\r\n staters lovgivning om social sikring en person skal være omfattet af i en  \r\n\r\n given situation. Hovedreglen angives i konventionens art. 7. Herefter gælder  \r\n\r\n den stats lovgivning, på hvis område en af konventionen omfattet person  \r\n\r\n opholder sig eller - for så vidt angår lovgivningen om ydelser, der er  \r\n\r\n knyttet til beskæftigelse - udøver beskæftigelse som arbejdstager eller  \r\n\r\n selvstændig erhvervsdrivende. Ved dansk område forstås, jfr. konventionens  \r\n\r\n art. 1a, Danmark med undtagelse af Færøerne og Grønland. </P>  \r\n\r\n<P>I konventionens art. 8-11 gøres der visse undtagelser fra denne  \r\n\r\n hovedregel. Bestemmelserne i art. 8, 10 og 11 gælder for arbejdstagere uden  \r\n\r\n hensyn til deres nationalitet. Efter art. 8, stk. 1, er midlertidigt udsendte  \r\n\r\n arbejdstagere i en udstationeringsperiode, der ikke overstiger 24 måneder,  \r\n\r\n omfattet af lovgivningen i den stat, hvor virksomheden har sit hjemsted.  \r\n\r\n Dette tidsrum kan undtagelsesvis forlænges ved aftale mellem de kompetente  \r\n\r\n myndigheder i begge stater (for Danmarks vedkommende sikringstyrelsen). Den  \r\n\r\n administrative aftale indeholder i art. 3 nærmere bestemmelser om  \r\n\r\n praktiseringen af disse regler. Den her nævnte udstationeringsattest udstedes  \r\n\r\n for Danmarks vedkommende af sikringsstyrelsen. En fra schweizisk side udstedt  \r\n\r\n udstationeringsattest skal forevises for social- og sundhedsforvaltningen i  \r\n\r\n opholdskommunen og for ATP. </P>  \r\n\r\n<P>Arbejdstagere, som er beskæftiget i begge stater af en transportvirksomhed  \r\n\r\n med hjemsted på den ene stats område, er omfattet af lovgivningen i den stat,  \r\n\r\n hvor virksomheden har sit hjemsted, som om de var beskæftiget der. Dette  \r\n\r\n gælder dog ikke, hvis den pågældende er bosat i den anden stat eller varigt  \r\n\r\n er beskæftiget i en filial af eller en fast repræsentation for virksomheden i  \r\n\r\n den anden stat, jfr. konventionens art. 8, stk. 2. I så fald er den  \r\n\r\n pågældende omfattet af denne stats lovgivning. </P>  \r\n\r\n<P>Arbejdstagere i offentlig tjeneste, som udsendes fra den ene stats område  \r\n\r\n til den andens, er omfattet af udsenderstatens lovgivning, jfr. konventionens  \r\n\r\n art. 8, stk. 3. </P>  \r\n\r\n<P>Arbejdstagere, som er beskæftiget om bord på et skib, er omfattet af  \r\n\r\n lovgivningen i den stat, hvis flag skibet fører, jfr. konventionens art. 10.  \r\n\r\n</P>  \r\n\r\n<P>Efter konventionens art. 9. er statsborgere i den ene stat, der udsendes  \r\n\r\n til den anden stat som medlemmer af en diplomatisk eller konsulær  \r\n\r\n repræsentation (bortset fra honorære medlemmer af en konsulær  \r\n\r\n repræsentation), omfattet af udsenderstatens lovgivning. Statsborgere i den  \r\n\r\n ene stat, som iøvrigt gør tjeneste ved den diplomatisk eller konsulær  \r\n\r\n repræsentation i den anden stat, kan inden 6 måneder efter ansættelsen vælge  \r\n\r\n at være omfattet af den stats lovgivning, i hvilken de er statsborgere. Det  \r\n\r\n samme gælder statsborgere i den ene stat, som er beskæftiget i en privat  \r\n\r\n tjeneste hos en tjenestegørende ved en diplomatisk eller konsulær  \r\n\r\n repræsentation. Art. 4 i den administrative aftale giver regler for udøvelse  \r\n\r\n af dette valg. Sådanne arbejdstagere, der er beskæftiget i Danmark, skal  \r\n\r\n sende den attest, som bekræfter deres valg, til social- og  \r\n\r\n sundhedsforvaltningen i opholdskommunen. </P>  \r\n\r\n<P>Dersom en diplomatisk eller konsulær repræsentation for den ene stat  \r\n\r\n beskæftiger personer, der er omfattet af den anden stats lovgivning, skal  \r\n\r\n repræsentationen opfylde de almindelige forpligtelser for arbejdsgivere, der  \r\n\r\n gælder efter den anden stats lovgivning. </P>  \r\n\r\n<P>De enkelte arter af ydelser efter konventionen. </P>  \r\n\r\n<P>I. </P>  \r\n\r\n<P>Invaliditet, alderdom og død. </P>  \r\n\r\n<P CLASS=PUNKT> <B>4.</B> </P>  \r\n\r\n<P>Ligebehandlingsgrundsætningen i konventionens art. 5 giver, med mindre  \r\n\r\n andet er bestemt i konventionen, lige ret til dansk og schweizisk pension for  \r\n\r\n danske og schweiziske statsborgere. Som en fravigelse af dette princip  \r\n\r\n bestemmer konventionen i art. 20, at reglerne i lov om social pension om  \r\n\r\n ophold i udlandet, der sidestilles med bopæl på dansk område ved opgørelse af  \r\n\r\n bopælstid, ikke kan anvendes på schweiziske statsborgere. </P>  \r\n\r\n<P>I konventionens art. 6 er det fastsat, at ydelser ved invaliditet,  \r\n\r\n alderdom og død, medmindre andet er bestemt i konventionen, kan udbetales til  \r\n\r\n personer, der er omfattet af konventionen, så længe de opholder sig enten i  \r\n\r\n Schweiz eller i Danmark. </P>  \r\n\r\n<P>Ansøgning om schweizisk pension fra danske statsborgere med bopæl i  \r\n\r\n Danmark. </P>  \r\n\r\n<P CLASS=PUNKT> <B>5.</B> </P>  \r\n\r\n<P>Danske statsborgere, der bor i Danmark, og som ønsker at indgive ansøgning  \r\n\r\n om en schweizisk alders-, efterladte- eller invalidepension, skal indgive  \r\n\r\n ansøgningen på en særlig ansøgningsblanket til social- og  \r\n\r\n sundhedsforvaltningen i deres bopælskommune i Danmark, jfr. den  \r\n\r\n administrative aftales art. 5. social- og sundhedsforvaltningen påfører  \r\n\r\n blanketten modtagelsesdato og attesterer de i blanketten anførte personlige  \r\n\r\n oplysninger for ansøgeren og eventuelle familiemedlemmer. Endvidere skal  \r\n\r\n social- og sundhedsforvaltningen på blanketten anføre sin nøjagtige  \r\n\r\n postadresse, inden blanketten videresendes til den schweiziske institution.  \r\n\r\n Ansøgningen sendes til Schweizerische Ausgleichskasse, Avenue Ed.-Vaucher 18,  \r\n\r\n 1211 Geneve 28, Schweiz. </P>  \r\n\r\n<P>Hvis der ansøges om en ydelse efter den schweiziske invalideforsikring,  \r\n\r\n skal social- og sundhedsforvaltningen vedlægge kopi af de lægeerklæringer,  \r\n\r\n som er fremskaffet af kommunen eller revaliderings- og pensionsnævnet til  \r\n\r\n brug for en ansøgning om dansk førtidspension. </P>  \r\n\r\n<P>Den schweiziske institution træffer afgørelse om pensionsansøgningen og  \r\n\r\n sender afgørelsen med klagevejledning direkte til ansøgeren. En kopi af  \r\n\r\n afgørelsen sendes til social- og sundhedsforvaltningen i den kommune, som har  \r\n\r\n påtegnet og videresendt ansøgningen. </P>  \r\n\r\n<P>Ansøgning om dansk pension fra danske eller schweiziske statsborgere med  \r\n\r\n bopæl i Schweiz. </P>  \r\n\r\n<P CLASS=PUNKT> <B>6.</B> </P>  \r\n\r\n<P>Danske og schweiziske statsborgere, der ønsker at ansøge om en dansk  \r\n\r\n folke- eller førtidspension, indgiver deres ansøgning på særlige blanketter  \r\n\r\n gennem Schweizerische Ausgleichskasse i Geneve. Denne institution anfører  \r\n\r\n modtagelsesdatoen på blanketten og attesterer de af ansøgeren angivne  \r\n\r\n personlige oplysninger. Blanketten sendes derefter - eventuelt via  \r\n\r\n sikringsstyrelsen - til social- og sundhedsforvaltningen i ansøgerens seneste  \r\n\r\n bopælskommune i Danmark, jfr. art. 9 i den administrative aftale. social- og  \r\n\r\n sundhedsforvaltningen træffer afgørelse om pensionsansøgningen - i givet fald  \r\n\r\n efter at ansøgningen har været forelagt revaliderings- og pensionsnævnet til  \r\n\r\n afgørelse. Afgørelsen sendes direkte - på blanket med klagevejledning - til  \r\n\r\n ansøgeren og en kopi tilsendes Schweizerische Ausgleichskasse i Geneve, jfr.  \r\n\r\n art. 10 i den administrative aftale. </P>  \r\n\r\n<P>Art. 12 i den administrative aftale indeholder regler om pligt til i visse  \r\n\r\n tilfælde at tage ophold i Danmark i tilfælde, hvor en i Schweiz bosat dansk  \r\n\r\n eller schweizisk statsborger anøger om dansk førtidspension. Den kompetente  \r\n\r\n danske myndighed kan træffe afgørelse herom, når behandlingen af  \r\n\r\n pensionssagen gør ophold i Danmark fornødent. </P>  \r\n\r\n<P>En klage over en afgørelse truffet af en dansk kommune eller af et  \r\n\r\n revaliderings- og pensionsnævn anses for rettidigt indgivet, dersom den er  \r\n\r\n indgivet til den schweiziske institution inden klagefristens udløb, jfr. art.  \r\n\r\n 34 i konventionen. </P>  \r\n\r\n<P>Ret til dansk pension for danske statsborgere med bopæl i Schweiz og for  \r\n\r\n schweiziske statsborgere. </P>  \r\n\r\n<P>A. Folkepension. </P>  \r\n\r\n<P CLASS=PUNKT> <B>7.</B> </P>  \r\n\r\n<P>Danske statsborgere kan få tillagt og udbetalt folkepension under ophold  \r\n\r\n eller bopæl i Schweiz, jfr. konventionens art. 6. </P>  \r\n\r\n<P>Schweiziske statsborgere med bopæl i Danmark har ret til dansk  \r\n\r\n folkepension på samme betingelser som danske statsborgere, jfr. konventionens  \r\n\r\n art. 5. om perioder, der sidestilles med bopælsperioder i Danmark, se dog  \r\n\r\n pkt. 4. </P>  \r\n\r\n<P>Schweiziske statsborgere, som har bopæl i Schweiz, kan kun få tillagt og  \r\n\r\n udbetalt folkepension, hvis de, mellem det fyldte 15. og 67. år, har været  \r\n\r\n beskæftiget på dansk område i mindst 12 måneder som arbejdstager eller  \r\n\r\n selvstændig erhvervsdrivende, jfr. konventionens art. 17, stk. 1. Er denne  \r\n\r\n betingelse ikke opfyldt, kan en folkepension, som er tillagt en schweizisk  \r\n\r\n statsborger, medens han eller hun havde bopæl på dansk område, fortsat  \r\n\r\n udbetales efter flytning til Schweiz, hvis den pågældende har haft bopæl i  \r\n\r\n Danmark i mindst 10 år, heraf mindst 5 år umiddelbart forud for ansøgningen  \r\n\r\n om pension, jfr. konventionens art. 17, stk. 2. </P>  \r\n\r\n<P>Når en dansk eller schweizisk statsborger har ret til såvel dansk  \r\n\r\n folkepension som schwiezisk alderspension, beregnes den danske folkepension  \r\n\r\n på grundlag af det antal bopælsår, den pågældende har tilbagelagt i Danmark  \r\n\r\n mellem sit 15. og sit 67. år, jfr. konventionens art. 21, stk. 2.  \r\n\r\n Overgangsbestemmelserne i § 68 i lov om social pension om ret til fuld  \r\n\r\n folkepension senest fra 1. oktober 1989 for personer, som har haft fast bopæl  \r\n\r\n i Danmark i mindst 10 år efter det fyldte 15. år, heraf mindst 5 år  \r\n\r\n umiddelbart forud for det fyldte 67. år, eller den tilsvarende bestemmelse i  \r\n\r\n den tidligere lov om folkepension anvendes således ikke, selv om ansøgeren er  \r\n\r\n bosat i Danmark. </P>  \r\n\r\n<P>I tilfælde, hvor en pensionist ville opfylde betingelserne for ret til  \r\n\r\n fuld folkepension efter en af overgangsbestemmelserne, og den danske og den  \r\n\r\n schweiziske pension sammenlagt udgør et lavere beløb end en fuld dansk  \r\n\r\n folkepension, skal kommunen udbetale et tillæg. Tillægget skal svare til  \r\n\r\n forskellen mellem de sammenlagte pensioner og en fuld folkepension. Ved  \r\n\r\n beregningen skal den schweiziske pension kun medregnes i det omfang, den ikke  \r\n\r\n beror på bidrag fra den frivillige forsikring. Oplysning om den schweiziske  \r\n\r\n pensions størrelse indhentes fra Schweizerische Ausgleichskasse i Geneve. Ved  \r\n\r\n forespørgsel kan anvendes blanketten: Fremsendelse - Forespørgsel. </P>  \r\n\r\n<P>B. </P>  \r\n\r\n<P>Førtidspension. </P>  \r\n\r\n<P CLASS=PUNKT> <B>8.</B> </P>  \r\n\r\n<P>Danske statsborgere kan få tillagt og udbetalt førtidspension af  \r\n\r\n helbredsgrunde under ophold eller bopæl i Schweiz, jfr. art. 6 i  \r\n\r\n konventionen. Førtidspension på grund af sociale forhold kan imidlertid kun  \r\n\r\n tillægges under bopæl i Danmark, jfr. slutprotokollens pkt. 9. En  \r\n\r\n førtidspension på grund af sociale forhold, der er tillagt i Danmark, kan dog  \r\n\r\n fortsat udbetales efter flytning til Schweiz. </P>  \r\n\r\n<P>Schweiziske statsborgere har ret til dansk førtidspension efter samme  \r\n\r\n regler som danske statsborgere, hvis de mellem det fyldte 15. og 67. år i  \r\n\r\n løbet af en sammenhængende bopælsperiode på dansk område i mindst 12 måneder  \r\n\r\n har været fysisk og psykisk i stand til at udøve et normalt erhverv, jfr.  \r\n\r\n konventionens art. 16, stk. 1. Schweiziske statsborgeres ret til  \r\n\r\n førtidspension på grund af sociale forhold er yderligere betinget af, at de  \r\n\r\n har haft fast bopæl på dansk område i mindst 12 måneder umiddelbart forud for  \r\n\r\n indgivelsen af ansøgning om pension, og af, at behovet for pension opstod,  \r\n\r\n medens de havde bopæl på dansk område, jfr. konventionens art. 16, stk. 2.  \r\n\r\n</P>  \r\n\r\n<P>Der henvises til pkt. 4 vedrørende perioder, der sidestilles med bopæl i  \r\n\r\n Danmark. </P>  \r\n\r\n<P>Ligesom ved folkepension gælder det efter konventionens art. 17, at en  \r\n\r\n dansk førtidspension, som der er erhvervet ret til, kan tillægges og  \r\n\r\n udbetales til schweiziske statsborgere med bopæl i Schweiz, når de mellem det  \r\n\r\n fyldte 15. og 67. år har været beskæftiget på dansk område i mindst 12  \r\n\r\n måneder som arbejdstager eller selvstændig erhvervsdrivende. En tilkendt  \r\n\r\n dansk førtidspension kan fortsat udbetales efter flytning til Schweiz til  \r\n\r\n schweiziske statsborgere, som har haft bopæl i Danmark i mindst 10 år, heraf  \r\n\r\n mindst 5 år umiddelbart forud for ansøgningen om pension. </P>  \r\n\r\n<P>I slutprotokollens pkt. 5 findes en særlig regel om beregning af  \r\n\r\n godskrivningstid for personer, der har opnået ret til dansk førtidspension  \r\n\r\n efter de regler, der var gældende indtil 1. oktober 1984, og som samtidig har  \r\n\r\n opnået ret til en schweizisk invalide- eller enkepension. I sådanne tilfælde  \r\n\r\n nedsættes godskrivningstiden (perioden fra pensionens tilkendelse indtil den  \r\n\r\n normale pensionsalders indtræden) efter forholdet mellem det antal bopælsår,  \r\n\r\n den pågældende har tilbagelagt på dansk område forud for  \r\n\r\n forsikringsbegivenhedens indtræden, men efter det fyldte 15. år, og den  \r\n\r\n samlede længde af de bopæls- og forsikringsperioder, som den pågældende forud  \r\n\r\n for forsikringsbegivenhedens indtræden har tilbagelagt efter dansk og  \r\n\r\n schweizisk lovgivning. </P>  \r\n\r\n<P>Hvis de to pensioner efter denne beregning sammenlagt udgør et lavere  \r\n\r\n beløb end den pension, der er erhvervet ret til efter dansk lovgivning alene,  \r\n\r\n skal kommunen yde et tillæg, der svarer til forskellen. </P>  \r\n\r\n<P>Personer, som har opnået ret til en dansk social pension på schweizisk  \r\n\r\n område før 1. januar 1984, bevarer denne ret. </P>  \r\n\r\n<P>Forskellige bestemmelser om beregning og udbetaling af dansk pension. </P>  \r\n\r\n<P CLASS=PUNKT> <B>9.</B> </P>  \r\n\r\n<P>Efter konventionens art. 19 kan følgende tillæg og ydelser efter lov om  \r\n\r\n social pension kun udbetales til personer med bopæl i Schweiz i det omfang,  \r\n\r\n det følger af lov om social pension, jfr. lovens § 3, stk. 5: </P>  \r\n\r\n<UL CLASS=PLAIN-LIST>  \r\n\r\n<LI>a) pensionstillæg </LI>  \r\n\r\n<LI>b) hustrutillæg </LI>  \r\n\r\n<LI>c) ægteskabstillæg </LI>  \r\n\r\n<LI>d) personligt tillæg </LI>  \r\n\r\n<LI>e) bistandstillæg </LI>  \r\n\r\n<LI>f) plejetillæg </LI>  \r\n\r\n<LI>g) invaliditetsydelse. </LI>  \r\n\r\n</UL>  \r\n\r\n<P>Efter § 3, stk. 5, i lov om social pension kan pensions-, ægteskabs- og  \r\n\r\n hustrutillæg ikke udbetales til personer, der bor i Schweiz. Kun danske  \r\n\r\n statsborgere opfylder betingelserne for efter § 3, stk. 2 og 3, i lov om  \r\n\r\n social pension at få udbetalt de under pkt. d) - g) nævnte tillæg under bopæl  \r\n\r\n i Schweiz. </P>  \r\n\r\n<P CLASS=PUNKT> <B>10.</B> </P>  \r\n\r\n<P>Ved anvendelse af bestemmelsen i konventionens art. 16, stk. 1 (12  \r\n\r\n måneders beskæftigelse i Danmark) gælder følgende, jfr. konventionens art.  \r\n\r\n 18: </P>  \r\n\r\n<UL CLASS=PLAIN-LIST>  \r\n\r\n<LI>1) Et medlem af Arbejdsmarkedets Tillægspension (ATP), som har opnået  \r\n\r\n mindst 1 års pensionsanciennitet, skal anses for at have tilbagelagt en  \r\n\r\n beskæftigelsesperiode på 12 måneder på dansk område; </LI>  \r\n\r\n<LI>2) hvis en person godtgør, at han eller hun har været beskæftiget på  \r\n\r\n dansk område i en periode forud for 1. april 1964, medregnes denne periode  \r\n\r\n også; </LI>  \r\n\r\n<LI>3) hvis en person godtgør, at han eller hun har været selvstændig  \r\n\r\n erhvervsdrivende på dansk område i en periode, medregnes denne periode også.  \r\n\r\n</LI>  \r\n\r\n</UL>  \r\n\r\n<P CLASS=PUNKT> <B>11.</B> </P>  \r\n\r\n<P>Schweiziske statsborgere har efter konventionens art. 21, stk. 1, ikke ret  \r\n\r\n til pension efter overgangsbestemmelserne i de danske love af 7. juni 1972 om  \r\n\r\n ret til pension for danske statsborgere, som har haft fast bopæl i Danmark i  \r\n\r\n et nærmere fastsat tidsrum forud for ansøgningen om pension. </P>  \r\n\r\n<P CLASS=PUNKT> <B>12.</B> </P>  \r\n\r\n<P>Bopælsperioder, der er tilbagelagt forud for konventionens ikrafttræden,  \r\n\r\n skal tages i betragtning ved fastsættelsen af ydelser efter den danske  \r\n\r\n pensionslovgivning. </P>  \r\n\r\n<P>Bopælsperioder, der er tilbagelagt efter dansk pensionslovgivning forud  \r\n\r\n for den 1. april 1957, tages dog ikke i betragtning ved beregning af pension  \r\n\r\n efter lov om social pension til schweiziske statsborgere med bopæl i Schweiz,  \r\n\r\n jfr. konventionens art. 38, stk. 3, og slutprotokollens pkt. 10. </P>  \r\n\r\n<P CLASS=PUNKT> <B>13.</B> </P>  \r\n\r\n<P>Har en dansk statsborger med bopæl i Schweiz for en bestemt periode  \r\n\r\n erhvervet ret efter konventionen til en pension efter schweizisk lovgivning,  \r\n\r\n tages denne periode ikke i betragtning ved beregning af pension efter dansk  \r\n\r\n lovgivning, jfr. slutprotokollens pkt. 9. Bestemmelsen modsvarer  \r\n\r\n konventionens art. 20 om schweiziske statsborgere. </P>  \r\n\r\n<P>II. </P>  \r\n\r\n<P>Arbejdsulykker og erhvervssygdomme. </P>  \r\n\r\n<P CLASS=PUNKT> <B>14.</B> </P>  \r\n\r\n<P>Personer, som er forsikret efter den schweiziske  \r\n\r\n ulykkesforsikringsordning, og som i Danmark udsættes for en skade eller  \r\n\r\n erhvervssygdom, der dækkes af forsikringen, har ret til at få alle nødvendige  \r\n\r\n naturalydelser efter dansk lovgivning, jfr. konventionens art. 22. Den  \r\n\r\n schweiziske forsikringsinstitution refunderer udgifter til naturalydelser  \r\n\r\n givet i Danmark, jfr. konventionens art. 24. Det bemærkes, at alle ulykker,  \r\n\r\n også ulykkestilfælde, der indtræffer i fritiden, f.eks. færdselsuheld, dækkes  \r\n\r\n for forsikrede i den schweiziske ulykkesforsikring. Denne forsikring omfatter  \r\n\r\n efter 1. januar 1984 praktisk talt alle erhvervsaktive. Derimod har  \r\n\r\n schweiziske statsborgere under midlertidigt ophold i Danmark ikke ret til  \r\n\r\n naturalydelser efter dansk lovgivning ved almindelige sygdomstilfælde. </P>  \r\n\r\n<P>Social- og sundhedsforvaltningen i den danske opholdskommune skal derfor  \r\n\r\n ved et ulykkestilfælde efter anmodning refundere en schweizisk  \r\n\r\n ulykkesforsikret udgifter til lægebehandling og andre ydelser efter  \r\n\r\n sygesikringsloven, når der fremlægges kvitteret regning for sådanne udgifter.  \r\n\r\n Refusionen gives efter taksterne for gruppe 2-sikrede. Art. 17 i den  \r\n\r\n administrative aftale indeholder regler om, hvorledes Social- og  \r\n\r\n sundhedsforvaltningen kan få bekræftelse af, at den tilskadekomne er omfattet  \r\n\r\n af den schweiziske ulykkesforsikring. Regninger, som er refunderet  \r\n\r\n schweiziske forsikrede under ophold i Danmark, sendes til Schweizerische  \r\n\r\n Unfallsversicherungsanstalt, Fl&uuml;hmaltstrasse 1, 6002 Luzern, (S.U.V.A.),  \r\n\r\n eller den implicerede schweiziske forsikringsinstitution, med anmodning om,  \r\n\r\n at refusionsbeløbet sendes til sikringsstyrelsen. </P>  \r\n\r\n<P>Ved indlæggelse på danske sygehuse af personer, som er dækket af den  \r\n\r\n schweiziske ulykkesforsikring, skal vedkommende amtskommune kræve betaling  \r\n\r\n for opholdet af den schweiziske forsikringsinstitution, hvor patienten er  \r\n\r\n forsikret, eller af S.U.V.A. Der kan også kræves betaling for hjælpemidler.  \r\n\r\n Proteser og de større naturalydelser, som er anført i bilaget til den  \r\n\r\n administrative aftale, kan dog, bortset fra tilfælde, hvor de i særlig grad  \r\n\r\n er nødvendige, kun gives med forhåndssamtykke fra den schweiziske  \r\n\r\n institution, jfr. konventionens art. 22, stk. 4. </P>  \r\n\r\n<P CLASS=PUNKT> <B>15.</B> </P>  \r\n\r\n<P>Flytter en person, der har ret til naturalydelser på grund af  \r\n\r\n ulykkestilfælde, fra Schweiz til Danmark, skal han have fortsatte ydelser i  \r\n\r\n Danmark for den schweiziske institutions regning, jfr. konventionens art. 22,  \r\n\r\n stk. 2. Om fornødent kan tilflytningskommunen indhente en skriftlig  \r\n\r\n bekræftelse fra den schweiziske forsikringsinstitution på den pågældendes ret  \r\n\r\n til ydelser, jfr. art. 18 i den administrative aftale. </P>  \r\n\r\n<P>III. </P>  \r\n\r\n<P>Familieydelser. </P>  \r\n\r\n<P CLASS=PUNKT> <B>16.</B> </P>  \r\n\r\n<P>Efter konventionens art. 27 har børn af schweiziske enker og enkemænd samt  \r\n\r\n forældreløse børn af schweiziske statsborgere, når de har bopæl i Danmark,  \r\n\r\n ret til særligt børnetilskud efter dansk lovgivning efter samme regler, som  \r\n\r\n gælder for børn af danske statsborgere, på betingelse af, at barnet eller en  \r\n\r\n af dets forældre har haft bopæl på dansk område i mindst 6 månender, og at  \r\n\r\n den afdøde fader og/eller moder på tidspunktet for dødsfaldet havde bopæl på  \r\n\r\n dansk område. Herved er der sket en nedsættelse af den efter  \r\n\r\n børnetilskudslovens § 11, stk. 1, nr. 1, gældende opholdsfrist på 3 år. </P>  \r\n\r\n<P>Bestemmelsen om udbetaling af særligt børnetilskud efter 6 måneders bopæl  \r\n\r\n her i landet omfatter også de øvrige tilfælde i børnetilskudslovens § 4, hvor  \r\n\r\n særligt børnetilskud ydes. </P>  \r\n\r\n<P>Børnetilskud efter §§ 2 og 3 i børnetilskudsloven og ungdomsydelse efter  \r\n\r\n lovens kap. 2 ydes til schweiziske statsborgere på samme vilkår som til  \r\n\r\n danske statsborgere. Ved flytning til Danmark får børn af schweiziske  \r\n\r\n statsborgere således ret til børnetilskud fra begyndelsen af kvartalet efter  \r\n\r\n flytningen. </P>  \r\n\r\n<P>IV. </P>  \r\n\r\n<P>Sygdom og moderskab. </P>  \r\n\r\n<P CLASS=PUNKT> <B>17.</B> </P>  \r\n\r\n<P>Efter konventionens art. 28 kan en person, der flytter fra Danmark til  \r\n\r\n Schweiz, optages i den schweiziske sygeforsikring uanset alder, dersom den  \r\n\r\n pågældende opfylder de øvrige vedtægtsmæssige optagelsesbetingelser og søger  \r\n\r\n om optagelse inden 3 måneder efter udtrædelse af den danske sygesikring samt  \r\n\r\n ikke flytter udelukkende med det formål at gennemgå en kur eller behandling i  \r\n\r\n Schweiz. I den administrative aftales art. 22 findes bestemmelser om, at  \r\n\r\n fraflytningskommunen i Danmark skal udfærdige en blanket, hvoraf tidspunktet  \r\n\r\n for udtrædelsen af den danske sygesikring og sygesikringsforløbet i de  \r\n\r\n forudgående 6 måneder fremgår. Eventuelt kan den schweiziske sygekasse anmode  \r\n\r\n om oplysning om en længere periode forud for flytningen. Ved opgørelse af  \r\n\r\n danske sygesikringsperioder kan medregnes karenstid efter sygesikringslovens  \r\n\r\n § 1, stk. 3. Attesten udfærdiges efter anmodning fra den person, der flytter.  \r\n\r\n Den schweiziske sygekasse kan også anmode social- og sundhedsforvaltningen i  \r\n\r\n fraflytningskommunen om blanketten. </P>  \r\n\r\n<P>Den schweiziske sygeforsikring omfatter sygesikring og dagpenge. </P>  \r\n\r\n<P CLASS=PUNKT> <B>18.</B> </P>  \r\n\r\n<P>Efter konventionens art. 29 kan schweiziske forsikringsperioder medregnes  \r\n\r\n til nedbringelse af den karenstid på 6 uger, der er fastsat i  \r\n\r\n sygesikringslovens § 1, stk. 3, og den tilsvarende frist for ret til  \r\n\r\n vederlagsfri behandling på sygehus, der er fastsat i loven om sygehusvæsenet,  \r\n\r\n § 5, stk. 2. Ligeledes kan beskæftigelsesperioder i Schweiz medregnes til  \r\n\r\n opfyldelse af de beskæftigelsesbetingelser, der gælder for ret til dagpenge  \r\n\r\n efter § 34 i loven om dagpenge ved sygdom eller fødsel. </P>  \r\n\r\n<P>Nærmere regler om anvendelse af dette sammenlægningsprincip er fastsat i  \r\n\r\n art. 23 i den administrative aftale. Der anvendes til attestation af  \r\n\r\n schweiziske forsikrings- eller beskæftigelsesperioder samme blanket som til  \r\n\r\n attestation af danske sygesikringsperioder efter art. 28 i konventionen.  \r\n\r\n ..BI.-Det bemærkes, at ikke alle, der bor i Schweiz, efter schweizisk  \r\n\r\n lovgivning er sygeforsikret. Ved tilflytning fra Schweiz må der derfor i det  \r\n\r\n enkelte tilfælde undersøges, om der findes schweiziske forsikringsperioder,  \r\n\r\n som kan bruges til nedbringelse af karenstiden efter dansk lovgivning. </P>  \r\n\r\n<P CLASS=PUNKT> <B>19.</B> </P>  \r\n\r\n<P>I konventionens art. 36 er det bestemt, at en institution i den ene stat,  \r\n\r\n som ved en fejltagelse har udbetalt kontantydelser, kan få det fejlagtigt  \r\n\r\n udbetalte beløb fratrukket i en tilsvarende ydelse, som der er krav på efter  \r\n\r\n den anden stats lovgivning. Det er dog en betingelse, at lovgivningen i den  \r\n\r\n anden stat tillader en sådan modregning. </P>  \r\n\r\n<P>Har en institution i den ene stat udbetalt forskud på en ydelse til en  \r\n\r\n person, der venter en ydelse fra den anden stat, og får modtageren af  \r\n\r\n forskuddet ret til en ydelse fra den anden stat, skal forskudsbeløbet  \r\n\r\n fratrækkes denne ydelse og tilbagebetales til institutionen i den første  \r\n\r\n stat. </P>  \r\n\r\n<P>Sikringsstyrelsen </P>  \r\n\r\n<P>F.B. Svarrer </P>  \r\n\r\n<P>/E. Havers Andersen </P>  \r\n\r\n</DIV>",
    "isHistorical": true,
    "editorialNotes": [
        "(* 2) Bilagene udelades her.",
        "(* 1) Bekendtgørelse nr. 18 af 6. marts 1984 af konvention af 5. januar 1983 med Schweiz om social sikring."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19861928660"
        },
        {
            "displayName": "Entydig dokumentidentifikation",
            "displayValue": "CM013280"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "01/03/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19286"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "10/12/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Sikringsstyrelsen 86-503-100 og 76-503-1."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}