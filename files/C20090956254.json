{
    "id": 125985,
    "title": "Skrivelse om ny bekendtgørelse om retssikkerhed og administration på det sociale område samt ny forretningsorden for Ankestyrelsen begge som led i det enstrengede kommunale beskæftigelsessystem",
    "documentTypeId": "200",
    "isSagsforlobPeriodValid": true,
    "shortName": "SKR nr 9562 af 06/07/2009",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">Bilag 1:</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Bil2\">Bilag 2</a>\r\n      </td>\r\n      <td class=\"IndholdsfortegnelseTekst\">Bilag 2:</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Skrivelse om ny bekendtgørelse om retssikkerhed og administration på det sociale område samt ny forretningsorden for Ankestyrelsen begge som led i det enstrengede kommunale beskæftigelsessystem</p>\r\n<p class=\"Tekst\">Indenrigs- og Socialministeren har i dag underskrevet vedlagte bekendtgørelse om retssikkerhed og administration på det sociale område samt bekendtgørelse af forretningsorden for Ankestyrelsen.</p>\r\n<p class=\"Tekst\">Bekendtgørelserne træder i kraft den 1. august 2009.</p>\r\n<p class=\"Tekst\">Baggrunden for bekendtgørelserne er Folketingets vedtagelse af den lovgivningsmæssige gennemførelse af aftalen om et enstrenget kommunalt beskæftigelsessystem, jf. lov nr. 482 og lov nr. 483 af 12. juni 2009.</p>\r\n<p class=\"Tekst\">Som et led i lov nr. 482 indgår en sammenlægning af Arbejdsmarkedets Ankenævn og Ankestyrelsens Beskæftigelsesudvalg. I retssikkerhedsloven er på den baggrund indsat et nyt kapitel 9 a (§§ 59 a – 59 e) om Ankestyrelsens Beskæftigelsesudvalg. Heri er præciseret, hvilke af lovens formelle regler specielt for Ankestyrelsens behandling af sager, der skal anvendes i forhold til Beskæftigelsesudvalget og dets behandling af forskellige sager. De regler i retssikkerhedsloven, der i øvrigt gælder herom, og som ikke nævnes i kapitel 9 a, anvendes ikke af Ankestyrelsens Beskæftigelsesudvalg.</p>\r\n<p class=\"Tekst\">Af bemærkningerne til lovforslaget fremgår, at retssikkerhedslovens regler i øvrigt, som hidtil, skal gælde, når Ankestyrelsens Beskæftigelsesudvalg behandler sager på de områder, der i dag hører under Beskæftigelsesudvalget, dvs. sager efter retssikkerhedslovens § 59 a. Reglerne skal derimod ikke gælde, når Ankestyrelsens Beskæftigelsesudvalg behandler sager på de nye områder, der hidtil har hørt under Arbejdsmarkedets Ankenævn, dvs. sager omfattet af den netop vedtagne § 59 b.</p>\r\n<p class=\"Tekst\">Det fremgår videre, at bekendtgørelsen om retssikkerhed og administration vil blive ændret, så dette fremgår klart heraf.</p>\r\n<p class=\"Tekst\">På den baggrund er retssikkerhedsbekendtgørelsens kapitel 1 ændret, således at det i en ny § 5 er fastsat, hvilke regler, der anvendes, når Ankestyrelsens Beskæftigelsesudvalg behandler forskellige typer af sager.</p>\r\n<p class=\"Tekst\">Med vedtagelsen af lov nr. 482 er det fastsat i § 81 a, stk. 2, i lov om arbejdsmiljø, at formanden for Arbejdsmiljøklagenævnet skal være ansat i Ankestyrelsen og opfylde uddannelseskravet i § 51, stk. 2, i lov om retssikkerhed og administration på det sociale område. Af bemærkningerne til lovforslaget fremgår, at formandshvervet som hovedregel forudsættes varetaget af en chef i Ankestyrelsen, men at hvervet undtagelsesvis – ved anvendelse af retssikkerhedslovens § 59 – efter styrelseschefen konkrete bestemmelse kan varetages af en medarbejder, der ikke er chef, forudsat at den pågældende opfylder uddannelseskravene i retssikkerhedslovens § 51, stk. 2.</p>\r\n<p class=\"Tekst\">På den baggrund er i en ny § 6 i retssikkerhedsbekendtgørelsen fastsat, at retssikkerhedslovens § 59 gælder for Arbejdsmiljøklagenævnet.</p>\r\n<p class=\"Tekst\">Lov nr. 483 af 12. juni 2009 udmønter den del af aftalen om et enstrenget kommunalt beskæftigelsessystem, der vedrører overførsel af den statslige del af jobcentret til kommunen.</p>\r\n<p class=\"Tekst\">Ændringen indebærer bl.a., at afgørelser, som hidtil er truffet af staten i jobcentret efter lov om en aktiv beskæftigelsesindsats og lov om kompensation til handicappede i erhverv m.v. fra 1. august 2009 skal træffes af kommunen.</p>\r\n<p class=\"Tekst\">Sådanne afgørelser skal herefter fuldt ud være omfattet af retssikkerhedsloven. På den baggrund er bestemmelserne herom flyttet fra den tidligere § 3, stk. 1, i retssikkerhedsbekendtgørelsen til § 1.</p>\r\n<p class=\"Tekst\">Som følge af overførslen af staten i jobcentret til kommunerne, er »staten i jobcentret« i retssikkerhedsbekendtgørelsen ændret til »kommunen« eller »jobcentret«.</p>\r\n<p class=\"Tekst\">Udover de ændringer, der følger af det enstrengede beskæftigelsessystem, er der i retssikkerhedsbekendtgørelsens kapitel 1 foretaget en række præciseringer af allerede gældende ret.</p>\r\n<p class=\"Tekst\">Herudover er foretaget konsekvensændringer som følge Danske Handicaporganisationers og Indenrigs- og Socialministeriets navneændring samt ressortomlægningen den 7. april 2009.</p>\r\n<p class=\"Tekst\">I bekendtgørelse af forretningsorden for Ankestyrelsen er foretaget konsekvensændringer som følge af det enstrengede kommunale beskæftigelsessystem. Beskæftigelsesministeren udsteder som hidtil en særskilt forretningsorden for Ankestyrelsens Beskæftigelsesudvalg.</p>\r\n<p class=\"Tekst\">Forretningsordenen for Ankestyrelsen er § 6 ændret i overensstemmelse med de ændringer af retssikkerhedslovens §§ 52 og 54, der er gennemført ved lov nr. 316 af 28. april 2009 og lov nr. 382 af 12. juni 2009.</p>\r\n<p class=\"Tekst\">I bekendtgørelsens § 24, stk. 3, er foretaget en præcisering af, at Ankestyrelsen kan tage en sag op til fornyet behandling, når der foreligger nye væsentlige oplysninger.</p>\r\n<p class=\"Tekst\">Endelig er der i forretningsordenen foretaget enkelte præciseringer samt konsekvensændringer som følge af Danske Handicaporganisationers og Indenrigs- og Socialministeriets navneændring.</p><div class=\"Givet\" id=\"Givet\"><p class=\"Givet\" align=\"center\">Indenrigs- og Socialministeriet, den 6. juli 2009</p><p class=\"Sign1\" align=\"center\">Elsebeth Jarl Brunés</p><p class=\"Sign2\" align=\"right\"></p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Bilag 1: Bekendtgørelse om forretningsorden for Ankestyrelsen</p>\r\n<p class=\"Bilagstekst\">Bilag 1 indeholder bekendtgørelse af 3. juli 2009 om forretningsorden for Ankestyrelsen.</p>\r\n<p class=\"Bilagstekst\">Bekendtgørelsen er udeladt her, da den har været offentliggjort i Lovtidende A og findes i retsinformation.</p>\r\n<a id=\"B2\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil2\">Bilag 2</span>\r\n</p>\r\n<p class=\"BilagTekst\">Bilag 2: Bekendtgørelse om retssikkerhed og administration på det sociale område</p>\r\n<p class=\"Bilagstekst\">Bilag 2 indeholder bekendtgørelse af 3. juli 2009 om retssikkerhed og administration på det sociale område.</p>\r\n<p class=\"Bilagstekst\">Bekendtgørelsen er udeladt her, da den har været offentliggjort i Lovtidende A og findes i retsinformation.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/08/2009"
        },
        {
            "displayName": "Accession",
            "displayValue": "C20090956254"
        },
        {
            "displayName": "Entydig dokumentidentifikation",
            "displayValue": "BM000066"
        },
        {
            "displayName": "Dato for førstegangsindlæggelse",
            "displayValue": "05/08/2009"
        },
        {
            "displayName": "Dato for indlæggelse",
            "displayValue": "04/12/2014"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9562"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "06/07/2009"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Indenrigs- og Socialmin., j.nr. 2009-2398"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}