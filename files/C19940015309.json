{
    "id": 52427,
    "title": "Cirkulære om overdragelse af lokale kommandocentraler og materiel m.v. (Til samtlige kommunalbestyrelser og beredskabskommissionen for Storkøbenhavn) ",
    "documentTypeId": "140",
    "isSagsforlobPeriodValid": false,
    "shortName": "CIR nr 153 af 10/08/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om overdragelse af lokale  \r\n\r\n kommandocentraler og materiel m.v. </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige kommunalbestyrelser og  \r\n\r\n beredskabskommissionen for </P>  \r\n\r\n<P CLASS=TITEL-KOMMENTAR ALIGN=CENTER>Storkøbenhavn) </P>  \r\n\r\n<BR>  \r\n\r\n<P>I medfør af § 80 i beredskabsloven, lov nr. 1054 af 23. december 1992,  \r\n\r\n fastsættes: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Lokale kommandocentraler med tilhørende  \r\n\r\n inventar, installationer og telekommunikationsudstyr samt materiel,  \r\n\r\n køretøjer, mundering og personlig udrustning, som er finansieret af staten og  \r\n\r\n tildelt de kommunale civilforsvar, overdrages uden vederlag til  \r\n\r\n kommunalbestyrelserne. </P>  \r\n\r\n<P CLASS=STK> <I>Stk. 2. </I> Inventar m.v. til betondækningsgrave og andre  \r\n\r\n offentlige beskyttelsesrum samt udsendte detailprojekter for klargøring af  \r\n\r\n supplerende offentlige beskyttelsesrum overdrages ligeledes uden vederlag til  \r\n\r\n kommunalbestyrelserne. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Kommunalbestyrelserne er ikke forpligtet til at  \r\n\r\n overtage de lokale kommandocentraler, materiel og inventar m.v., der er nævnt  \r\n\r\n i § 1. </P>  \r\n\r\n<P CLASS=STK> <I>Stk. 2. </I> Det er en betingelse for overdragelsen efter §  \r\n\r\n 1, at kommunalbestyrelserne overtager kommandocentraler, materiel og inventar  \r\n\r\n m.v. som en helhed, jf. dog stk. 3. </P>  \r\n\r\n<P CLASS=STK> <I>Stk. 3. </I> Beredskabsstyrelsen kan i særlige tilfælde  \r\n\r\n godkende, at en kommunalbestyrelse alene overtager en del af materiellet og  \r\n\r\n inventaret m.v. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Varslingsudstyr, der er placeret i de lokale  \r\n\r\n kommandocentraler, forbliver statens ejendom. Beredskabsstyrelsen og  \r\n\r\n politimesteren skal have adgang til varslingsudstyret. Nødstrømsanlæg skal  \r\n\r\n forblive i kommandocentralerne af hensyn til varslingsudstyrets  \r\n\r\n driftssikkerhed. </P>  \r\n\r\n<P CLASS=STK> <I>Stk. 2. </I> Hvis en kommunalbestyrelse enten ikke ønsker at  \r\n\r\n overtage eller efter overdragelsen beslutter at nedlægge en kommandocentral,  \r\n\r\n skal det varslingsudstyr og nødstrømsanlæg, der er nævnt i stk. 1, efter  \r\n\r\n aftale med Beredskabsstyrelsen flyttes til en anden beredskabslokalitet. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Cirkulæret træder i kraft den 20. august 1994.  \r\n\r\n</P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Indenrigsministeriet, den 10. august  \r\n\r\n 1994 </I> </P>  \r\n\r\n<P CLASS=UNDERSKREVET-AF ALIGN=CENTER>Birte Weiss </P>  \r\n\r\n<P CLASS=MINISTER ALIGN=RIGHT>/ Anders Nørregaard </P>  \r\n\r\n<P> <B>BEMÆRKNINGER TIL CIRKULÆRE OM OVERDRAGELSE AF LOKALE KOMMANDOCENTRALER  \r\n\r\n OG MATERIEL M.V. </B></P>  \r\n\r\n<P CLASS=PUNKT> <B>1.</B> Indledning </P>  \r\n\r\n<P>Cirkulæret udstedes i medfør af § 80 i beredskabsloven, hvorefter  \r\n\r\n indenrigsministeren fastsætter regler for overdragelse til  \r\n\r\n kommunalbestyrelserne af lokale kommandocentraler og materiel m.v., som  \r\n\r\n staten har stillet til rådighed for det kommunale civilforsvar. </P>  \r\n\r\n<P>Det bemærkes, at de kommunaløkonomiske konsekvenser af beredskabsloven  \r\n\r\n blev afklaret forud for lovens vedtagelse, jf. de almindelige bemærkninger  \r\n\r\n til lovforslaget. De bestemmelser, der er fastsat i cirkulæret ligger inden  \r\n\r\n for disse økonomiske rammer. </P>  \r\n\r\n<P>Det er en forudsætning, at materiel m.v. overtages af kommunalbestyrelsen  \r\n\r\n i den stand, det forefindes på overdragelsestidspunktet. Tilsvarende gælder  \r\n\r\n for kommandocentraler. Dette indebærer, at eventuelle mangler ikke kan kræves  \r\n\r\n udbedret af Beredskabsstyrelsen. </P>  \r\n\r\n<P>Det fremgår af cirkulæret, at der er tale om et tilbud til  \r\n\r\n kommunalbestyrelsen. Såfremt denne accepterer tilbuddet om vederlagsfri  \r\n\r\n overdragelse, afholder kommunalbestyrelsen eventuelle udgifter i forbindelse  \r\n\r\n med depotleje, vedligeholdelse og nyanskaffelser. </P>  \r\n\r\n<P> <B>Ad § 1</B>  </P>  \r\n\r\n<P>Beredskabsstyrelsen forestår administrationen af cirkulæret og  \r\n\r\n tilrettelægger den praktiske gennemførelse af overdragelsen. </P>  \r\n\r\n<P>Det materiel m.v., der overdrages, har staten stillet til rådighed for det  \r\n\r\n kommunale civilforsvar med henblik på at opbygge et krigsmæssigt beredskab i  \r\n\r\n kommunerne. Dette materiel blev tildelt kommunerne med udgangspunkt i den  \r\n\r\n enkelte kommunes civilforsvarsmæssige status. I medfør af de hidtidige regler  \r\n\r\n i civilforsvarslovens § 18, stk. 1, skulle alle kommuner have et  \r\n\r\n civilforsvar, der skulle bestå af en hjælpetjeneste, der kunne modtage,  \r\n\r\n indkvartere og forpleje evakuerede (§ 18, stk. 1-status). I kommuner med  \r\n\r\n bymæssigt bebyggede områder skulle kommunerne tillige, jf. § 18, stk. 2, have  \r\n\r\n en udvidet hjælpetjeneste, der skulle afbøde følger af krigshandlinger af  \r\n\r\n begrænset omfang og yde øjeblikkelig indsats ved mere omfattende skader (§  \r\n\r\n 18, stk. 2-status). </P>  \r\n\r\n<P>For kommuner, der havde § 18, stk. 1-status, og som nu har § 12, stk.  \r\n\r\n 1-status i medfør af beredskabsloven, drejer det sig i hovedsagen om følgende  \r\n\r\n materiel: </P>  \r\n\r\n<P>- udstyr til fjernaflæsning af radioaktiv stråling, </P>  \r\n\r\n<P>- indkvarteringsmateriel, </P>  \r\n\r\n<P>- forplejningsmateriel, </P>  \r\n\r\n<P>- sandsække emballeret på paller og </P>  \r\n\r\n<P>- uniformer m.v. </P>  \r\n\r\n<P>For kommuner, der havde § 18, stk. 2-status, og som nu har § 12, stk.  \r\n\r\n 1-status i medfør af beredskabsloven, kan overdragelsen omfatte følgende:  \r\n\r\n</P>  \r\n\r\n<P>- kommandocentral med inventar og teleudstyr m.v. (varslingsudstyr og  \r\n\r\n nødstrømsanlæg dog undtaget, jf. cirkulærets § 3, stk. 1), </P>  \r\n\r\n<P>- materiel til brandtjeneste, </P>  \r\n\r\n<P>- materiel til redningstjeneste, </P>  \r\n\r\n<P>- indkvarteringsmateriel, </P>  \r\n\r\n<P>- forplejningsmateriel, </P>  \r\n\r\n<P>- sporeenhedspakninger, </P>  \r\n\r\n<P>- kommandopostpakninger, </P>  \r\n\r\n<P>- uniformer m.v., </P>  \r\n\r\n<P>- køretøjer, </P>  \r\n\r\n<P>- sandsække emballeret på paller og </P>  \r\n\r\n<P>- boligværnsmateriel. </P>  \r\n\r\n<P>For de 40 kommuner med § 12, stk. 2-status i medfør af beredskabsloven -  \r\n\r\n dvs. et udvidet krigsmæssigt redningsberedskab - vil materieloverdragelsen  \r\n\r\n omfatte de samme kategorier, som nævnt for kommuner, der havde § 18, stk.  \r\n\r\n 2-status. Som følge af dimensioneringen af det udvidede krigsmæssige  \r\n\r\n redningsberedskab på et lavere niveau, jf. bemærkningerne til forslag til  \r\n\r\n beredskabslovens § 12, stk. 2, vil hovedparten af disse kommuner for så vidt  \r\n\r\n angår det statstildelte materiel mere end opfylde de materielkrav, der  \r\n\r\n stilles til kommuner med § 12, stk. 2-status. </P>  \r\n\r\n<P>Det bemærkes, at der i forbindelse med overdragelsen af materiellet m.v.  \r\n\r\n ikke skelnes mellem beredskabs- og uddannelsesmateriel. </P>  \r\n\r\n<P> <B>Ad § 2</B>  </P>  \r\n\r\n<P>Det fremgår af stk. 1, at kommunalbestyrelserne ikke er forpligtet til at  \r\n\r\n overtage de lokale kommandocentraler, materiel og inventar m.v. Der er  \r\n\r\n således som nævnt tale om et tilbud til kommunalbestyrelserne. </P>  \r\n\r\n<P>Opmærksomheden henledes imidlertid på, at kommuner med et udvidet  \r\n\r\n krigsmæssigt redningsberedskab uden for den storkøbenhavnske samordning i  \r\n\r\n henhold til de nye dimensioneringsregler har pligt til at have en  \r\n\r\n kommandocentral. For så vidt angår den storkøbenhavnske samordning, vil  \r\n\r\n antallet af kommandocentraler blive fastsat efter de forhandlinger, der skal  \r\n\r\n foregå mellem indenrigsministeren og beredskabskommissionen for  \r\n\r\n Storkøbenhavn, om dimensioneringen af redningsberedskabet i Storkøbenhavn.  \r\n\r\n</P>  \r\n\r\n<P>I stk. 2 er medtaget en bestemmelse, der sætter som betingelse for  \r\n\r\n overdragelsen, at kommunalbestyrelserne skal overtage kommandocentraler,  \r\n\r\n materiel og inventar m.v. som en helhed. </P>  \r\n\r\n<P>Hensigten med denne bestemmelse er at sikre, at kommunerne ikke selektivt  \r\n\r\n udtager dele af materiellet m.v., således at det materiel, der eventuelt  \r\n\r\n tilbageleveres efter aftale med Beredskabsstyrelsen, jf. stk. 3, ikke kan  \r\n\r\n anvendes som en enhed/helhed. </P>  \r\n\r\n<P>Bestemmelsen skal således medvirke til, at overskydende materiel, herunder  \r\n\r\n køretøjer, på en samfundsmæssig forsvarlig måde kan omfordeles enten til  \r\n\r\n kommuner, der måtte have mangler i forhold til dimensioneringskravene eller  \r\n\r\n til kommuner, som blot ønsker at supplere beredskabet med yderligere  \r\n\r\n materiel. Endelig kan eventuelt overskydende materiel m.v. nyttiggøres i  \r\n\r\n forbindelse med en beredskabsmæssig bistand til udlandet. </P>  \r\n\r\n<P>Der er i stk. 3 som nævnt medtaget en bestemmelse, som giver  \r\n\r\n Beredskabsstyrelsen mulighed for at dispensere fra bestemmelsen i stk. 2. En  \r\n\r\n kommunalbestyrelse kan således efter aftale med Beredskabsstyrelsen aflevere  \r\n\r\n sammenhængende dele af materiellet (hele pakninger). Beredskabsstyrelsen vil  \r\n\r\n administrere dispensationer efter følgende retningslinier: </P>  \r\n\r\n<P>De § 12, stk. 1-kommuner, der tidligere havde § 18, stk. 1-status, har  \r\n\r\n næppe behov for at tilbagelevere materiel m.v. </P>  \r\n\r\n<P>Hvis de § 12, stk. 1-kommuner, der tidligere havde § 18, stk. 2-status,  \r\n\r\n alene ønsker at opretholde et beredskab, der svarer til dimensioneringskravet  \r\n\r\n for en § 12, stk. 1-kommune, bør kommunen som udgangspunkt tilbagelevere hele  \r\n\r\n puljen af materiel, køretøjer og mundering, der ikke er nødvendig for opfylde  \r\n\r\n dimensioneringskravet. </P>  \r\n\r\n<P>Såfremt en kommunalbestyrelse på frivillig basis ønsker at opretholde et  \r\n\r\n beredskab, som går udover kravene til en § 12, stk. 1-kommune, men ikke  \r\n\r\n ønsker at overtage alt materiellet, kan kommunalbestyrelsen efter aftale med  \r\n\r\n Beredskabsstyrelsen tilbagelevere sammenhængende dele af materiellet m.v. som  \r\n\r\n hele, ubeskadigede pakninger samt køretøjer med pakninger. </P>  \r\n\r\n<P>Tilsvarende gælder for de § 12, stk. 2-kommuner, som eventuelt ønsker at  \r\n\r\n tilbagelevere det materiel, som er overskydende i forhold til  \r\n\r\n dimensioneringskravet for en § 12, stk. 2-kommune. </P>  \r\n\r\n<P>Tilbageleveringen skal aftales med Beredskabsstyrelsen for at sikre, at  \r\n\r\n denne kan gennemføres på en hensigtsmæssig måde. </P>  \r\n\r\n<P> <B>Ad § 3</B>  </P>  \r\n\r\n<P>Bestemmelsen i stk. 1 fastsætter, at varslingsudstyr og nødstrømsanlæg til  \r\n\r\n brug for varslingsudstyrets drift i kommandocentralerne også efter  \r\n\r\n overdragelsen forbliver statens ejendom. </P>  \r\n\r\n<P>Hvis en kommunalbestyrelse ikke ønsker at overtage kommandocentralen, jf.  \r\n\r\n stk. 2, skal der efter aftale med Beredskabsstyrelsen findes en alternativ  \r\n\r\n placering af varslingsudstyret m.v. Tilsvarende gælder, hvis en  \r\n\r\n kommunalbestyrelse efter at have overtaget en kommandocentral ønsker at  \r\n\r\n nedlægge denne. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/08/1994"
        },
        {
            "displayName": "Accession",
            "displayValue": "C19940015309"
        },
        {
            "displayName": "Entydig dokumentidentifikation",
            "displayValue": "CM011260"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "153"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "10/08/1994"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Beredskabsstyrelsen"
        },
        {
            "displayName": "Ressortministeriets journalnummer",
            "displayValue": "Indenrigsmin. 1.a.kt., j.nr. 1993/2200-33"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}