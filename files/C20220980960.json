{
    "id": 232343,
    "title": "Vejledning til Bekendtgørelse om landsplandirektiv for areal til virksomhed i Allerød Kommune",
    "documentTypeId": "180",
    "isSagsforlobPeriodValid": true,
    "shortName": "VEJ nr 9809 af 27/06/2022",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning til Bekendtgørelse om landsplandirektiv for areal til virksomhed i Allerød Kommune</p>\r\n<p class=\"Overskriftsnummer2\">Landsplandirektivets baggrund</p>\r\n<p>På arealet i Lynge, som denne bekendtgørelse omhandler, har der siden 2009 ligget en høreapparatsproducent, Widex. Widex er en af verdens førende producenter af høreapparater, som blev grundlagt i Danmark i 1956. I 2019 fusionerede Widex med Sivantos, og de blev sammen til WS Audiology (WSA), der tilsammen har ca. 11.000 medarbejdere på verdensplan. Som følge af fusionen ønsker WSA at samle deres hovedkontor i Lynge og hermed udvide bygningsmassen og medarbejderstaben betydeligt. De ønsker at trække så meget af virksomheden til Danmark som muligt. En udvidelse på dette areal er ikke muligt ifølge bekendtgørelse nr. 312 af 28. marts 2019 om hovedstadsområdets planlægning (Fingerplan 2019 – landsplandirektiv for hovedstadsområdets planlægning), idet området ligger i det øvrige hovedstadsområde, hvor byudvikling skal være af lokal karakter. Det forudsætter derved ny statslig planlægning for området, der muliggør byudvikling af regional karakter. Indenrigs- og Boligministeren har efter planlovens § 3 mulighed for at udarbejde et selvstændigt landsplandirektiv til varetagelse af landsplanmæssige interesser. WSA er en virksomhed af national interesse, og det er en landsplanmæssig interesse at muliggøre dens udvidelse.</p>\r\n<p class=\"Overskriftsnummer2\">Miljøvurdering</p>\r\n<p>Landsplandirektiv for areal til virksomhed i Allerød Kommune er omfattet af krav om miljøvurdering efter miljøvurderingsloven (lovbekendtgørelse nr. 1976 af 27. oktober 2021 om miljøvurdering af planer og programmer og af konkrete projekter (VVM)).</p>\r\n<p class=\"Overskriftsnummer2\">Kapitel 1</p>\r\n<p class=\"Overskriftstekst3\">\r\n   <span class=\"Italic\">Formål</span>\r\n</p>\r\n<p>\r\n   <span class=\"Bold\">Ad § 1.</span> Landsplandirektivet muliggør udvidelsen af en eksisterende virksomhed af national interesse på et areal i Lynge i Allerød Kommune.</p>\r\n<p class=\"Overskriftsnummer2\">Kapitel 3</p>\r\n<p class=\"Overskriftstekst3\">\r\n   <span class=\"Italic\">Anvendelse</span>\r\n</p>\r\n<p>\r\n   <span class=\"Bold\">Ad § 3.</span> Anvendelsen af arealet fastsættes til produktionserhverv, som ikke medfører en væsentlig miljømæssig påvirkning af omgivelserne. I tilknytning til virksomheden må der etableres forskning og udvikling, administration, lager og forsendelse, tekniske anlæg og én bolig. Anvendelsen muliggør udvidelsen af WSA eller etablering af en lignende virksomhed på arealet. Området må ikke udstykkes og anvendes til flere selvstændige erhverv. Inden for området er der i dag en vindmølle og én bolig. Disse kan fortsætte, men der må ikke etableres flere boliger inden for området.</p>\r\n<p class=\"Overskriftsnummer2\">Kapitel 4</p>\r\n<p class=\"Overskriftstekst3\">\r\n   <span class=\"Italic\">Hovedstadsområdets planlægning</span>\r\n</p>\r\n<p>\r\n   <span class=\"Bold\">Ad § 4.</span> Byudvikling og byomdannelse af regional betydning skal ske i det indre og ydre storbyområde i hovedstaden. Det er således i det indre og ydre storbyområde, at hovedparten af det fremtidige nybyggeri skal ske, og det er i det indre og ydre storbyområde, at hovedparten af hovedstadsområdets fremtidige vækst i befolkning og arbejdspladser skal finde sted.</p>\r\n<p>\r\n   <span class=\"Bold\">Ad § 5.</span> Ved byudvikling af regional betydning forstås byudvikling med byfunktioner, som betjener et opland svarende til større dele af hovedstadsområdet.</p>\r\n<p class=\"BilagtekstListe\">\r\n   <span class=\"Bold\">Ad § 6.</span> Redegørelsen skal indeholde:</p>\r\n<p class=\"Liste1\">\r\n   <span class=\"Liste1Nr\">1)</span> en beskrivelse af de trafikale effekter af det planlagte</p>\r\n<p class=\"Liste1\">\r\n   <span class=\"Liste1Nr\">2)</span> en angivelse af, hvorledes der vil blive arbejdet med supplerende virkemidler</p>\r\n<p class=\"Liste1\">\r\n   <span class=\"Liste1Nr\">3)</span> en angivelse af den forventede effekt af de supplerende virkemidler, herunder hvor stor en andel af medarbejderne der forventes at anvende bæredygtige transportformer.</p>\r\n<p class=\"Overskriftsnummer2\">Kapitel 5</p>\r\n<p class=\"Overskriftstekst3\">\r\n   <span class=\"Italic\">Retsvirkning</span>\r\n</p>\r\n<p>\r\n   <span class=\"Bold\">Ad § 7.</span> Landsplandirektivet træder ikke i stedet for kommunal planlægning efter planloven. Dette betyder, at kommunen for at realisere lokalplanpligtige anlæg skal udarbejde lokalplan og evt. kommuneplantillæg.</p>\r\n<p class=\"Overskriftsnummer2\">Kapitel 6</p>\r\n<p class=\"Overskriftstekst3\">\r\n   <span class=\"Italic\">Ikrafttræden og ophævelse</span>\r\n</p>\r\n<p>\r\n   <span class=\"Bold\">Ad § 9.</span> Vedtagelsen af dette landsplandirektiv betyder, at fingerplanen erstattes for dette område, og at denne bekendtgørelse træder i stedet.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Bolig- og Planstyrelsen, den 27. juni 2022</p><p class=\"Sign1\" align=\"center\">Lise Aaen Kobberholm</p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/07/2022"
        },
        {
            "displayName": "Accession",
            "displayValue": "C20220980960"
        },
        {
            "displayName": "Entydig dokumentidentifikation",
            "displayValue": "DE000290"
        },
        {
            "displayName": "Dato for førstegangsindlæggelse",
            "displayValue": "13/07/2022"
        },
        {
            "displayName": "Dato for indlæggelse",
            "displayValue": "25/10/2022"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9809"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "27/06/2022"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Indenrigs- og Boligmin.,<br />Bolig- og Planstyrelsen, j.nr. 2021 - 21420"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}