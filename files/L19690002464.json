{
    "id": 70576,
    "title": "Bekendtgørelse af overenskomst af 28. december 1968 med Ceylon om et dansk statslån. ",
    "documentTypeId": "220",
    "isSagsforlobPeriodValid": false,
    "shortName": "BKI nr 24 af 25/02/1969",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 28. december  \r\n\r\n 1968 med Ceylon om et dansk statslån. </H1>  \r\n\r\n<P></P>  \r\n\r\n<P>Den 28. december 1968 er der i Colombo mellem Danmark og Ceylon </P>  \r\n\r\n<P>indgået følgende overenskomst med dertil hørende brevveksling om </P>  \r\n\r\n<P>ydelse af et dansk statslån til Ceylon: </P>  \r\n\r\n<P>OVERENSKOMST </P>  \r\n\r\n<P>mellem Danmarks regering og Ceylons regering om et dansk statslån til  \r\n\r\n Ceylon </P>  \r\n\r\n<P>Danmarks regering og Ceylons regering, som ønsker at styrke det  \r\n\r\n traditionelle samarbejde og de venskabelige forbindelser mellem deres lande,  \r\n\r\n er blevet enige om, at der som et bidrag til Ceylons udviklingsplaner skal  \r\n\r\n ydes et dansk statslån til Ceylon i overensstemmelse med følgende  \r\n\r\n bestemmelser i denne overenskomst og de vedføjede tillæg, der betragtes som  \r\n\r\n en integrerende del af overenskomsten: </P>  \r\n\r\n<P>Artikel I </P>  \r\n\r\n<P>Lånet </P>  \r\n\r\n<P>Danmarks regering (i det følgende benævnt långiveren) vil stille et  \r\n\r\n udviklingslån på 20 millioner danske kroner til rådighed for Ceylons regering  \r\n\r\n (i det følgende benævnt låntageren) til gennemførelsen af de i artikel VI i  \r\n\r\n denne overenskomst omhandlede formål. </P>  \r\n\r\n<P>Artikel II </P>  \r\n\r\n<P>Lånekontoen </P>  \r\n\r\n<P CLASS=STK> <I>Stk. 1. </I> En konto betegnet &#187;lånekonto for Ceylons  \r\n\r\n regering&#171; (i det følgende benævnt &#187;lånekontoen&#171;) vil blive  \r\n\r\n åbnet i Danmarks Nationalbank (som handler på långiverens vegne) til fordel  \r\n\r\n for The Central Bank of Ceylon (som handler på låntagerens vegne). Långiveren  \r\n\r\n vil drage omsorg for, at der altid er tilstrækkelige midler til rådighed på  \r\n\r\n lånekontoen til at sætte låntageren i stand til at betale rettidigt for varer  \r\n\r\n og tjenesteydelser, som tilvejebringes under dette lån, dog således, at de  \r\n\r\n beløb, der efterhånden stilles til rådighed for låntageren, ikke tilsammen  \r\n\r\n overstiger det i artikel I angivne lånebeløb. Stk. 2. Låntageren (eller The  \r\n\r\n Central Bank of Ceylon, som handler på låntagerens vegne) skal være  \r\n\r\n berettiget til på de i denne overenskomst fastsatte vilkår på lånekontoen at  \r\n\r\n trække de beløb, der er nødvendige til betaling for udstyr eller  \r\n\r\n tjenesteydelser, som tilvejebringes under lånet. </P>  \r\n\r\n<P>Artikel III </P>  \r\n\r\n<P>Rentefod </P>  \r\n\r\n<P>Lånet er rentefrit. </P>  \r\n\r\n<P>Artikel IV </P>  \r\n\r\n<P>Tilbagebetalinger </P>  \r\n\r\n<P CLASS=STK> <I>Stk. 1. </I> Låntageren skal tilbagebetale långiveren den på  \r\n\r\n lånekontoen trukne hovedstol i femogtredive halvårlige afdrag, hvert på  \r\n\r\n 550.000 danske kroner, første gang den </P>  \r\n\r\n<P CLASS=PUNKT> <B>1.</B> april 1976 og sidste gang den 1. april 1993, samt  \r\n\r\n et sidste afdrag på 750.000 danske kroner den 1. oktober 1993. </P>  \r\n\r\n<P CLASS=STK> <I>Stk. 2. </I> Låntageren har ret til forud for forfaldstiden  \r\n\r\n helt eller delvis at tilbagebetale hovedstolen af et eller flere af  \r\n\r\n låntageren angivne afdrag på lånet, med sådanne ændringer i afdragsbeløbene,  \r\n\r\n som derved måtte blive nødvendige. </P>  \r\n\r\n<P>Artikel V </P>  \r\n\r\n<P>Betalingssted </P>  \r\n\r\n<P>Lånets hovedstol skal af låntageren tilbagebetales til Danmarks  \r\n\r\n Nationalbank i danske kroner til kredit for finansministeriets løbende konto  \r\n\r\n i Danmarks Nationalbank. </P>  \r\n\r\n<P>Artikel VI </P>  \r\n\r\n<P>Ceylons regerings anvendelse af lånet </P>  \r\n\r\n<P CLASS=STK> <I>Stk. 1. </I> Låntageren vil anvende låneprovenuet til  \r\n\r\n finansiering af import (herunder transportomkostninger) fra Danmark til  \r\n\r\n Ceylon af sådant dansk kapitaludstyr til gennemførelsen af Ceylons  \r\n\r\n udviklingsplaner, som er anført på den vedføjede liste (Tillæg II). </P>  \r\n\r\n<P CLASS=STK> <I>Stk. 2. </I> Låneprovenuet kan endvidere anvendes til  \r\n\r\n betaling for danske tjenesteydelser, som er nødvendige for gennemførelsen af  \r\n\r\n Ceylons udviklingsplaner, herunder især til forundersøgelser i forbindelse  \r\n\r\n med investeringer, forberedelse af projekter, til rådgivere under  \r\n\r\n projekternes gennemførelse, montering eller opførelse af anlæg eller  \r\n\r\n bygninger, teknisk og administrativ bistand under igangsætningsperioden for  \r\n\r\n de virksomheder, som oprettes ved hjælp af lånet. </P>  \r\n\r\n<P CLASS=STK> <I>Stk. 3. </I> Låntageren vil foranledige, at låneprovenuet  \r\n\r\n anvendes udelukkende til tilvejebringelse af varer og tjenesteydelser, som er  \r\n\r\n nødvendige for opfyldelsen af kontrakter, der er godkendt af begge parter.  \r\n\r\n Enkeltheder vedrørende betalingsmåden for så vidt angår sådanne varer og  \r\n\r\n tjenesteydelser, udover de allerede i artikel II omhandlede, skal fastsættes  \r\n\r\n ved aftale mellem låntageren og långiveren. </P>  \r\n\r\n<P CLASS=STK> <I>Stk. 4. </I> Långiverens samtykke med hensyn til  \r\n\r\n antageligheden af en kontrakt under lånet skal ikke kunne fortolkes således,  \r\n\r\n at långiveren påtager sig noget ansvar for sådanne kontrakters behørige  \r\n\r\n opfyldelse eller senere udførelse. </P>  \r\n\r\n<P CLASS=STK> <I>Stk. 5. </I> De betalingsbetingelser, der fastsættes i  \r\n\r\n kontrakter eller dokumentation af, at en ordre er afgivet til en dansk  \r\n\r\n eksportør eller kontrahent vedrørende leverancer eller tjenesteydelser af den  \r\n\r\n ovenfor beskrevne art, skal betragtes som normale og rimelige, når der ikke i  \r\n\r\n sådanne kontrakter indgår bestemmelser om særlige kreditydelser fra danske  \r\n\r\n eksportører eller kontrahenter. </P>  \r\n\r\n<P CLASS=STK> <I>Stk. 6. </I> Låneprovenuet kan kun anvendes til betaling for  \r\n\r\n leverancer og tjenesteydelser, som er kontraheret efter overenskomstens  \r\n\r\n ikrafttræden. </P>  \r\n\r\n<P CLASS=STK> <I>Stk. 7. </I> Låntageren kan trække på den i artikel II  \r\n\r\n nævnte konto i Danmarks Nationalbank i indtil tre år efter overenskomstens  \r\n\r\n ikrafttræden eller et sådant andet tidspunkt, som måtte blive aftalt mellem  \r\n\r\n långiveren og låntageren. </P>  \r\n\r\n<P CLASS=STK> <I>Stk. 8. </I> Såfremt låneprovenuet ikke er blevet fuldt  \r\n\r\n udnyttet inden for den i ovenstående stk. 7 fastsatte tidsfrist. skal de  \r\n\r\n halvårlige afdrag nedsættes i samme forhold som forholdet mellem den  \r\n\r\n uudnyttede del af lånet og lånets hovedstol. </P>  \r\n\r\n<P>Artikel VII </P>  \r\n\r\n<P>Ikke-diskrimination </P>  \r\n\r\n<P CLASS=STK> <I>Stk. 1. </I> Med hensyn til tilbagebetalingen af lånet  \r\n\r\n forpligter låntageren sig til ikke at give långiveren en mindre gunstig  \r\n\r\n behandling end den, der gives andre udenlandske kreditorer. </P>  \r\n\r\n<P CLASS=STK> <I>Stk. 2. </I> Alle afskibninger af udstyr, der omfattes af  \r\n\r\n denne overenskomst, skal ske i overensstemmelse med princippet om skibes frie  \r\n\r\n deltagelse i den internationale handel i fri og lige konkurrence. </P>  \r\n\r\n<P>Artikel VIII </P>  \r\n\r\n<P>Diverse bestemmelser </P>  \r\n\r\n<P CLASS=STK> <I>Stk. 1. </I> Før det første træk på den i artikel II omtalte  \r\n\r\n konto skal låntageren godtgøre over for långiveren, at alle  \r\n\r\n forfatningsmæssige og andre vilkår fastsat i lovgivningen i låntagerens  \r\n\r\n hjemland er blevet opfyldt, således at denne låneoverenskomst vil udgøre en  \r\n\r\n gyldig forpligtelse, som er bindende for låntageren i henhold til  \r\n\r\n låneoverenskomstens bestemmelser. </P>  \r\n\r\n<P CLASS=STK> <I>Stk. 2. </I> Låntageren skal over for långiveren fremlægge  \r\n\r\n bevis for, at den eller de personer, der disponerer på låntagerens vegne  \r\n\r\n eller udfærdiger dokumenter i henhold til denne overenskomst, er bemyndiget  \r\n\r\n hertil, samt afgive bekræftede prøver på alle sådanne personers  \r\n\r\n underskrifter. </P>  \r\n\r\n<P CLASS=STK> <I>Stk. 3. </I> Enhver meddelelse eller anmodning, der afgives  \r\n\r\n i medfør af denne overenskomst, og enhver ifølge denne overenskomst påtænkt  \r\n\r\n aftale mellem parterne skal være skriftlig. En sådan meddelelse eller  \r\n\r\n anmodning skal anses for behørigt afgivet eller fremsat, når den er afleveret  \r\n\r\n personligt eller pr. post, telegram eller radiogram til den pågældende part  \r\n\r\n på dennes i artikel XI angivne adresse eller på en sådan adresse, som  \r\n\r\n vedkommende part måtte have angivet over for den part, der afgiver en sådan  \r\n\r\n meddelelse eller fremsætter en sådan anmodning. </P>  \r\n\r\n<P>Artikel IX </P>  \r\n\r\n<P>Særlige bestemmelser </P>  \r\n\r\n<P>Lånets hovedstol skal tilbagebetales uden fradrag af og fritaget for alle  \r\n\r\n skatter og afgifter samt alle i medfør af låntagerens lovgivning pålagte  \r\n\r\n restriktioner. Denne overenskomst skal være fritaget for alle nuværende og  \r\n\r\n fremtidige afgifter, som pålægges i medfør af låntagerens lovgivning eller i  \r\n\r\n medfør af gældende lov inden for låntagerens områder eller i forbindelse med  \r\n\r\n dens udfærdigelse, udstedelse, overlevering eller registrering. </P>  \r\n\r\n<P>Artikel X Overenskomstens varighed </P>  \r\n\r\n<P CLASS=STK> <I>Stk. 1. </I> Denne overenskomst træder i kraft på datoen for  \r\n\r\n undertegnelsen. </P>  \r\n\r\n<P CLASS=STK> <I>Stk. 2. </I> Når lånets hele hovedstol er tilbagebetalt,  \r\n\r\n træder overenskomsten straks ud af kraft. </P>  \r\n\r\n<P>Artikel XI </P>  \r\n\r\n<P>Angivelse af adresser </P>  \r\n\r\n<P>Følgende adresser anføres for så vidt angår denne overenskomst: </P>  \r\n\r\n<P>For låntageren: </P>  \r\n\r\n<P>The Central Bank of Ceylon, 34-36, Queen Street, Colombo 1. </P>  \r\n\r\n<P>Telegramadresse: </P>  \r\n\r\n<P>CENTRABANK COLOMBO. </P>  \r\n\r\n<P>For långiveren med henblik på udbetalinger: Udenrigsministeriet,  \r\n\r\n Sekretariatet for teknisk samarbejde med udviklingslandene, København. </P>  \r\n\r\n<P>Telegramadresse: </P>  \r\n\r\n<P>ETRANGERES COPENHAGEN. </P>  \r\n\r\n<P>For långiveren med henblik på betaling af afdrag på lånet: </P>  \r\n\r\n<P>Finansministeriet, København. </P>  \r\n\r\n<P>Telegramadresse: </P>  \r\n\r\n<P>FINANS COPENHAGEN. </P>  \r\n\r\n<P>Til bekræftelse heraf har parterne gennem deres dertil behørigt  \r\n\r\n befuldmægtigede repræsentanter ladet denne overenskomst undertegne i to  \r\n\r\n eksemplarer på engelsk i Colombo den otteogtyvende december nitten hundrede  \r\n\r\n og otteogtres. </P>  \r\n\r\n<P>For Danmarks regering: H. A. Biering </P>  \r\n\r\n<P>For Ceylons regering: </P>  \r\n\r\n<P>Gamani Corea </P>  \r\n\r\n<P>Tillæg I. </P>  \r\n\r\n<P>Følgende bestemmelser finder anvendelse på de rettigheder og  \r\n\r\n forpligtelser, der følger af overenskomsten mellem Danmarks regering og  \r\n\r\n Ceylons regering vedrørende et dansk statslån til Ceylon (i det følgende  \r\n\r\n benævnt overenskomsten). De betragtes som en integrerende del af denne med  \r\n\r\n samme gyldighed og virkning. som hvis de fuldt ud var anført deri. </P>  \r\n\r\n<P>Artikel I </P>  \r\n\r\n<P>Annullering og suspension </P>  \r\n\r\n<P CLASS=STK> <I>Stk. 1. </I> Låntageren kan ved meddelelse til långiveren  \r\n\r\n annullere ethvert lånebeløb, som låntageren ikke måtte have trukket. </P>  \r\n\r\n<P>Såfremt et af følgende forhold måtte indtræffe og bestå, kan långiveren  \r\n\r\n ved meddelelse til låntageren helt eller delvis suspendere låntagerens ret  \r\n\r\n til at trække på lånekontoen: </P>  \r\n\r\n<UL CLASS=PLAIN-LIST>  \r\n\r\n<LI>(a) misligholdelse med hensyn til tilbagebetaling af hovedstolen i  \r\n\r\n henhold til overenskomsten eller til nogen anden finansiel forpligtelse, som  \r\n\r\n låntageren har påtaget sig i forhold til långiveren, eller </LI>  \r\n\r\n<LI>(b) misligholdelse fra låntågerens side med hensyn til opfyldelsen af  \r\n\r\n nogen anden forpligtelse eller aftale i medfør af overenskomsten. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Låntågerens ret til at trække på lånekontoen  \r\n\r\n skal efter omstændighederne fortsat være helt eller delvis suspenderet,  \r\n\r\n indtil det eller de forhold, som foranledigede suspensionen, er ophørt, eller  \r\n\r\n indtil långiveren har meddelt låntageren, at retten til at foretage træk er  \r\n\r\n generhvervet, alt efter hvilken af situationerne der indtræffer først. Retten  \r\n\r\n til at foretage træk i henhold til en sådan meddelelse om dens genoprettelse  \r\n\r\n skal dog kun generhverves i det omfang og på de vilkår, der er angivet i en  \r\n\r\n sådan meddelelse, og en sådan meddelelse skal ikke påvirke eller forringe  \r\n\r\n nogen rettighed, nogen beføjelse eller noget retsmiddel for långiveren med  \r\n\r\n hensyn til noget andet eller efterfølgende forhold, der er anført i denne  \r\n\r\n artikel. </P>  \r\n\r\n<P>Hvis låntagerens ret til at trække på lånekontoen har været suspenderet  \r\n\r\n for lånets restbeløb eller nogen del deraf i en uafbrudt periode på tres  \r\n\r\n dage, kan långiveren ved meddelelse til låntageren ophæve dennes ret til at  \r\n\r\n foretage træk for dette beløb. Ved afgivelsen af en sådan meddelelse  \r\n\r\n annulleres det pågældende lånebeløb. </P>  \r\n\r\n<P CLASS=STK> <I>Stk. 3. </I> Alle overenskomstens bestemmelser skal fortsat  \r\n\r\n have fuld gyldighed og virkning uanset enhver annullering eller suspension,  \r\n\r\n bortset fra hvad der udtrykkeligt er bestemt i denne artikel. </P>  \r\n\r\n<P>Artikel II </P>  \r\n\r\n<P>Långiverens retsmidler </P>  \r\n\r\n<P>Hvis nogen af de i artikel 1, stk. 1(a) og (b), anførte omstændigheder  \r\n\r\n indtræffer og består i en periode på tres dage efter, at långiveren har givet  \r\n\r\n låntageren meddelelse herom, kan långiveren når som helst efter eget valg  \r\n\r\n erklære den da resterende del af lånets hovedstol for forfalden til betaling  \r\n\r\n straks. Ved afgivelsen af en sådan erklæring forfalder hovedstolens restbeløb  \r\n\r\n til betaling straks, uanset eventuelle modsatte bestemmelser i  \r\n\r\n overenskomsten. </P>  \r\n\r\n<P>Artikel III </P>  \r\n\r\n<P>Afgørelse af tvistigheder </P>  \r\n\r\n<P CLASS=STK> <I>Stk. 1. </I> Enhver tvistighed, som måtte opstå mellem de  \r\n\r\n kontraherende parter angående fortolkningen eller gennemførelsen af  \r\n\r\n nærværende overenskomst, og som ikke er bilagt ad diplomatisk vej inden seks  \r\n\r\n måneder, skal efter anmodning fra en af parterne forelægges for en  \r\n\r\n voldgiftsdomstol bestående af tre medlemmer. Domstolens formand skal være  \r\n\r\n statsborger i et tredjeland og skal udpeges efter gensidig aftale mellem de  \r\n\r\n kontraherende parter. Såfremt parterne ikke kan nå til enighed om udpegelsen  \r\n\r\n af domstolens formand, kan hver part anmode præsidenten for Den  \r\n\r\n mellemfolkelige Domstol om at foretage udpegelsen. Hver part udpeger sin egen  \r\n\r\n voldgiftsdommer: såfremt en part undlader at udpege en voldgiftsdommer, kan  \r\n\r\n denne udpeges af domstolens formand. </P>  \r\n\r\n<P CLASS=STK> <I>Stk. 2. </I> Hver kontraherende part vil efterkomme og  \r\n\r\n gennemføre de af domstolen afsagte kendelser. </P>  \r\n\r\n<P>Tillæg II. </P>  \r\n\r\n<P>Denne overenskomst finder anvendelse på danske leverancer til Ceylon af  \r\n\r\n maskiner og udstyr til: </P>  \r\n\r\n<UL CLASS=PLAIN-LIST>  \r\n\r\n<LI>1) Marinedieselmotorer og </LI>  \r\n\r\n</UL>  \r\n\r\n<P>-komponenter </P>  \r\n\r\n<UL CLASS=PLAIN-LIST>  \r\n\r\n<LI>2) Mælkepulveranlæg </LI>  \r\n\r\n<LI>3) Mælkeindsamlingscentraler </LI>  \r\n\r\n<LI>4) Frugtkonservesfabrik </LI>  \r\n\r\n<LI>5) Fodermølle </LI>  \r\n\r\n<LI>6) Frysetørringsanlæg </LI>  \r\n\r\n<LI>7) (Isværker) </LI>  \r\n\r\n</UL>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Colombo, den 28. december 1968. </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Hr. departementschef, </P>  \r\n\r\n<P>Under henvisning til overenskomsten af dags dato mellem Danmarks regering  \r\n\r\n og Ceylons regering om et udviklingslån (i det følgende benævnt  \r\n\r\n overenskomsten) har jeg den ære at foreslå, at følgende bestemmelser skal  \r\n\r\n anvendes ved gennemførelsen af overenskomstens artikel VI. </P>  \r\n\r\n<P>Udbetaling fra lånekontoen skal ske på følgende måde: </P>  \r\n\r\n<UL CLASS=PLAIN-LIST>  \r\n\r\n<LI>(1) Den danske eksportør eller rådgiver og den ceylonesiske importør  \r\n\r\n eller eventuelle investerende part afslutter en kontrakt, der skal endeligt  \r\n\r\n godkendes af de ceylonesiske og danske myndigheder. Ingen kontrakt under  \r\n\r\n 100.000 danske kroner undtagen til anvendelse af et endeligt restbeløb under  \r\n\r\n det nævnte beløbs størrelse kan finansieres i medfør af låneoverenskomsten.  \r\n\r\n</LI>  \r\n\r\n<LI>(2) Ceylons regering vil forelægge det danske udenrigsministerium  \r\n\r\n genparter af de kontrakter, der skal indgås i medfør af denne overenskomst.  \r\n\r\n Udenrigsministeriet vil bl. a. påse, at </LI>  \r\n\r\n<LI>(a) de kontraherede varer eller tjenesteydelser falder inden for  \r\n\r\n låneoverenskomstens rammer, </LI>  \r\n\r\n<LI>(b) det pågældende kapitaludstyr er fremstillet i Danmark eller at de  \r\n\r\n tjenesteydelser, der skal præsteres, vil blive udført af personer, som udøver  \r\n\r\n forretningsvirksomhed i Danmark, </LI>  \r\n\r\n</UL>  \r\n\r\n<P>og underrette Ceylons regering om sine afgørelser. </P>  \r\n\r\n<UL CLASS=PLAIN-LIST>  \r\n\r\n<LI>(3) Når kontrakterne er godkendt, kan Ceylons regering trække på kontoen  \r\n\r\n i Danmarks Nationalbank til betaling af det i kontrakten omhandlede  \r\n\r\n vareparti. Udbetalinger fra denne konto til danske eksportører eller  \r\n\r\n rådgivere er betinget af, at de nødvendige dokumenter fremlægges, efter at  \r\n\r\n Danmarks Nationalbank har konstateret, at betingelserne for at foretage  \r\n\r\n sådanne betalinger i øvrigt er opfyldt. </LI>  \r\n\r\n</UL>  \r\n\r\n<P>Hvis foranstående bestemmelser kan godkendes af Ceylons regering, har jeg  \r\n\r\n den ære at foreslå, at dette brev samt Deres svar herpå skal udgøre en aftale  \r\n\r\n mellem vore to regeringer om denne sag. </P>  \r\n\r\n<P>Modtag, hr. departementschef, forsikringen om min mest udmærkede  \r\n\r\n højagtelse. </P>  \r\n\r\n<P>For Danmarks regering: </P>  \r\n\r\n<P>H.A. Biering </P>  \r\n\r\n<P>Dr. Gamami Corea, </P>  \r\n\r\n<P>Departementschef i ministeriet for </P>  \r\n\r\n<P>planlægning og økonomiske anliggender. Colombo. </P>  \r\n\r\n<P>MINISTERIET FOR PLANLÆGNING OG ØKONOMISKE ANLIGGENDER </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Colombo, den 28. december 1968. </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Deres Excellence, </P>  \r\n\r\n<P>Jeg har den ære at anerkende modtagelsen af Deres sålydende brev af dags  \r\n\r\n dato: </P>  \r\n\r\n<P>(her følger teksten til foranstående brev) </P>  \r\n\r\n<P>Jeg har den ære at meddele Dem, at min regering er enig i foranstående.  \r\n\r\n</P>  \r\n\r\n<P>Modtag, Deres Excellence, forsikringen om min mest udmærkede højagtelse.  \r\n\r\n</P>  \r\n\r\n<P>Gamani Corea Departementschef i ministeriet for planlægning </P>  \r\n\r\n<P>og økonomiske anliggender </P>  \r\n\r\n<P>For Ceylons regering </P>  \r\n\r\n<P>Hans Excellence </P>  \r\n\r\n<P>hr. H. A. Biering, </P>  \r\n\r\n<P>Danmarks ambassadør </P>  \r\n\r\n<P>i Ceylon. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 25. februar  \r\n\r\n 1969. </I> </P>  \r\n\r\n<P CLASS=UNDERSKREVET-AF ALIGN=CENTER>Poul Hartling. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/07/1969"
        },
        {
            "displayName": "Accession",
            "displayValue": "L19690002464"
        },
        {
            "displayName": "Entydig dokumentidentifikation",
            "displayValue": "CM029766"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "04/01/2007"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "24"
        },
        {
            "displayName": "År for udstedelse",
            "displayValue": "1969"
        },
        {
            "displayName": "Dato for underskrift",
            "displayValue": "25/02/1969"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 104.0.8.Ceylon."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}