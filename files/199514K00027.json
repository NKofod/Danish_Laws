{
    "id": 108595,
    "title": "1995 BTL 27   BETÆNKNING OVER FORSLAG TIL LOV OM ÆNDRING AF LOV OM STØTTE TIL   VOKSENUDDANNELSE (FORLÆNGELSE AF DEN STØTTEBERETTIGENDE PERIODE OG   BEGRÆNSNING AF MULIGHEDEN FOR STØTTE TIL DELTIDSUDDANNELSE)    NR L 27 1995-96, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1995/1 BTL 27",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 27 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om støtte til  \r\n\r\n voksenuddannelse (Forlængelse af den støtteberettigende periode og  \r\n\r\n begrænsning af muligheden for støtte til deltidsuddannelse) <BR>  \r\n\r\n Nr L 27 1995-96, 1. samling </P>  \r\n\r\n<P></P>  \r\n\r\n<P>Afgivet af Uddannelsesudvalget </P>  \r\n\r\n<P></P>  \r\n\r\n<P>Afgivet: 19951207 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til undervisningsministeren, som denne har besvaret skriftligt.  \r\n\r\n</P>  \r\n\r\n<P>Endvidere har udvalget modtaget en skriftlig henvendelse fra De Danske  \r\n\r\n Landboforeninger og Dansk Familielandbrug. </P>  \r\n\r\n<P>Et af udvalgets spørgsmål og undervisningsministerens svar herpå er  \r\n\r\n tillige med den skriftlige henvendelse optrykt som bilag til betænkningen.  \r\n\r\n</P>  \r\n\r\n<P>Der er af undervisningsministeren og af et mindretal stillet  \r\n\r\n ændringsforslag, hvorom henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Det  \r\n\r\n Konservative Folkepartis, Det Radikale Venstres og Centrum-Demokraternes  \r\n\r\n medlemmer af udvalget) lovforslaget til <I>vedtagelse</I> med de af  \r\n\r\n ministeren stillede ændringsforslag. </P>  \r\n\r\n<P>Et <I>mindretal</I> (Venstres medlemmer af udvalget) indstiller  \r\n\r\n lovforslaget til <I>vedtagelse</I> med de af mindretallet stillede  \r\n\r\n ændringsforslag. </P>  \r\n\r\n<P>Mindretallet kan tilslutte sig, at muligheden for voksenuddannelsesstøtte  \r\n\r\n udvides fra 40 til 80 uger, men kan generelt ikke tilslutte sig, at  \r\n\r\n studerende på videregående uddannelser kan modtage anden offentlig ydelse end  \r\n\r\n SU. Venstre finder det vigtigt, at der fortsat er mulighed for at modtage  \r\n\r\n voksenuddannelsesstøtte på deltid. </P>  \r\n\r\n<P>Et <I>andet mindretal</I> (Socialistisk Folkepartis medlem af udvalget)  \r\n\r\n indstiller lovforslaget til <I>vedtagelse</I> med de af ministeren stillede  \r\n\r\n ændringsforslag. Mindretallet vil redegøre for sin stilling til de af  \r\n\r\n mindretallet stillede ændringsforslag ved 2. behandling. </P>  \r\n\r\n<P>Efter SF's opfattelse er VUS-ordningen helt central i bestræbelserne på at  \r\n\r\n få kortuddannedes uddannelsesmuligheder forlænget. Derfor finder SF det også  \r\n\r\n godt, at VUS nu kan ydes sammenlagt i 80 uger og ikke kun som hidtil i 40  \r\n\r\n uger. </P>  \r\n\r\n<P>Som noget særlig positivt ved de ændringer, der nu vedtages, vil SF  \r\n\r\n fremhæve, at følgende ændringsforslag vedtages: &#187;Undervisningsministeren  \r\n\r\n kan fastsætte regler om, at der kan gives støtte til deltagelse i  \r\n\r\n pædagoguddannelse omfattet af lov om uddannelse af pædagoger, i det omfang  \r\n\r\n der er tale om uddannelse for studerende med forudgående særlig  \r\n\r\n erhvervserfaring.&#171; </P>  \r\n\r\n<P>Det betyder, at den mulighed, der var til stede indtil bekendtgørelse nr.  \r\n\r\n 341 af 31. maj 1995, nu igen bliver mulig. </P>  \r\n\r\n<P>Det betyder samtidig, at den hensigt, der ligger i SF's lovforslag nr. L  \r\n\r\n 28 fremsat den 28. oktober i år, fuldt ud er tilgodeset med det  \r\n\r\n ændringsforslag, som bliver vedtaget til lovforslag nr. L 27. Derfor er der  \r\n\r\n heller ikke nogen grund til, at SF opretholder L 28. </P>  \r\n\r\n<P>Efter SF's opfattelse er det utrolig vigtigt, at pædagogmedhjælpere får  \r\n\r\n gode økonomiske muligheder for at uddanne sig til pædagoger på det særligt  \r\n\r\n tilrettelagte forløb, og at det kan ske på økonomisk rimelige vilkår. Det  \r\n\r\n drejer sig om mennesker, der har erhvervet en betydelig erfaring på området,  \r\n\r\n og som derfor vil være meget motiverede, hvis de vælger at uddanne sig til  \r\n\r\n pædagog. Og ved VUS-ordningen vil det samtidig være muligt, at de økonomisk  \r\n\r\n kan klare uddannelsen. </P>  \r\n\r\n<P>Derfor er SF meget tilfreds med, at et flertal i Folketinget med  \r\n\r\n vedtagelse af ændringsforslaget vil gøre det muligt. </P>  \r\n\r\n<P>Et <I>tredje mindretal</I> (Enhedslistens medlem af udvalget) indstiller  \r\n\r\n lovforslaget til <I>vedtagelse</I> med ændringsforslag nr. 1 og 3-8. </P>  \r\n\r\n<P>Enhedslisten vil gerne understrege, at Enhedslisten ønsker at gå langt  \r\n\r\n videre i den retning, lovforslaget går, så det reelt bliver alles ret at  \r\n\r\n kunne uddanne sig på et leveniveau, der mindst svarer til højeste  \r\n\r\n dagpengesats. Enhedslisten kan derfor også støtte udvidelsen af den  \r\n\r\n støtteberettigende periode fra 40 til 80 uger, men så helst, at den såkaldte  \r\n\r\n positivliste blev fjernet, så der var en reel fri adgang til at bruge disse  \r\n\r\n 80 uger. Enhedslisten er ikke tilhænger af, at der er begrænsninger i  \r\n\r\n muligheden for at bruge VUS til deltidsuddannelse, og kan således støtte de  \r\n\r\n af Venstre stillede ændringsforslag. </P>  \r\n\r\n<P>Et <I>fjerde mindretal</I> (Dansk Folkepartis medlem af udvalget)  \r\n\r\n indstiller lovforslaget til <I>forkastelse</I> ved 3. behandling.  \r\n\r\n Mindretallet vil stemme for de af mindretallet stillede ændringsforslag og  \r\n\r\n vil stemme imod de af ministeren stillede ændringsforslag. </P>  \r\n\r\n<P>Ændringsforslag </P>  \r\n\r\n<P>Til titlenAf et <I>mindretal</I> (V), tiltrådt af et <I>mindretal</I> (EL  \r\n\r\n og DF): </P>  \r\n\r\n<P> <B>1)</B> Undertitlen affattes således: </P>  \r\n\r\n<P>&#187;(Forlængelse af den støtteberettigende periode)&#187;. </P>  \r\n\r\n<P>Af <I>undervisningsministeren,</I> tiltrådt af et <I>flertal</I> (udvalget  \r\n\r\n med undtagelse af V, EL og DF): </P>  \r\n\r\n<P> <B>2)</B> I undertitlen indsættes efter &#187;til  \r\n\r\n deltidsuddannelse&#171;: &#187;m.v.&#171; </P>  \r\n\r\n<P>Til § 1 <B>3)</B>  <I>Nr. 1</I> affattes således: </P>  \r\n\r\n<P> <B>&#187;1.</B> I <I>§ 4, stk. 1, 1. pkt.,</I> indsættes efter &#187;og  \r\n\r\n kan frit&#171;: &#187;, jf. dog stk. 3,&#187;, og efter &#187;bortset fra  \r\n\r\n videregående uddannelser&#171; indsættes: &#187;, jf. dog stk. 2&#171;.' </P>  \r\n\r\n<P> <B>4)</B> Efter nr. 1 indsættes som nyt nummer: </P>  \r\n\r\n<P> <B>&#187;01.</B> I <I>§ 4</I> indsættes efter stk. 1 som nyt stykke: </P>  \r\n\r\n<P> <I>&#187;Stk. 2.</I> Undervisningsministeren kan fastsætte regler om, at  \r\n\r\n der kan gives støtte til deltagelse i pædagoguddannelse omfattet af lov om  \r\n\r\n uddannelse af pædagoger, i det omfang der er tale om uddannelse for  \r\n\r\n studerende med forudgående særlig erhvervserfaring.&#171; </P>  \r\n\r\n<P>Stk. 2 og 3 bliver herefter stk. 3 og 4.' </P>  \r\n\r\n<P>Af et <I>mindretal</I> (V), tiltrådt af et <I>mindretal</I> (EL og DF):  \r\n\r\n</P>  \r\n\r\n<P> <B>5)</B>  <I>Nr. 4</I> affattes således: </P>  \r\n\r\n<P> <B>&#187;4.</B>  <I>§ 5, stk. 2,</I> affattes således: </P>  \r\n\r\n<P> <I>&#187;Stk. 2.</I> Voksenuddannelsesstøtte kan gives til uddannelse i  \r\n\r\n sammenlagt mindst 1 uge og højst 80 uger på heltid eller tilsvarende længere  \r\n\r\n på deltid. Den ugentlige uddannelsestid og nedsættelsen af arbejdstiden skal  \r\n\r\n være på mindst 6 timer.&#171;&#187; </P>  \r\n\r\n<P>Af <I>undervisningsministeren,</I> tiltrådt af et <I>flertal</I> (udvalget  \r\n\r\n med undtagelse af V og DF): </P>  \r\n\r\n<P> <B>6)</B> Efter nr. 4 indsættes som nyt nummer: </P>  \r\n\r\n<P> <B>&#187;02.</B> I <I>§ 6, stk. 2, 1. pkt.,</I> ændres &#187;§ 4, stk.  \r\n\r\n 3&#171; til: &#187;§ 4, stk. 4&#171;.' </P>  \r\n\r\n<P>Til § 2 <B>7)</B> I <I>stk. 1</I> indsættes efter 1. pkt. som nyt punktum:  \r\n\r\n</P>  \r\n\r\n<P>&#187;§ 4, stk. 2, som affattet ved denne lovs § 1, nr. 01, træder dog i  \r\n\r\n kraft dagen efter bekendtgørelsen i Lovtidende med virkning for ansøgninger,  \r\n\r\n der er modtaget i Styrelsen for Statens Uddannelsesstøtte efter den 7. juni  \r\n\r\n 1995, og således at der kan ydes støtte med virkning fra begyndelsen af  \r\n\r\n uddannelsesåret 1995-96.&#171;. </P>  \r\n\r\n<P> <B>8)</B> I <I>stk. 2, 1.</I> og <I>2. pkt.,</I> udgår ordene &#187;ved  \r\n\r\n lovens ikrafttræden&#171;, og i stedet indsættes: &#187;den 1. januar  \r\n\r\n 1997&#171;, og i <I>2. pkt.</I> ændres &#187;inden ikrafttrædelsen&#171; til:  \r\n\r\n &#187;inden denne dato&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 Den foreslåede ændring er en konsekvens af ændringsforslag nr.  \r\n\r\n 5. </P>  \r\n\r\n<P>Til nr. 2. Den foreslåede ændring er en konsekvens af ændringsforslag nr.  \r\n\r\n 4. </P>  \r\n\r\n<P>Til nr. 3 Den forslåede ændring er en teknisk konsekvens af  \r\n\r\n ændringsforslag nr. 4. </P>  \r\n\r\n<P>Til nr. 4 Den foreslåede ændring åbner mulighed for, at der kan ydes  \r\n\r\n voksenuddannelsesstøtte til deltagelse i den særligt tilrettelagte  \r\n\r\n pædagoguddannelse. </P>  \r\n\r\n<P>Optagelse på den særligt tilrettelagte pædagoguddannelse er betinget af,  \r\n\r\n at ansøgeren ud over at opfylde de almindelige adgangskrav til uddannelsen  \r\n\r\n har erfaring fra pædagogisk eller tilsvarende arbejde. Den særligt  \r\n\r\n tilrettelagte pædagoguddannelse berettiger ikke til statens  \r\n\r\n uddannelsesstøtte. </P>  \r\n\r\n<P>Der har tidligere været ydet støtte til deltagelse i den særligt  \r\n\r\n tilrettelagte pædagoguddannelse. Denne uddannelse udbydes nu som åben  \r\n\r\n uddannelse. Ud over de almindelige optagelsesbetingelser for  \r\n\r\n pædagoguddannelsen er det en betingelse, at ansøgeren har erfaring fra  \r\n\r\n pædagogisk eller tilsvarende arbejde i et omfang, der svarer til normalt  \r\n\r\n mindst 5 års fuldtidsbeskæftigelse. Den særligt tilrettelagte  \r\n\r\n pædagoguddannelse omfatter ikke den lønnede praktik. </P>  \r\n\r\n<P>Imidlertid er den særligt tilrettelagte pædagoguddannelse en videregående  \r\n\r\n uddannelse, og der er således ikke hjemmel i gældende lov til at yde  \r\n\r\n voksenuddannelsesstøtte. </P>  \r\n\r\n<P>Derfor blev bekendtgørelse nr. 894 af 25. november 1993 om støtte til  \r\n\r\n voksenuddannelse ændret ved bekendtgørelse nr. 341 af 31. maj 1995, der  \r\n\r\n trådte i kraft den 7. juni 1995 og præciserer, at støtte ikke kan ydes til  \r\n\r\n deltagelse i videregående uddannelser. </P>  \r\n\r\n<P>Finansudvalget tiltrådte den 21. juni 1995 aktstykke nr. 382, hvorved der  \r\n\r\n blev tilvejebragt bevillingsmæssig hjemmel til uanset ændringsbekendtgørelsen  \r\n\r\n fortsat at yde støtte til personer, der den 7. juni havde fået tildelt eller  \r\n\r\n søgt om støtte. </P>  \r\n\r\n<P>Den foreslåede bestemmelse genindfører muligheden for at få støtte til den  \r\n\r\n særligt tilrettelagte pædagoguddannelse og giver herunder mulighed for med  \r\n\r\n tilbagevirkende kraft til begyndelsen af uddannelsesåret 1995-96 at  \r\n\r\n imødekomme ansøgninger fra personer, der ikke er omfattet af det tiltrådte  \r\n\r\n aktstykke, men som har påbegyndt uddannelsen før den 7. juni 1995. </P>  \r\n\r\n<P>Undervisningsministeriet finder, at disse personer i lighed med dem, der  \r\n\r\n er omfattet af aktstykket, har disponeret i tillid til den hidtidige  \r\n\r\n bekendtgørelse. </P>  \r\n\r\n<P>De økonomiske konsekvenser af forslaget skønnes at blive følgende: </P>  \r\n\r\n<P>Den gennemsnitlige udgift er 60.000 kr. (niveau 1995) til  \r\n\r\n voksenuddannelsesstøtte og tilskud til deltagerbetaling i 30 uger på  \r\n\r\n deltidsuddannelsen. </P>  \r\n\r\n<P>Det tiltrådte aktstykke omfatter ikke de højst 80 personer, der før den 7.  \r\n\r\n juni 1995 har fået bevilget støtte for en begrænset periode. Udgiften til  \r\n\r\n støtte i den resterende del af uddannelsen er højst 3,8 mio. kr., heraf 3  \r\n\r\n mio. kr. i 1995. </P>  \r\n\r\n<P>Det tiltrådte aktstykke omfatter heller ikke de ca. 200 kortuddannede, der  \r\n\r\n har påbegyndt uddannelsen før den 7. juni, dvs. i august 1994 og februar  \r\n\r\n 1995, men ikke søgt støtte før den 7. juni, idet de typisk har  \r\n\r\n uddannelsesorlov med orlovsydelse i det første år med heltidsuddannelse. </P>  \r\n\r\n<P>Udgiften til støtte til disse ca. 200 personer skønnes at blive ca. 12,2  \r\n\r\n mio. kr., heraf 1,7 mio. kr. i 1995, 6,3 mio. kr. i 1996 og 4,2 mio. kr. i  \r\n\r\n 1997. </P>  \r\n\r\n<P>Med et fremtidigt årligt optag som i 1995, det vil sige ca. 535 personer,  \r\n\r\n heraf ca. 250 kortuddannede, vil de årlige udgifter blive 15 mio. kr., når  \r\n\r\n ordningen er fuldt udbygget i 1998. </P>  \r\n\r\n<P>Til nr. 5 Ændringsforslaget er stillet for at sikre, at uddannelsessøgende  \r\n\r\n også fremover har ret til voksenuddannelsesstøtte i forbindelse med  \r\n\r\n deltidsuddannelse. </P>  \r\n\r\n<P>Til nr. 6 De foreslåede ændringer er tekniske konsekvenser af  \r\n\r\n ændringsforslag nr. 4. </P>  \r\n\r\n<P>Til nr. 7 Den under nr. 4 foreslåede ændring bør træde i kraft ved  \r\n\r\n bekendtgørelsen i Lovtidende, så ændringen får virkning for ansøgninger, der  \r\n\r\n er modtaget i Styrelsen for Statens Uddannelsesstøtte efter den 7. juni 1995  \r\n\r\n og dermed ikke omfattet af det tiltrådte aktstykke, og således at der ydes  \r\n\r\n støtte med tilbagevirkende kraft til den 1. august 1995. </P>  \r\n\r\n<P>Til nr. 8 Ændringen er en teknisk konsekvens af nr. 7. </P>  \r\n\r\n<P>Anne-Marie Meldgaard (S) nfmd. <I>Hans Peter Baadsgaard (S) Poul Erik  \r\n\r\n Dyrlund (S) Lis Greibe (S) Jens Peter Vernersen (S) Aage Frandsen (SF) Dorit  \r\n\r\n Myltoft (RV) Bruno Jerup (EL) Addi Andersen (CD) Anders Mølgaard (V) Hanne  \r\n\r\n Severinsen (V)</I> fmd. <I>Henning Urup (V) Ulla Tørnæs (V) Frank Dahlgaard  \r\n\r\n (KF) Lene Espersen (KF) John Vinther (KF) Poul Nødgaard (DF)  \r\n\r\n Fremskridtspartiet havde ikke medlemmer i udvalget.</I>  </P>  \r\n\r\n<P> <B>Bilag 1</B>  </P>  \r\n\r\n<P> <I>Spørgsmål 1:</I>  </P>  \r\n\r\n<P>&#187;Ministerens kommentar til henvendelse af den 21. november 1995 fra  \r\n\r\n De Danske Landboforeninger og Dansk Familielandbrug vedrørende lovforslaget,  \r\n\r\n jf. L 27 - bilag 1, udbedes.&#171; </P>  \r\n\r\n<P> <I>Svar:</I>  </P>  \r\n\r\n<P>Jeg er enig i, at deltidsuddannelse kan være lige så relevant og  \r\n\r\n støtteværdig som heltidsuddannelse. </P>  \r\n\r\n<P>Imidlertid kan der være tilfælde, hvor det er naturligt, at virksomhederne  \r\n\r\n selv bærer udgiften til løn under uddannelse, og at udgiften ikke væltes over  \r\n\r\n på det offentlige. Denne risiko er især til stede ved deltidsuddannelse. </P>  \r\n\r\n<P>Det er derfor nødvendigt at overveje reglerne for deltids-VUS nøje, og jeg  \r\n\r\n finder det rigtigst, at de fastsættes i bekendtgørelsesform. </P>  \r\n\r\n<P>Jeg er helt opmærksom på, at de gældende muligheder for deltids-VUS i vidt  \r\n\r\n omfang udnyttes af landmænd og deres ægtefæller, og foreningernes henvendelse  \r\n\r\n vil blive inddraget ved udarbejdelse af de nye regler. </P>  \r\n\r\n<P> <B>Bilag 2</B>  </P>  \r\n\r\n<P>De danske Landboforeninger Dansk Familielandbrug Den 21. november 1995  \r\n\r\n</P>  \r\n\r\n<P>Folketingets Uddannelsesudvalg </P>  \r\n\r\n<P>Christiansborg </P>  \r\n\r\n<P>1240 København K. </P>  \r\n\r\n<P> <I>Vedr.: Forslag til ændring af lov om støtte til voksenuddannelse (L  \r\n\r\n 27)</I>  </P>  \r\n\r\n<P>Landboorganisationerne skal hermed på det kraftigste opfordre udvalget til  \r\n\r\n at <I>fastholde de nuværende regler om tilskud til deltidsuddannelse.</I> Det  \r\n\r\n vil sige, at der ikke bør indføjes noget i den nye lov, som rejser tvivl om,  \r\n\r\n at deltidsuddannelse er lige så relevant og støtteværdig som  \r\n\r\n heltidsuddannelse. </P>  \r\n\r\n<P>Specielt for selvstændige og medarbejdende ægtefæller i mindre  \r\n\r\n virksomheder, som der findes mange af i jordbrugserhvervene, er dette  \r\n\r\n afgørende. Iblandt dem er også mange &#187;kortuddannede&#171;, og hvis  \r\n\r\n regeringens målsætning om at fremme deres uddannelsesaktivitet skal opfyldes,  \r\n\r\n så er <I>fleksibilitet i uddannelsestilbudene</I> et nøgleord. Mange af dem  \r\n\r\n vil overhovedet ikke have mulighed for at deltage, hvis ikke de får lov at  \r\n\r\n indpasse uddannelsen i veksel med deres erhverv. </P>  \r\n\r\n<P>I landbruget har vi mange års erfaring med udvikling af efteruddannelse  \r\n\r\n til landmænd og medarbejdende ægtefæller. Vi har målrettet stræbt efter at  \r\n\r\n give efteruddannelsen en form, så den bliver attraktiv for mennesker, der  \r\n\r\n hidtil ikke har søgt efteruddannelse - typisk de &#187;kortuddannede&#171;.  \r\n\r\n</P>  \r\n\r\n<P>Det er derudfra vor overbevisning, at lovforslagets udvidelse fra 40 til  \r\n\r\n 80 uger stort set ikke vil komme dem til gode, da de ikke har mulighed for at  \r\n\r\n frigøre sig til uddannelse i det omfang. Derimod har de stor gavn af  \r\n\r\n<I>deltidsuddannelse.</I> En indikation heraf ses i nedenstående statistik  \r\n\r\n over dels sammenhængende internatkurser (&#187;heltidsuddannelse&#171;), dels  \r\n\r\n tilsvarende uddannelse afholdt som enkeltdagskurser  \r\n\r\n (&#187;deltidsuddannelse&#171;), der er gennemført under jordbrugets  \r\n\r\n efteruddannelse (kurser af mindst 3 dages varighed). </P>  \r\n\r\n<PRE>  \r\n\r\n ---------------------------------------------------------------------  \r\n\r\n                            Antal kurser         Antal deltagere  \r\n\r\n                          --------------------------------------------  \r\n\r\n                          1991/1992 1994/1995   1991/1992 1994/1995  \r\n\r\n ---------------------------------------------------------------------  \r\n\r\n Internat                   178        135        3.028    2.215  \r\n\r\n Enkeltdags                 138        279        2.757    5.071  \r\n\r\n ---------------------------------------------------------------------  \r\n\r\n</PRE>  \r\n\r\n<P>Det er tydeligt, at enkeltdagskurserne - hvoraf langt hovedparten ligger  \r\n\r\n på adskilte dage, f.eks. 1 dag pr. uge i 5 uger - imødekommer et behov hos  \r\n\r\n brugerne for denne efteruddannelse. </P>  \r\n\r\n<P>Vi vil derfor stærkt opfordre udvalget til at slå fast, at VUS til  \r\n\r\n deltidsuddannelser fortsat skal være en lovfæstet ret. Vi støtter dermed  \r\n\r\n Voksenuddannelsesrådets indstilling til undervisningsministeren. </P>  \r\n\r\n<P>Med venlig hilsen </P>  \r\n\r\n<P>De danske Landboforeninger Dansk Familielandbrug Jørgen Skovbæk Heidi  \r\n\r\n Alsing </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "04/01/1996"
        },
        {
            "displayName": "Accession",
            "displayValue": "199514K00027"
        },
        {
            "displayName": "Entydig dokumentidentifikation",
            "displayValue": "CL000150"
        },
        {
            "displayName": "Dato for førstegangsindlæggelse",
            "displayValue": "04/01/1996"
        },
        {
            "displayName": "Dato for indlæggelse",
            "displayValue": "04/01/1996"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "27"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}