{
    "id": 137893,
    "title": "Bekendtgørelse om gebyrer i henhold til postloven",
    "documentTypeId": "60",
    "isSagsforlobPeriodValid": true,
    "shortName": "BEK nr 726 af 24/06/2011",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\">\r\n   <a href=\"#K0\">\r\n   </a>   </p><div class=\"bjelke\">Den fulde tekst</div><p class=\"Titel2\">Bekendtgørelse om gebyrer i henhold til postloven</p>\r\n<p class=\"Indledning2\">I medfør af § 23 i postloven, lov nr. 1536 af 21. december 2010, fastsættes efter bemyndigelse i henhold til § 27 følgende:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Anvendelsesområde</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1. </span> Bekendtgørelsen fastsætter bestemmelser om gebyr for tilladelse til postbefordring efter postlovens § 3 og 14, gebyr for godkendelse af takstfastsættelse efter postlovens § 15, stk. 4, og formålsbestemt gebyr efter postlovens § 23.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Bekendtgørelsen gælder for virksomheder, der udøver erhvervsmæssig postbefordring, herunder den befordringspligtige postvirksomhed.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Formålsbestemt gebyr</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Trafikstyrelsen opkræver det i postlovens § 23 nævnte formålsbestemte årsgebyr på 2,70 kr. (2011-niveau) for hver 1.000 befordrede adresserede forsendelser, som er omfattet af tilladelseskravet, hos postvirksomhederne en gang årligt. Årsgebyret opkræves efter kalenderårets udløb hver den 15. marts for det foregående år. Gebyret skal indbetales til Trafikstyrelsen senest den 1. april.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Postvirksomhederne indsender hvert år ved udgangen af kalenderåret og senest den 1. marts, første gang senest den 1. marts 2012, en opgørelse over antal befordrede adresserede forsendelser, dvs. breve og pakker samt dagblade, magasiner, kataloger m.m. i det pågældende kalenderår, vedlagt en erklæring fra en revisor.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Beløb under 1.000 kr. opkræves ikke.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> Bidragspligten gælder fra den 1. juli 2011.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Det i § 2 anførte beløb reguleres én gang årligt med 2 pct. tillagt tilpasningsprocenten for det pågældende finansår, jf. lov om en satsreguleringsprocent. Det herefter fremkomne beløb afrundes til nærmeste ørebeløb. Trafikstyrelsen bekendtgør reguleringerne hvert år, første gang pr. 1. januar 2012.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Gebyr for tilladelser</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> For udstedelse af en tilladelse til postbefordring efter postlovens § 3 betales 4.600 kr. i tilladelsesgebyr (2011-niveau).</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> For udstedelse af en tilladelse til den befordringspligtige virksomhed efter postlovens § 14 betales 46.000 kr. i tilladelsesgebyr (2011-niveau).</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Trafikstyrelsen bekendtgør regulering af gebyrerne i stk. 1. og stk. 2 hvert år, første gang pr. 1. januar 2012.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Gebyr for godkendelse af takstfastsættelse</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5. </span> For omkostninger i forbindelse med Trafikstyrelsens godkendelse af takstfastsættelsen efter postlovens § 15, stk. 4, betales et gebyr efter regning, baseret på en timepris på 533 kr. – 2011-niveau. Trafikstyrelsen bekendtgør regulering af gebyret hvert år, første gang pr. 1. januar 2012.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Øvrige bestemmelser</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6. </span> Betaling af gebyr og eventuelle renter sker ved elektronisk overførsel eller ved giroindbetaling.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Ved manglende rettidig betaling af beløb i henhold til §§ 2-5 tillægges renter i medfør af rentesatsloven.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Afgørelser om gebyrer efter denne bekendtgørelse kan ikke indbringes for anden administrativ myndighed eller for transportministeren.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Bekendtgørelsen træder i kraft den 1. juli 2011 og gælder for ansøgninger om tilladelse til at udøve postbefordring modtaget efter den 1. januar 2011.</p><div class=\"Givet\" id=\"Givet\"><p class=\"Givet\" align=\"center\">Trafikstyrelsen, den 24. juni 2011</p><p class=\"Sign1\" align=\"center\">Carsten Falk Hansen</p><p class=\"Sign2\" align=\"right\">/ Nicolai Bundgaard</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/06/2011"
        },
        {
            "displayName": "Accession",
            "displayValue": "B20110072605"
        },
        {
            "displayName": "Entydig dokumentidentifikation",
            "displayValue": "BL000532"
        },
        {
            "displayName": "Dato for førstegangsindlæggelse",
            "displayValue": "29/06/2011"
        },
        {
            "displayName": "Dato for indlæggelse",
            "displayValue": "29/06/2011"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "726"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "24/06/2011"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Transportmin.,<br />Trafikstyrelsen, j.nr. FS500-000019"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}