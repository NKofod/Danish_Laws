{
    "id": 152897,
    "title": "Ankestyrelsens principafgørelse 68-09 om boligstøtte - formue - ménerstatning",
    "documentTypeId": "240",
    "isSagsforlobPeriodValid": true,
    "shortName": "KEN nr 10609 af 27/03/2009",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 68-09 om boligstøtte - formue - ménerstatning</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ved opgørelsen af formuen til beregning af individuel boligstøtte skulle der ses bort fra godtgørelse for varigt mén, som tidligere var anvendt til delvis finansiering af køb af en andelslejlighed.</p>\r\n   <p class=\"TekstGenerel\">Der var ikke noget krav om en nærmere tidsmæssig sammenhæng mellem tidspunktet for udbetaling af erstatningen/godtgørelsen og tidspunktet for opgørelse af formuen. Det måtte bero på en konkret vurdering, om der var beløb, der kunne ses bort fra ved opgørelsen af formuens størrelse.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om individuel boligstøtte - lovbekendtgørelse nr. 981 af 1. oktober 2008 - § 8a</p>\r\n<p>\r\n   <span class=\"Bold\">Bekendtgørelser:</span>\r\n</p>\r\n<p>By- og Boligministeriets bekendgørelse nr. 994 af 8. november 2000 - § 2, stk. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Støttemodtageren havde en andelslejlighed, som var steget meget i værdi og i 2007 blev vurderet til mere end 700.000 kr.</p>\r\n<p>Kommunen opgjorde herefter modtagerens formue til et beløb, der oversteg formuegrænsen med 44.000 kr. På baggrund heraf forhøjede kommunen husstandsindkomsten med et formuetillæg.</p>\r\n<p>Modtageren klagede over tillægget for formue og gjorde gældende, at hun i sin tid havde finansieret køb af lejligheden delvis med en invaliditetserstatning på 48.000 kr.</p>\r\n<p>Det sociale nævn tiltrådte kommunens afgørelse. Nævnet fandt, at der ikke var hjemmel til at se bort fra erstatningen.</p>\r\n<p>Under behandlingen af sagen i Ankestyrelsen redegjorde modtageren for, at hun i 1991 og 1993 havde fået udbetalt i alt 48.000 kr. i godtgørelse for varigt mén, og at hun havde købt andelslejligheden i 1994.</p>\r\n<p>Sagen blev behandlet i principielt møde med henblik på afklaring af, hvad det betød for formueopgørelsen i lovens § 8 a, at der tidligere var udbetalt erstatning/godtgørelse, som der kunne ses bort fra.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Modtageren havde ret til boligstøtte i 2008 uden formuetillæg til husstandsindkomsten.</p>\r\n<p>Ankestyrelsen vurderede, at der skulle ses bort fra den del af formuen, som skyldtes beløb, der var udbetalt som godtgørelse for varigt mén.</p>\r\n<p>Efter reglerne om individuel boligstøtte skulle husstandsindkomsten forhøjes med et formuetillæg, hvis ansøgerens formue oversteg en grænse, som i 2008 var på 671.800 kr.</p>\r\n<p>Værdien af en andel i en andelsboligforening skulle indgå ved opgørelsen af formuen. Der kunne dog ses bort fra bl.a. formue, som skyldtes beløb, der var udbetalt som godtgørelse for varigt mén og ikke-økonomisk skade.</p>\r\n<p>Ankestyrelsen lagde vægt på, at modtageren havde dokumenteret, at hun i 1991 fik udbetalt godtgørelse for varigt mén på 40.000 kr. Godtgørelsen blev i 1993 forhøjet med 8.000 kr.</p>\r\n<p>Ankestyrelsen lagde endvidere vægt på hendes oplysninger om, at hun havde brugt det udbetalte beløb til delvis finansiering af den lejlighed, hun havde overtaget i 1994 og stadig boede i.</p>\r\n<p>Der blev endelig lagt vægt på, at der ved opgørelse af formuen skulle ses bort fra beløb, der var udbetalt som godtgørelse for varigt mén og ikke-økonomisk skade.</p>\r\n<p>Der var ikke noget krav om en nærmere tidsmæssig sammenhæng mellem tidspunktet for udbetaling af erstatningen/godtgørelsen og tidspunktet for opgørelsen af formuen. Det måtte derfor afhænge af en konkret vurdering, om der var beløb, der kunne ses bort fra ved opgørelsen af formuens størrelse.</p>\r\n<p>Ankestyrelsen ændrede således det sociale nævns afgørelse.</p>\r\n<p>Ankestyrelsen tog ikke stilling til, hvad den udbetalte godtgørelse ville svare til i pris- og lønniveau 2008.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20091060925"
        },
        {
            "displayName": "Entydig dokumentidentifikation",
            "displayValue": "BS005701"
        },
        {
            "displayName": "Dato for indlæggelse",
            "displayValue": "27/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10609"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "27/03/2009"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 8500060-08"
        },
        {
            "displayName": "Stikord",
            "displayValue": "68-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}