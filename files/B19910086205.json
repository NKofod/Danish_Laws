{
    "id": 48757,
    "title": "Bekendtgørelse af forretningsorden for Miljøklagenævnet ",
    "documentTypeId": "60",
    "isSagsforlobPeriodValid": false,
    "shortName": "BEK nr 862 af 16/12/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af forretningsorden for  \r\n\r\n Miljøklagenævnet </H1>  \r\n\r\n<P></P>  \r\n\r\n<BR>  \r\n\r\n<P>I henhold til § 104, stk. 3, i lov nr. 358 af 6. juni 1991 om </P>  \r\n\r\n<P>miljøbeskyttelse, § 35, stk. 3, i lov nr. 356 af 6. juni 1991 om </P>  \r\n\r\n<P>miljø og genteknologi og § 55, stk. 6, i lov nr. 566 af 15. august </P>  \r\n\r\n<P>1989 om kemiske stoffer og produkter, fastsættes: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Bekendtgørelsen gælder for Miljøklagenævnets  \r\n\r\n behandling af sager efter miljøbeskyttelsesloven, lov om miljø og  \r\n\r\n genteknologi, lov om kemiske stoffer og produkter, havmiljøloven og  \r\n\r\n vandforsyningsloven samt anden lovgivning, der tillægger nævnet kompetence.  \r\n\r\n</P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Miljøklagenævnet består af en formand, en eller  \r\n\r\n flere stedfortrædere for denne og et antal beskikkede, sagkyndige medlemmer.  \r\n\r\n</P>  \r\n\r\n<P CLASS=STK> <I>Stk. 2. </I> Afgørelsen i den enkelte sag træffes af  \r\n\r\n formanden eller en stedfortræder (ankechef) samt 2 eller 4 beskikkede  \r\n\r\n medlemmer. </P>  \r\n\r\n<P CLASS=STK> <I>Stk. 3. </I> Når formanden under hensyn til nævnets arbejde  \r\n\r\n finder det påkrævet, kan han bestemme, at en fuldmægtig, der er knyttet til  \r\n\r\n nævnet, og som opfylder de almindelige betingelser for at være dommer,  \r\n\r\n midlertidig skal deltage i afgørelsen af klager, som stedfortræder for  \r\n\r\n formanden. </P>  \r\n\r\n<P CLASS=STK> <I>Stk. 4. </I> Afgørelser i Miljøklagenævnet træffes ved  \r\n\r\n stemmeflerhed. </P>  \r\n\r\n<P CLASS=STK> <I>Stk. 5. </I> Formanden kan i særlige tilfælde træffe  \r\n\r\n afgørelse på nævnets vegne, jf. miljøbeskyttelseslovens § 106, stk. 3.  \r\n\r\n Formanden kan herunder afvise realitetsbehandling, </P>  \r\n\r\n<UL CLASS=PLAIN-LIST>  \r\n\r\n<LI>1) hvis klagen er indkommet efter klagefristens udløb, </LI>  \r\n\r\n<LI>2) hvis der ikke foreligger klageberettigelse, </LI>  \r\n\r\n<LI>3) hvis det er utvivlsomt, at nævnet ikke har kompetence til at behandle  \r\n\r\n sagen, herunder hvis en sag efter miljøbeskyttelsesloven ikke kan antages at  \r\n\r\n være større eller principiel, jf. lovens § 103, stk. 1, nr. 2, eller </LI>  \r\n\r\n<LI>4) hvis der anmodes om genoptagelse af en sag, der allerede er afgjort af  \r\n\r\n nævnet. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Intet medlem af Miljøklagenævnet må deltage i  \r\n\r\n behandlingen af en sag, hvis der foreligger omstændigheder, som er egnede til  \r\n\r\n at vække tvivl om vedkommendes upartiskhed, jf. forvaltningslovens § 3. </P>  \r\n\r\n<P CLASS=STK> <I>Stk. 2. </I> Et medlem, der er bekendt med, at der for den  \r\n\r\n pågældendes vedkommende foreligger forhold som nævnt i stk. 1, skal snarest  \r\n\r\n underrette Miljøklagenævnets formand. </P>  \r\n\r\n<P CLASS=STK> <I>Stk. 3. </I> Spørgsmålet om, hvorvidt en person er inhabil,  \r\n\r\n afgøres af Miljøklagenævnets formand. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Formanden bestemmer under hensyn til sagens  \r\n\r\n karakter, hvilke beskikkede medlemmer, der skal deltage i en sags behandling,  \r\n\r\n herunder om antallet skal være 2 eller 4. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Fordelingen af sager mellem formanden og  \r\n\r\n ankecheferne bestemmes af formanden i samråd med ankecheferne. </P>  \r\n\r\n<P CLASS=STK> <I>Stk. 2. </I> I sager, der efter stk. 1 er fordelt til en  \r\n\r\n ankechef, varetager denne de beføjelser, der ifølge bekendtgørelsen er  \r\n\r\n henlagt til formanden. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Klage skal indgives skriftligt til  \r\n\r\n Miljøklagenævnet, og i skrivelsen bør angives de synspunkter, som klagen  \r\n\r\n støttes på. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Formanden giver meddelelse om klagens indgivelse  \r\n\r\n til de personer, virksomheder eller andre, der tidligere har været part i  \r\n\r\n sagen, samt til de myndigheder, som har truffet afgørelse i denne. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Den eller de myndigheder, der har behandlet  \r\n\r\n sagen i en tidligere instans, skal omgående stille det materiale, der er  \r\n\r\n indgået i sagens bedømmelse, til rådighed for Miljøklagenævnet. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Oplysninger, som en klager ønsker tilført sagen  \r\n\r\n og taget i betragtning ved Miljøklagenævnets behandling af denne, skal  \r\n\r\n indgives samtidig med klageskrivelsen eller inden for en af formanden fastsat  \r\n\r\n frist. </P>  \r\n\r\n<P CLASS=STK> <I>Stk. 2. </I> Formanden bestemmer i øvrigt, hvilke  \r\n\r\n oplysninger og udtalelser der bør indhentes, før sagen forelægges de  \r\n\r\n beskikkede medlemmer. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Formanden forelægger sagen for de beskikkede  \r\n\r\n medlemmer, idet han stiller forslag om, hvorledes sagen videre skal  \r\n\r\n behandles. Formanden kan stille forslag om, at sagen afgøres i  \r\n\r\n overensstemmelse med et samtidig fremsendt udkast til afgørelse uden  \r\n\r\n afholdelse af møde. </P>  \r\n\r\n<P CLASS=STK> <I>Stk. 2. </I> Såfremt et af de beskikkede medlemmer ønsker  \r\n\r\n det, skal formanden indkalde til et møde i sagen. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Nævnet bestemmer, om en sag bør forhandles  \r\n\r\n mundtligt med deltagelse af sagens parter, og om der bør foretages  \r\n\r\n besigtigelse, eventuelt ved et medlem af eller en medarbejder i nævnet. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Miljøklagenævnet kan afgøre sagen, selv om der  \r\n\r\n for nævnet er fremkommet oplysninger, der ikke har foreligget i en tidligere  \r\n\r\n instans. Sagen bør dog hjemvises til fornyet behandling i en tidligere  \r\n\r\n instans, hvis der fremkommer nye oplysninger eller påstande, der på afgørende  \r\n\r\n måde ændrer sagens karakter. </P>  \r\n\r\n<P CLASS=STK> <I>Stk. 2. </I> En klager kan på et hvilket som helst  \r\n\r\n tidspunkt, inden nævnets endelige afgørelse foreligger, frafalde sin klage. I  \r\n\r\n så fald bortfalder sagen for nævnet, med mindre sagen er påklaget fra anden  \r\n\r\n side. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Nævnets afgørelser udfærdiges skriftligt. Der  \r\n\r\n kan med hensyn til sagens omstændigheder i det mulige omfang henvises til  \r\n\r\n redegørelse i en tidligere instans, således at afgørelsen kun i summarisk  \r\n\r\n form gengiver de oplysninger, der har foreligget ved en tidligere instans.  \r\n\r\n</P>  \r\n\r\n<P CLASS=STK> <I>Stk. 2. </I> Nævnets formand kan til enhver tid berigtige  \r\n\r\n åbenlyse skrivefejl, som vedrører ord, navne eller tal, blotte regnefejl samt  \r\n\r\n sådanne fejl og forglemmelser, som alene vedrører afgørelsens form. Den  \r\n\r\n berigtigede afgørelse træder i stedet for den oprindelige. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Det skal af afgørelsen fremgå, hvilke medlemmer  \r\n\r\n der har medvirket ved sagens behandling. </P>  \r\n\r\n<P CLASS=STK> <I>Stk. 2. </I> Har et medlem af nævnet et standpunkt, der  \r\n\r\n afviger fra flertallets, anføres navnet på den pågældende og begrundelsen for  \r\n\r\n standpunktet i nævnets afgørelse. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Miljøklagenævnets medlemmer og andre, der  \r\n\r\n deltager i eller yder bistand ved sagsbehandlingen, er underkastet  \r\n\r\n tavshedspligt, jf. forvaltningslovens § 27. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Personer, der beskikkes som medlemmer af  \r\n\r\n Miljøklagenævnet, skal udtræde af nævnet fra udgangen af den måned, hvori de  \r\n\r\n fylder 70 år. </P>  \r\n\r\n<P CLASS=STK> <I>Stk. 2. </I> Medlemmet kan dog færdigbehandle verserende  \r\n\r\n sager, som medlemmet er udpeget til at behandle. </P>  \r\n\r\n<P CLASS=STK> <I>Stk. 3. </I> Udløber et medlems beskikkelsesperiode, og  \r\n\r\n genbeskikkes medlemmet ikke, kan medlemmet dog færdigbehandle verserende  \r\n\r\n sager, som medlemmet er udpeget til at behandle. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Bekendtgørelsen træder i kraft 1. januar 1992.  \r\n\r\n Samtidig ophæves bekendtgørelse nr. 728 af 28. december 1982 og  \r\n\r\n bekendtgørelse nr. 18 af 11. januar 1980. </P>  \r\n\r\n<P CLASS=STK> <I>Stk. 2. </I> Endvidere ophæves bekendtgørelse nr. 304 af 17.  \r\n\r\n juni 1983 og bekendtgørelse nr. 361 af 20. juli 1983. Disse bekendtgørelser  \r\n\r\n finder dog fortsat anvendelse ved nævnets behandling af sager, der inden den  \r\n\r\n 1. januar 1992 er indbragt for nævnet i medfør af lov om by- og landzoner og  \r\n\r\n lov om sommerhuse og campering m.v., jf. § 66 i lov nr. 388 af 6. juni 1991  \r\n\r\n om planlægning. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Miljøministeriet, den 16. december 1991  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Per Stig Møller </P>  \r\n\r\n<P CLASS=MINISTER ALIGN=RIGHT>/ Hans Jurgen Stehr </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/12/1991"
        },
        {
            "displayName": "Accession",
            "displayValue": "B19910086205"
        },
        {
            "displayName": "Entydig dokumentidentifikation",
            "displayValue": "CM007560"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "31/07/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "862"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "16/12/1991"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Miljømin. j.nr. D 21001-0030"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}