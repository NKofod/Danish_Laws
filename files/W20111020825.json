{
    "id": 153508,
    "title": "Ankestyrelsens principafgørelse 171-11 om arbejdsskade - tabsbegrænsningspligt - tab af erhvervsevne",
    "documentTypeId": "240",
    "isSagsforlobPeriodValid": true,
    "shortName": "KEN nr 10208 af 04/10/2011",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 171-11 om arbejdsskade - tabsbegrænsningspligt - tab af erhvervsevne</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ved spørgsmål om erstatning for tab af erhvervsevne gælder generelt, at skadelidte har pligt til at begrænse sit tab ved at lade sig omskole eller påtage sig ethvert arbejde, som med rimelighed kan forlanges med arbejdsskadens følger. Myndighederne har mulighed for at nedsætte eller lade erstatningen bortfalde, hvis skadelidte ikke har overholdt tabsbegrænsningspligten.</p>\r\n   <p class=\"TekstGenerel\">I særlige tilfælde kan adgangen til at nedsætte erstatningen bortfalde på grund af sagens konkrete omstændigheder, uanset at tabsbegrænsningspligten ikke er overholdt.</p>\r\n   <p class=\"TekstGenerel\">Ankestyrelsen har i en konkret sag vurderet, at manglende iagttagelse af tabsbegrænsningspligten i dette tilfælde ikke kunne medføre nedsættelse af erstatningen. Ankestyrelsen vurderede, at skadelidte ved sin revalidering fra pædagogmedhjælper til pædagog ikke havde iagttaget sin tabsbegrænsningspligt. Styrelsen lagde vægt på, at skadelidte i forbindelse med den kommunale behandling havde fået afslag på denne revalidering, da den fandtes uforenelig med skadelidtes rygskade. Ankestyrelsen lagde endvidere vægt på, at skadelidte i forbindelse med den kommunale behandling havde tilkendegivet, at hun på sigt nok ville få besvær med at arbejde med børn.</p>\r\n   <p class=\"TekstGenerel\">Ankestyrelsen vurderede imidlertid, at der ikke kunne lægges vægt på den manglende overholdelse af tabsbegrænsningspligten, da skadelidte havde informeret om revalideringen, og hverken forsikringsselskab eller Arbejdsskadestyrelsen ved de efterfølgende afgørelser havde gjort bemærkninger derom. At skadelidte indenfor et andet lovområde ved den kommunale behandling havde fået afslag på revalidering til pædagog, var ikke tilstrækkeligt til, at skadelidte kunne antages at være klar over konsekvenserne af den uhensigtsmæssige revalidering i arbejdsskadesikringsmæssig henseende.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsskadesikring - lovbekendtgørelse nr. 848 af 7. september 2009 - § 17</p>\r\n<p>\r\n   <span class=\"Bold\">Note:</span>\r\n</p>\r\n<p>Resuméet til denne Principafgørelse er ændret den 1. februar 2012</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i principielt ankemøde truffet afgørelse i din sag vedrørende spørgsmålet om erstatning for tab af erhvervsevne som følge af arbejdsskaden den 21. august 2001.</p>\r\n<p>Vi har behandlet sagen principielt for at afklare praksis i forhold til spørgsmålet om tabsbegrænsningspligt i forbindelse med erstatning for tab af erhvervsevne i tilfælde, hvor skadelidte revaliderer sig til et uhensigtsmæssigt erhverv i forhold til arbejdsskadens følger.</p>\r\n<p>Resultatet er:</p>\r\n<p>· Du har ikke ret til erstatning for tab af erhvervsevne</p>\r\n<p>Vi er således kommet til samme resultat som Arbejdsskadestyrelsen.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen om erstatning for tab af erhvervsevne</span>\r\n</p>\r\n<p>Vi vurderer, at du ved at blive revalideret til pædagog ikke har iagttaget din almindelige erstatningsretlige tabsbegrænsningspligt. Vi vurderer samtidig, at vi ikke kan lægge vægt på dette forhold, da du ikke tidligere er blevet orienteret om pligten til at begrænse dit tab. Vi vurderer imidlertid, at der ikke er dokumentation for et erhvervsevnetab på mindst 15 procent.</p>\r\n<p>Der udbetales erstatning for tab af erhvervsevne, hvis arbejdsskaden har medført nedsat evne til at skaffe sig indtægt ved arbejde. Der gives ikke erstatning, hvis erhvervsevnen er nedsat med mindre end 15 procent.</p>\r\n<p>Indenfor erstatningsretten gælder der en almindelig grundsætning om tabsbegrænsningspligt. Det betyder, at man som skadelidt har en pligt til at forsøge at begrænse sit tab. Ved manglende iagttagelse af tabsbegrænsningspligten, kan der ske modregning svarende til, hvad tabet kunne have været begrænset med.</p>\r\n<p>I arbejdsskadesikringsloven kommer tabsbegrænsningspligten til udtryk ved, at der ved udmålingen af erstatningen for tab af erhvervsevne tages hensyn til den tilskadekomnes muligheder for at skaffe sig indtægt ved sådant arbejde, som med rimelighed kan forlanges af den pågældende efter dennes evner, uddannelse, alder og muligheder for erhvervsmæssig omskoling eller optræning.</p>\r\n<p>Du havde på tidspunktet for arbejdsskadens indtræden arbejdet som ufaglært pædagogmedhjælper i en periode på omkring 7 år. Du var 25 år gammel på skadestidspunktet, og havde dermed en meget ung alder i forhold til arbejdsmarkedet. Der kunne derfor stilles krav om omskoling eller revalidering til områder, hvor du i dag ikke ville have et tab som følge af arbejdsskaden. Vi bemærker, at tabsbegrænsningspligten efter omstændighederne også omfatter omskoling til områder, som ikke har den skadelidtes primære interesse.</p>\r\n<p>Det fremgår af de kommunale oplysninger, at du havde et stærkt ønske om at arbejde som pædagog. Da din kommune gav afslag på revalidering til pædagog, fordi man fandt uddannelsen urealistisk på grund af din arbejdsskade, en afgørelse som blev stadfæstet af statsamtet, flyttede du til nabokommunen. Du fik her tildelt revalidering til pædagog.</p>\r\n<p>Vi vurderer, at du ved at blive revalideret fra pædagogmedhjælper til pædagog ikke har iagttaget din tabsbegrænsningspligt i overensstemmelse med arbejdsskadesikringslovens bestemmelser.</p>\r\n<p>Vi har lagt vægt på, at du blev advaret om uhensigtsmæssigheden ved netop denne revalidering ved den kommunale behandling, ligesom du selv ifølge de kommunale oplysninger var klar over, at du på sigt formentlig ville have problemer med at arbejde med børn. Det fremgår desuden af dine besvarelser af spørgeskemaerne til Arbejdsskadestyrelsen, at du siden år 2007 ikke har forventet at kunne arbejde indenfor det pædagogiske fag i fuldt omfang.</p>\r\n<p>Vi vurderer imidlertid, at vi ikke kan lægge vægt på den manglende iagttagelse af tabsbegrænsningspligten, idet du ikke tidligere er blevet informeret om denne pligt af en myndighed eller et selskab, som behandler arbejdsskader, ligesom du løbende har modtaget erstatning for tab af erhvervsevne siden 2004. Vi har ikke haft disse afgørelser om erhvervsevnetab til prøvelse.</p>\r\n<p>Vi finder, at der på nuværende tidspunkt ikke er dokumentation for et erhvervsevnetab som følge af arbejdsskaden.</p>\r\n<p>Vi har lagt vægt på, at AA forbund overfor os har oplyst, at en pædagogmedhjælper med din anciennitet i AA by ville være indplaceret på overenskomstens løntrin 22. Med pension og ATP medfører det en forventet indkomst i år 2010 på cirka 293.000 kroner.</p>\r\n<p>Vi vurderer, at du med din revalidering har mulighed for at søge beskæftigelse indenfor andre pædagogiske områder, hvor du vil kunne arbejde i et omfang, hvor der ikke vil være et tab som følge af arbejdsskaden på 15 procent eller mere i forhold til den indkomst, du i dag ville have haft på cirka 293.000 kroner såfremt arbejdsskaden ikke var sket. Vi vurderer, at du også med arbejdsskadens følger vil kunne varetage for eksempel pædagogarbejde med ældre børn eller voksne. Vi bemærker i den anledning, at du fortsat har en pligt til at begrænse dit tab i videst mulige omfang.</p>\r\n<p>Du har derfor ikke ret til erstatning for tab af erhvervsevne.</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>Din advokat har påklaget Arbejdsskadestyrelsens afgørelse og anført, at det ikke er korrekt, at du ikke har fået job. Advokaten anfører, at du har fået ansættelse, men at du på grund af arbejdsskaden ikke kan klare mere end 30 timer ugentligt. Din advokat vedlægger ansættelseskontrakt samt lønspecifikation for januar 2010.</p>\r\n<p>Vi henviser i det hele til begrundelsen ovenfor.</p>\r\n<p>\r\n   <span class=\"Bold\">Oplysningerne i sagen</span>\r\n</p>\r\n<p>Vi har afgjort sagen på grundlag af</p>\r\n<p>· De oplysninger, som forelå, da Arbejdsskadestyrelsen traf afgørelse i sagen</p>\r\n<p>· Arbejdsskadestyrelsens afgørelse af 22. februar 2010. Ved denne afgørelse fik du nedsat din løbende erstatning for tab af erhvervsevne til under 15 procent.</p>\r\n<p>· Klagen til Ankestyrelsen</p>\r\n<p>· Arbejdsskadestyrelsens brev om genvurdering</p>\r\n<p>· Akter fra AA Jobcenter, modtaget i Ankestyrelsen den 14. april 2011</p>\r\n<p>· Telefonrapport af 16. maj 2011</p>\r\n<p>· Skatteoplysninger fra SKAT, R75 for 2010</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20111020825"
        },
        {
            "displayName": "Entydig dokumentidentifikation",
            "displayValue": "BS006310"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10208"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "04/10/2011"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1002303-10"
        },
        {
            "displayName": "Stikord",
            "displayValue": "171-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}