{
    "id": 50491,
    "title": "Bestemmelser om faldskærmsspring ",
    "documentTypeId": "60",
    "isSagsforlobPeriodValid": false,
    "shortName": "BEK nr 17060 af 21/01/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om faldskærmsspring </H1>  \r\n\r\n<P></P>  \r\n\r\n<P>I medfør af § 149. stk. 10, samt § 151, stk. 2, i lov om luftfart, jf.  \r\n\r\n lovbekendtgørelse nr. 408 af 11. september 1985, fastsætter Statens  \r\n\r\n Luftfartsvæsen herved efter bemyndigelse fra Trafikministeriet, jf.  \r\n\r\n bekendtgørelse nr. 161 af 20. april 1971 vedrørende benyttelse af faldskærme,  \r\n\r\n følgende: </P>  \r\n\r\n<P CLASS=PUNKT> <B>1.</B> Referencedokumenter </P>  \r\n\r\n<P>1.1 BL 5-3, Bestemmelser om civile flyveopvisninger, seneste udgave. </P>  \r\n\r\n<P>1.2 BL 7-1, Lufttrafikregler, seneste udgave. </P>  \r\n\r\n<P>1.3 Aeronautical Chart - ICAO/RDAF, Danmark 1:500.000, seneste udgave.  \r\n\r\n</P>  \r\n\r\n<P> <I>Anm.: Kortet kan købes ved henvendelse til Statens Luftfartsvæsen,  \r\n\r\n Luftfartsinformationstjenesten, Ellebjergvej 50, 2450 København SV. </I></P>  \r\n\r\n<P CLASS=PUNKT> <B>2.</B> Definitioner </P>  \r\n\r\n<P> <I>AFIS (Aerodrome Flight Information Service):</I>  </P>  \r\n\r\n<P>Flyvepladsflyveinformationstjeneste. </P>  \r\n\r\n<P> <I>Faldskærmsspringer:</I>  </P>  \r\n\r\n<P>En person, som foretager et planlagt faldskærmsspring, selvstændigt eller  \r\n\r\n med passager, fra et luftfartøj. </P>  \r\n\r\n<P> <I>Flyvekontrolenhed (Air Traffic Control Unit):</I>  </P>  \r\n\r\n<P>Fællesbetegnelse omfattende kontrolcentral, indflyvningskontrol eller  \r\n\r\n kontroltårn. </P>  \r\n\r\n<P> <I>Flyveopvisning:</I>  </P>  \r\n\r\n<P>Ethvert arrangement, hvortil offentligheden tilbydes adgang, og hvor  \r\n\r\n luftfartøjers manøvredygtighed demonstreres i luften, og/eller hvor der  \r\n\r\n udføres faldskærmsspring. </P>  \r\n\r\n<P> <I>Flyveopvisning, civil:</I>  </P>  \r\n\r\n<P>En flyveopvisning, der ikke arrangeres af militære myndigheder. </P>  \r\n\r\n<P> <I>Flyveplads, offentlig:</I>  </P>  \r\n\r\n<P>En flyveplads, der er godkendt af Statens Luftfartsvæsen, og som på  \r\n\r\n nærmere fastsatte vilkår er åben for offentligheden. </P>  \r\n\r\n<P> <I>Springleder:</I>  </P>  \r\n\r\n<P>En person, som er ansvarlig for, at de betingelser, der er knyttet til  \r\n\r\n faldskærmsspring i forbindelse med flyveopvisninger, overholdes. </P>  \r\n\r\n<P> <I>Trafikinformationsområde (Traffic Information Area - TIA):</I>  </P>  \r\n\r\n<P>Et nærmere afgrænset, ikke-kontrolleret luftrum, der strækker sig opefter  \r\n\r\n fra en nærmere fastsat grænse over jordens eller vandets overflade til en  \r\n\r\n nærmere fastsat øvre grænse, og som er oprettet i tilknytning til en  \r\n\r\n trafikinformationszone. </P>  \r\n\r\n<P> <I>Trafikinformationszone (Traffic Information Zone -TIZ):</I>  </P>  \r\n\r\n<P>Et nærmere afgrænset, ikke-kontrolleret luftrum, der strækker sig opefter  \r\n\r\n fra jordens eller vandets overflade til en nærmere angivet øvre grænse, og  \r\n\r\n som er oprettet omkring en ikke-kontrolleret flyveplads. </P>  \r\n\r\n<P> <I>Trafikzone (Aerodrome Traffic Zone - ATZ):</I>  </P>  \r\n\r\n<P>Et nærmere afgrænset luftrum, oprettet omkring en flyveplads til  \r\n\r\n beskyttelse af flyvepladstrafik. </P>  \r\n\r\n<P CLASS=PUNKT> <B>3.</B> Anvendelsesområde </P>  \r\n\r\n<P>Denne BL fastsætter bestemmelser for faldskærmsspring fra et luftfartøj  \r\n\r\n under flyvning over dansk område, bortset fra faldskærmsspring, der foretages  \r\n\r\n i nødsituationer. </P>  \r\n\r\n<P CLASS=PUNKT> <B>4.</B> Generelt </P>  \r\n\r\n<P>4.1 Faldskærmsspringeren er ansvarlig for, </P>  \r\n\r\n<P>a. at sigtbarhed og afstand til skyer ved spring i perioden, hvor VFR-DAG  \r\n\r\n flyvning er tilladt, opfylder kravene, der er anført i BL 7-1, Kapitel 4, til  \r\n\r\n VFR-flyvning, </P>  \r\n\r\n<P>b. at sigtbarheden ved spring uden for perioden, hvor VFR-DAG flyvning er  \r\n\r\n tilladt, er mindst 8 km, og afstanden til skyer mindst 1,5 km vandret og 300  \r\n\r\n m lodret, </P>  \r\n\r\n<P>c. at vedkommende ved spring i perioden fra solnedgang til solopgang bærer  \r\n\r\n et fast, hvidt lys, der er synligt hele horisonten rundt, </P>  \r\n\r\n<P>d. at der ved spring uden for perioden, hvor VFR-DAG-flyvning er tilladt,  \r\n\r\n er etableret et lysarrangement for at markere landingsstedet, </P>  \r\n\r\n<P>e. at springet ikke foretages med henblik på landing i tæt bebyggede  \r\n\r\n områder, herunder sommerhusområder og beboede campingpladser, samt områder,  \r\n\r\n hvor et større antal mennesker er samlet i fri luft, medmindre kravene, der  \r\n\r\n er anført i afsnit 8 i denne BL, er opfyldt, </P>  \r\n\r\n<P>f. at andre ikke udsættes for fare eller ulempe ved springet, samt </P>  \r\n\r\n<P>g. at de bestemmelser, der er fastsat i afsnit 6 og afsnit 7, overholdes.  \r\n\r\n</P>  \r\n\r\n<P>4.2 Luftfartøjschefen skal have erhvervet en flyvetid som luftfartøjschef  \r\n\r\n på mindst 150 timer på et luftfartøj af den pågældende kategori. </P>  \r\n\r\n<P>4.3 Luftfartøjschefen er ansvarlig for, </P>  \r\n\r\n<P>a. at faldskærmsspring kun foretages fra et luftfartøj, der ifølge dets  \r\n\r\n luftdygtighedsbevis må anvendes hertil, </P>  \r\n\r\n<P>b. at udspring inden for København Special Rules Area (SRA) kun finder  \r\n\r\n sted efter forud indhentet tilladelse fra den pågældende flyvekontrolenhed,  \r\n\r\n hvorved bemærkes, at en sådan tilladelse vil være afhængig af  \r\n\r\n trafikforholdene, </P>  \r\n\r\n<P>c. at udspring i andet kontrolleret luftrum kun finder sted efter forud  \r\n\r\n indhentet tilladelse fra den pågældende flyvekontrolenhed samt </P>  \r\n\r\n<P>d. at udspring inden for trafikinformationszoner,  \r\n\r\n trafikinformationsområder og trafikzoner kun finder sted efter forud truffet  \r\n\r\n aftale med den pågældende lufttrafiktjenesteenhed. </P>  \r\n\r\n<P> <I>Anm.: Special Rules Area, kontrolleret luftrum,  \r\n\r\n trafikinformationszoner, trafikinformationsområder og trafikzoner fremgår af  \r\n\r\n Aeronautical Chart ICAO/RDAF Danmark. </I></P>  \r\n\r\n<P>4.4 Springlederen er ansvarlig for overholdelsen af de bestemmelser, der  \r\n\r\n er fastsat for faldskærmsspring under flyveopvisninger, jf. afsnit 8. </P>  \r\n\r\n<P CLASS=PUNKT> <B>5.</B> Uddannelse </P>  \r\n\r\n<P>5.1 Grunduddannelsen af faldskærmsspringere skal foregå efter Dansk  \r\n\r\n Faldskærms Unions, British Parachute Association's eller United States  \r\n\r\n Parachute Association's uddannelsesbestemmelser. </P>  \r\n\r\n<P>5.2 Erhvervsmæssig uddannelse af faldskærmsspringere kræver tilladelse fra  \r\n\r\n Statens Luftfartsvæsen. </P>  \r\n\r\n<P CLASS=PUNKT> <B>6.</B> Sikkerhedsbestemmelser </P>  \r\n\r\n<P>6.1 Faldskærmsspringeren skal bære hoved- og redningsskærm. </P>  \r\n\r\n<P>6.2 Udløsning af hovedskærm skal foregå således, at denne er bærende  \r\n\r\n mindst 600 m over landingsstedet. </P>  \r\n\r\n<P>6.3 Er der risiko for landing i vand, skal springeren bære egnet  \r\n\r\n svømmevest. Foretages faldskærmsspring således, at der med forsæt landes i  \r\n\r\n vand, skal der forefindes en båd til bjærgning af springeren. </P>  \r\n\r\n<P>6.4 Ved udspring fra større højder end 20.000 ft (6.100 m) skal ilt  \r\n\r\n anvendes under springet. </P>  \r\n\r\n<P>6.4.1 Under flyvning i udspringshøjden skal ilt anvendes i flyet </P>  \r\n\r\n<P>a. i en hvilken som helst periode ud over 30 minutter, når flyvehøjden er  \r\n\r\n mellem 10.000 ft (3.050 m) og 13.000 ft (3.950 m), og </P>  \r\n\r\n<P>b. når flyvehøjden er over 13.000 ft (3.950 m). </P>  \r\n\r\n<P CLASS=PUNKT> <B>7.</B> Springområder på offentlige flyvepladser </P>  \r\n\r\n<P>7.1 Faldskærmsspring, der foretages nærmere end 5 km fra banen/banerne på  \r\n\r\n en offentlig flyveplads, som angivet på Geodætisk Instituts kort (1:25.000  \r\n\r\n eller 1:50.000), skal foregå efter retningslinier, der er godkendt af Statens  \r\n\r\n Luftfartsvæsen. </P>  \r\n\r\n<P>7.1.1 Der skal tillige foreligge tilladelse fra flyvepladsens ledelse til,  \r\n\r\n at flyvepladsen benyttes til faldskærmsspring. </P>  \r\n\r\n<P>7.2 Faldskærmsspring på en offentlig flyveplads skal i øvrigt foregå i  \r\n\r\n henhold til følgende retningslinier: </P>  \r\n\r\n<P>a. Springområdet skal være beliggende uden for bane og taxivejsystemets  \r\n\r\n sikkerhedszoner samt fri af banernes ud- og indflyvningszoner. </P>  \r\n\r\n<P>b. Springområdet skal være placeret mindst 100 m fra flyvepladsens  \r\n\r\n tilskuerpladser, flyparkeringsområdet, hangarer og offentlige veje. </P>  \r\n\r\n<P>c. Færdsel til og fra springområdet skal kunne foregå fri af baner og  \r\n\r\n sikkerhedszoner. </P>  \r\n\r\n<P>d. Medmindre der anvendes springgrav, skal springområdet være afmærket med  \r\n\r\n et orange kryds. De to flager, der udgør krydset, skal mindst være 1 m brede  \r\n\r\n og 3 m lange. </P>  \r\n\r\n<P>e. På betjente flyvepladser, hvor der er etableret radiostation, skal  \r\n\r\n denne være bemandet under springaktivitet, der finder sted i flyvepladsens  \r\n\r\n etablerede tjenestetid. </P>  \r\n\r\n<P>f. Springaktiviteten skal på betjente flyvepladser til- og afmeldes hos  \r\n\r\n flyvepladsens ledelse, hvis virksomheden finder sted i flyvepladsens  \r\n\r\n etablerede tjenestetid. </P>  \r\n\r\n<P>7.3 Ansøgning om godkendelse af et springområde nærmere end 5 km fra  \r\n\r\n banen/banerne på en offentlig flyveplads skal indsendes til Statens  \r\n\r\n Luftfartsvæsen og være vedlagt </P>  \r\n\r\n<P>a. kort i målestok 1:4.000, der viser områdets placering, og oversigtskort  \r\n\r\n i målestok 1:25.000 eller 1:50.000 samt </P>  \r\n\r\n<P>b. skriftlig tilladelse fra områdets ejer/bruger. </P>  \r\n\r\n<P>7.4 Statens Luftfartsvæsen kan kræve oprettet særligt regulativ for  \r\n\r\n springaktivitet på de områder, der er nævnt i pkt. 7.3. </P>  \r\n\r\n<P>7.5 Påbud meddelt af flyvepladsens ledelse eller dennes stedfortræder på  \r\n\r\n baggrund af et skøn om, hvorvidt springaktiviteten er til gene for den øvrige  \r\n\r\n flyvepladstrafik, skal efterkommes af faldskærmsspringeren. </P>  \r\n\r\n<P>7.6 Tilladelse meddelt af Statens Luftfartsvæsen kan tilbagekaldes, hvis  \r\n\r\n forholdene taler herfor. </P>  \r\n\r\n<P CLASS=PUNKT> <B>8.</B> Bestemmelser for faldskærmsspring under civile  \r\n\r\n flyveopvisninger </P>  \r\n\r\n<P>8.1 Der skal udpeges en springleder. Springlederen skal opfylde de  \r\n\r\n kvalifikationskrav, der er anført i pkt. 8.2, nr. 9 og nr. 10. </P>  \r\n\r\n<P>8.2 Inden faldskærmsspring påbegyndes, skal følgende betingelser være  \r\n\r\n opfyldt: </P>  \r\n\r\n<P CLASS=PUNKT> <B>1.</B> Politimesterens tilladelse skal foreligge. </P>  \r\n\r\n<P CLASS=PUNKT> <B>2.</B> Ejerens tilladelse til anvendelse af de planlagte  \r\n\r\n og alternative springområder skal foreligge. </P>  \r\n\r\n<P CLASS=PUNKT> <B>3.</B> Tilskuerpladserne skal være effektivt afspærret og  \r\n\r\n bevogtet. </P>  \r\n\r\n<P CLASS=PUNKT> <B>4.</B> Springområdet skal være uden hindringer og udgøre  \r\n\r\n et areal, der kan indeholde en cirkel med radius på mindst 30 m, hvis der  \r\n\r\n findes et eller flere alternative springområder af mindst samme størrelse.  \r\n\r\n</P>  \r\n\r\n<P CLASS=PUNKT> <B>5.</B> Springområdet skal være uden hindringer og udgøre  \r\n\r\n et areal, der kan indeholde en cirkel med en radius på mindst 100 m, hvis der  \r\n\r\n ikke findes alternative springområder, som angivet under pkt. 4. </P>  \r\n\r\n<P CLASS=PUNKT> <B>6.</B> Springområdets centrum skal være tydeligt markeret.  \r\n\r\n</P>  \r\n\r\n<P CLASS=PUNKT> <B>7.</B> Springområdet skal holdes frit for uvedkommende  \r\n\r\n personer, og vindhastigheden ved jorden må højst være 8 m/sek. (15 kts). </P>  \r\n\r\n<P CLASS=PUNKT> <B>8.</B> Faldskærmsspringeren skal være udstyret med styrbar  \r\n\r\n hovedskærm med en faldhastighed på højst 5,5 m/sek. og egendrift på mindst  \r\n\r\n 8,0 m/sek. samt være udstyret med styrbar redningsskærm, visuel højdemåler  \r\n\r\n eller akustisk højdeindikator. </P>  \r\n\r\n<P CLASS=PUNKT> <B>9.</B> Faldsskærmsspringeren skal have udført mindst 150  \r\n\r\n faldskærmsspring med styrbar hovedskærm af samme type som den anvendte. </P>  \r\n\r\n<P CLASS=PUNKT> <B>10.</B> Faldskærmsspringeren skal have udført mindst 10  \r\n\r\n faldskærmsspring inden for de sidste 6 måneder af den sværhedsgrad, der agtes  \r\n\r\n udført. Ingen af disse spring må have afveget mere end 10 m fra et udlagt  \r\n\r\n landingsmærke. </P>  \r\n\r\n<P>8.3 Ved udøvelse af faldskærmsspring skal der være tegnet  \r\n\r\n ansvarsforsikring, hvor forsikringssummens størrelse skal være mindst  \r\n\r\n 50.000.000 kr. ved personskade og 1.500.000 kr. ved tingskade. Forsikringen  \r\n\r\n skal udtrykkeligt dække erstatningskrav for skade på trediemand som følge af  \r\n\r\n flyveopvisning. </P>  \r\n\r\n<P CLASS=PUNKT> <B>9.</B> Dispensation </P>  \r\n\r\n<P>Statens Luftfartsvæsen kan i særlige tilfælde dispensere fra  \r\n\r\n bestemmelserne i denne BL. </P>  \r\n\r\n<P CLASS=PUNKT> <B>10.</B> Klageadgang </P>  \r\n\r\n<P>Afgørelser truffet af Statens Luftfartsvæsen kan påklages til  \r\n\r\n Trafikministeriet. </P>  \r\n\r\n<P CLASS=PUNKT> <B>11.</B> Straf </P>  \r\n\r\n<P>Overtrædelse af bestemmelserne i afsnit 4 straffes med bøde eller hæfte.  \r\n\r\n</P>  \r\n\r\n<P CLASS=PUNKT> <B>12.</B> Ikrafttræden </P>  \r\n\r\n<P>12.1 Denne BL træder i kraft den 1. marts 1991. </P>  \r\n\r\n<P>12.2 Samtidig ophæves BL 9-1, 7. udgave af 15. maj 1983. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statens Luftfartsvæsen, den 21. januar  \r\n\r\n 1991 </I> </P>  \r\n\r\n<P CLASS=UNDERSKREVET-AF ALIGN=CENTER>V.K.H. Eggers </P>  \r\n\r\n<P CLASS=MINISTER ALIGN=RIGHT>/M. Dambæk </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19911706005"
        },
        {
            "displayName": "Entydig dokumentidentifikation",
            "displayValue": "CM009314"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "21/01/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17060"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "21/01/1991"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartstjeneste, jf BEK nr 161 af 20/04/1971"
        },
        {
            "displayName": "Ressortministeriets journalnummer",
            "displayValue": "13-0401/09001"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}