{
    "id": 76407,
    "title": "Skrivelse vedrørende matematik på matematisk-fysisk studentereksamensniveau ved GSK mv. (* 1) ",
    "documentTypeId": "200",
    "isSagsforlobPeriodValid": false,
    "shortName": "SKR nr 22172 af 05/08/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse vedrørende matematik på  \r\n\r\n matematisk-fysisk studentereksamensniveau ved GSK mv. (* 1) </H1>  \r\n\r\n<P></P>  \r\n\r\n<BR>  \r\n\r\n<P> Oversigt: </P>  \r\n\r\n<P> Gymnasiale suppleringskursus Matematik 2 . </P>  \r\n\r\n<P>Tilrettelæggelse: Halvårskursus med 10 timer om ugen eller som forsøg som  \r\n\r\n helårskursus med 5 timer om ugen (ialt ca. 200 timer). </P>  \r\n\r\n<P>Forudsætninger: Svarende til matematik som tilvalgsfag på hf. </P>  \r\n\r\n<P> Gymnasiale suppleringskursus Matematik 3 . </P>  \r\n\r\n<P>Tilrettelæggelse: Helårskursus med 12 timer om ugen (ialt ca. 480 timer).  \r\n\r\n</P>  \r\n\r\n<P>Forudsætninger: Svarende til matematik som fællesfag på hf eller matematik  \r\n\r\n på sproglig linje. </P>  \r\n\r\n<P> Gymnasiale suppleringskurser for flygtninge, matematisk-fysisk  linie.  \r\n\r\n</P>  \r\n\r\n<P>Tilrettelæggelse: Helårskursus med 5 timer om ugen (i alt ca. 200 timer).  \r\n\r\n</P>  \r\n\r\n<P>Forudsætninger: Niveau i matematik, der svarer til matematik på matematisk  \r\n\r\n linje (jvf. optagelsesbetingelser). </P>  \r\n\r\n<P> Matematik på niveau med matematisk-fysisk studentereksamen ved  \r\n\r\n  enkeltfagskurser . </P>  \r\n\r\n<P>Tilrettelæggelse: Helårskursus (i alt ca. 192 timer). </P>  \r\n\r\n<P>Forudsætninger: Svarende til matematik som tilvalgsfag på hf. </P>  \r\n\r\n<P> Matematik på matematisk-fysisk studentereksamensniveau ved  gymnasiale  \r\n\r\n suppleringskurser mv. </P>  \r\n\r\n<P> Formålet med undervisningen er, at kursisterne opnår kundskaber i  \r\n\r\n matematik, der ligger på samme niveau som for studenter fra gymnasiets  \r\n\r\n matematisk-fysiske gren, således at kursisterne på lige fod med disse kan  \r\n\r\n påbegynde uddannelser, hvori matematik indgår. </P>  \r\n\r\n<P>Kursisterne skal dels erhverve større fortrolighed med matematisk  \r\n\r\n tankegang og metode, herunder abstrakte begrebsdannelser og bevisførelse,  \r\n\r\n dels opnå en sikker beherskelse af et større antal metoder og teknikker og af  \r\n\r\n anvendelsen af disse til problemløsning. Undervisningen omfatter (nogle af -  \r\n\r\n jvf. afsnittet &#187;Undervisningens tilrettelæggelse&#171; s. 3-4) følgende  \r\n\r\n punkter: </P>  \r\n\r\n<P CLASS=PUNKT> <B>1.</B> Tal, ligninger og uligheder. Hele, rationale og  \r\n\r\n reelle tal og forskellige repræsentationer af disse. Regneregler for  \r\n\r\n rationale og reelle tal. Numerisk værdi. Regning med potenser og rødder.  \r\n\r\n Procentregning. </P>  \r\n\r\n<P>Løsning af åbne udsagn. Løsning af ligninger af 1. og 2. grad samt af to  \r\n\r\n ligninger med to ubekendte og tre ligninger med tre ubekendte. </P>  \r\n\r\n<P CLASS=PUNKT> <B>2.</B> Plan- og rumgeometri. Koordinatsystemet. Vektor i  \r\n\r\n planen og rummet, vektorers koordinater. Regning med vektorer, herunder  \r\n\r\n skalarprodukt af to vektorer. Tværvektor, vektorprodukt. Projektion af vektor  \r\n\r\n på vektor. </P>  \r\n\r\n<P>Analytisk beskrivelse af punktmængder i planen herunder linje, cirkel og  \r\n\r\n halvplan. Afstand mellem punkter og mellem punkt og linje. Skæring mellem  \r\n\r\n linjer og mellem linje og cirkel. Sinus, cosinus og tangens. Beregning af  \r\n\r\n sider og vinkler i trekanter. Areal af trekant og parallellogram. </P>  \r\n\r\n<P>Analytisk beskrivelse af punktmængder i rummet, herunder ret linje, </P>  \r\n\r\n<P>plan og kugleflade. Afstand, vinkel og skæring mellem to punktmængder </P>  \r\n\r\n<P>i rummet. </P>  \r\n\r\n<P CLASS=PUNKT> <B>3.</B> Funktioner. Funktion, sammensat og invers funktion,  \r\n\r\n forskellige måder at fastlægge en funktion på, det generelle  \r\n\r\n afbildningsbegreb. </P>  \r\n\r\n<P>Lineære og stykkevis lineære funktioner, eksponential- og  \r\n\r\n logaritmefunktioner samt potensfunktioner. </P>  \r\n\r\n<P>Løsning af ligninger og uligheder, hvori de nævnte funktioner indgår. </P>  \r\n\r\n<P CLASS=PUNKT> <B>4.</B> Infinitesimalregning. Funktionstilvækst,  \r\n\r\n grænseværdi, kontinuitet, billedmængde for kontinuerte funktioner.  \r\n\r\n Differenskvotient, sekant og tangent til en graf. Differentialkvotient,  \r\n\r\n approksimerende førstegradspolynomium. Regneregler for differentiation  \r\n\r\n herunder differentiation af sammensat og omvendt funktion. </P>  \r\n\r\n<P>Ekstremumsbestemmelse, monotoniforhold, værdimængde, eksempler på  \r\n\r\n bestemmelse af en funktions asymptotiske forhold. Eksempler på plane kurver  \r\n\r\n givet ved simple parameterfremstillinger. Hastigheds~ og accelerationsvektor.  \r\n\r\n</P>  \r\n\r\n<P>Stamfunktion, ubestemt og bestemt integral. Det bestemte integral som  \r\n\r\n grænseværdi for summer. Regneregler for ubestemte og bestemte integraler,  \r\n\r\n herunder partiel integration og integration ved substitution. Beregning af  \r\n\r\n arealer og rumfang ved integration. </P>  \r\n\r\n<P>Differentialligningerne y'= g(x), y'= ky, y'= y(b-ay), y'= f(x)g(x) samt  \r\n\r\n y'&#187;= ky. </P>  \r\n\r\n<P CLASS=PUNKT> <B>5.</B> Statistik og sandsynlighedsregning. Stokastisk  \r\n\r\n eksperiment. Observationssæt, diskrete og grupperede observationer. Grafiske  \r\n\r\n beskrivelsesmidler og statistiske deskriptorer. Fordeling; binomial- og  \r\n\r\n normalfordeling. A priori og frekventielle sandsynligheder,  \r\n\r\n sandsynlighedsfelt og stokastisk variabel. Regning med sandsynligheder for  \r\n\r\n hændelser. Betinget sandsynlighed og uafhængighed. Hypotesetest i  \r\n\r\n binomialfordelingen, fejl af 1. art. Normalfordelingsapproksimation til  \r\n\r\n binomialfordelingen. </P>  \r\n\r\n<P CLASS=PUNKT> <B>6.</B> Algoritmer med særligt henblik på numerisk analyse.  \r\n\r\n Algoritmer til bestemmelse af funktionsværdier, til nulpunktssøgning og til  \r\n\r\n numerisk integration. Eksempler på vurdering af sådanne algoritmer med hensyn  \r\n\r\n til fejl og effektivitet. </P>  \r\n\r\n<P CLASS=PUNKT> <B>7.</B> Keglesnit. Geometrisk definition af keglesnittene  \r\n\r\n parabel, ellipse og hyperbel. Brændpunkt, ledelinje, ekcentricitet, centrum,  \r\n\r\n akser og asymptoter. Ligning og parameterfremstilling for disse kurver. </P>  \r\n\r\n<P CLASS=PUNKT> <B>8.</B> Et studieorienteret forløb. Omfanget af dette  \r\n\r\n forløb skal være ca. 30 undervisningstimer. </P>  \r\n\r\n<P>Behandlingen af listens punkter 1.-6. følger bekendtgørelse og  \r\n\r\n undervisningsvejledning for &#187;Udkast til ny bekendtgørelse og  \r\n\r\n undervisningsvejledning for faget matematik på den matematiske linjes  \r\n\r\n matematisk-fysiske gren&#171; januar 1984, med tilhørende vejledende  \r\n\r\n eksempler på eksamensopgaver. </P>  \r\n\r\n<P> Undervisningens tilrettelæggelse </P>  \r\n\r\n<P>I. GSK Matematik 2 og matematik på niveau med matematisk-fysisk  \r\n\r\n studentereksamen ved enkeltfagskurser. </P>  \r\n\r\n<P>Emnelistens punkt 5. &#187;Statistik og sandsynlighedsregning&#171;  \r\n\r\n udelades helt af såvel undervisning som eksamen. </P>  \r\n\r\n<P>For GSK Matematik 2 kurser udelades desuden punkt 6. helt af såvel  \r\n\r\n undervisning som eksamen. </P>  \r\n\r\n<P>For kurser tilrettelagt som matematik på niveau med matematisk-fysisk  \r\n\r\n studentereksamen ved enkeltfagskurser udelades desuden punkt 7. helt af såvel  \r\n\r\n undervisning som eksamen. </P>  \r\n\r\n<P>Dele af emner henhørende under emnelistens andre punkter vil være  \r\n\r\n velkendte for kursisterne. Ved undervisningens tilrettelæggelse må det derfor  \r\n\r\n overvejes, i hvilket omfang disse emner skal tages op med henblik på en  \r\n\r\n uddybende behandling, således at kursisterne opnår beherskelse af metoder og  \r\n\r\n indsigt i begrebsdannelser svarende til niveauet på gymnasiets  \r\n\r\n matematisk-fysiske gren. Dette gælder f.eks. metoder til løsning af ligninger  \r\n\r\n og uligheder samt begrebsdannelser inden for differential- og  \r\n\r\n integralregning. </P>  \r\n\r\n<P>Endelig omfatter undervisningen emner, som vil være helt nye. Det største  \r\n\r\n nye sammenhængende emne er geometrien. Tilrettelægges undervisningen med  \r\n\r\n mange ugentlige timer foreslåes det, at undervisningen i geometri afvikles  \r\n\r\n som et selvstændigt forløb parallelt med undervisningen i de øvrige emner,  \r\n\r\n således at behandlingen af geometrien (og de andre emner) strækker sig over  \r\n\r\n en længere periode. </P>  \r\n\r\n<P>II. GSK Matematik 3. </P>  \r\n\r\n<P>For disse kurser omfatter undervisningen listens punkter med undtagelse af  \r\n\r\n punkt 7, der helt udelades af såvel undervisning som eksamen. Dele af andre  \r\n\r\n emner vil være velkendte fra tidligere undervisning i faget, og den  \r\n\r\n indledende undervisning må tilrettelægges ud fra deltagerforudsætningerne med  \r\n\r\n henblik på etablering af et fælles grundlag det videre arbejde. I øvrigt  \r\n\r\n tilrettelægges undervisningen som beskrevet ovenfor. </P>  \r\n\r\n<P>III. Gymnasiale suppleringskurser for flygtninge. </P>  \r\n\r\n<P>For disse kurser omfatter undervisningen listens punkter med undtagelse af  \r\n\r\n punkt 7., der helt udelades af såvel undervisning som eksamen. Dele af andre  \r\n\r\n emner vil være velkendte fra tidligere undervisning i faget, og den  \r\n\r\n indledende undervisning må tilrettelægges ud fra deltagerforudsætningerne med  \r\n\r\n henblik på etablering af et fælles grundlag det videre arbejde. I øvrigt  \r\n\r\n tilrettelægges undervisningen som beskrevet ovenfor. </P>  \r\n\r\n<P>Den indledende undervisning tilrettelægges således, at der etableres et  \r\n\r\n fælles grundlag for holdets videre arbejde med faget. Ved starten af  \r\n\r\n undervisningen må det derfor klarlægges, hvilke emner der er velkendte for de  \r\n\r\n studerende, hvilke emner der skal tages op med henblik på en uddybende  \r\n\r\n behandling, og hvilke emner der er helt nye. En uddybende behandling kan  \r\n\r\n f.eks. bestå i større fortrolighed med begrebsdannelsen, udvidet kendskab til  \r\n\r\n anvendelser og bedre beherskelse af metoder og teknikker til problemløsning.  \r\n\r\n</P>  \r\n\r\n<P>På alle typer af kurser skal der i undervisningen lægges vægt på en  \r\n\r\n intensiv opgaveregning i alle de behandlede emner. Der skal arbejdes såvel  \r\n\r\n med opgaver, der indøver og træner metoder og teknikker, som med opgaver, der  \r\n\r\n stiller krav om ræsonnementer og simpel bevisførelse. Kursisternes færdighed  \r\n\r\n i brug af tekniske hjælpemidler fastholdes og udvides, herunder brug af såvel  \r\n\r\n enkelt~ som dobbeltlogaritmisk papir samt normalfordelingspapir. </P>  \r\n\r\n<P> Kommentarer til emnelistens enkelte punkter </P>  \r\n\r\n<P>Emnelistens punkt 1.-6. </P>  \r\n\r\n<P>Der henvises til &#187;Bemærkninger til bekendtgørelsens enkelte punkter -  \r\n\r\n Matematisk-fysisk gren&#171; i udkast til ny bekendtgørelse og  \r\n\r\n undervisningsvejledning for faget matematik på den matematiske linjes  \r\n\r\n matematisk-fysiske gren, januar 1984, med tilhørende vejledende eksempler på  \r\n\r\n eksamensopgaver. </P>  \r\n\r\n<P>Emnelistens punkt 7. </P>  \r\n\r\n<P>Keglesnittene. Parablens, hyperblens og ellipsens ligning tænkes udledt på  \r\n\r\n grundlag af en geometrisk definition for disse kurver. Specielle sætninger om  \r\n\r\n keglesnittene f.eks. om tangenter, ledelinjer og diametre kan påvises som led  \r\n\r\n i opgaveregningen. </P>  \r\n\r\n<P>Emnelistens punkt 8. </P>  \r\n\r\n<P>Det studieorienterede forløb. For hold, hvor alle (eller flertallet)  \r\n\r\n sigter mod samme videreuddannelse vælges et studieorienteret forløb af ca. 30  \r\n\r\n timers varighed afpasset efter denne uddannelse. For andre hold kan der være  \r\n\r\n tale om, at forløbet vælges og tilrettelægges gruppevis. </P>  \r\n\r\n<P> Eksamen </P>  \r\n\r\n<P>For kurser tilrettelagt som gymnasiale suppleringskursus Matematik 2  \r\n\r\n omfatter eksamen en skriftlig prøve og en mundtlig prøve. </P>  \r\n\r\n<P>Den skriftlige prøve er af 4 timers varighed. Direktoratet fastsætter art  \r\n\r\n og omfang af de tilladte hjælpemidler. Der gives et antal opgaver med enklere  \r\n\r\n problemstilling samt en eller flere mere sammensatte opgaver. Nogle af  \r\n\r\n opgaverne vil være valgfrie. Opgaver stilles inden for de emner, der  \r\n\r\n behandles i punkterne 1., 2., 3., 4., og 7. med undtagelse af procentregning  \r\n\r\n (punkt 1.). </P>  \r\n\r\n<P>Til den mundtlige prøve opgives det læste pensum inden for de emner </P>  \r\n\r\n<UL CLASS=PLAIN-LIST>  \r\n\r\n<LI>(delemner), der ikke eller kun i mindre omfang er behandlet i den </LI>  \r\n\r\n</UL>  \r\n\r\n<P>forudgående undervisning samt det studieorienterede forløb. I </P>  \r\n\r\n<P>sædvanlige lærebøger skønnes det til eksamen opgivne antal sider at være  \r\n\r\n ca. 225-250. </P>  \r\n\r\n<P>For kurser tilrettelagt som matematik på niveau med matematisk-fysisk  \r\n\r\n studentereksamen ved enkeltfagskurser omfatter eksamen to skriftlige prøver  \r\n\r\n og en mundtlig prøve. Til de skriftlige prøver stilles opgavesættet fra  \r\n\r\n studentereksamens matematisk-fysiske gren, idet dog opgaver omhandlende  \r\n\r\n statistik og sandsynlighedsregning erstattes af opgaver inden for de andre  \r\n\r\n emner. Til den mundtlige prøve opgives det læste pensum inden for de emner  \r\n\r\n (og delemner), der ikke eller kun i mindre omfang er behandlet i den  \r\n\r\n forudgående undervisning samt halvdelen af stoffet fra det studieorienterede  \r\n\r\n forløb. I sædvanlige lærebøger skønnes det til eksamen opgivne antal sider at  \r\n\r\n være ca. 200-225. </P>  \r\n\r\n<P>For kurser tilrettelagt som gymnasiale suppleringskursus Matematik 3  \r\n\r\n omfatter eksamen to skriftlige prøver og en mundtlig prøve. Til de  \r\n\r\n  skriftlige prøver stilles opgavesættet fra studentereksamens  \r\n\r\n matematisk-fysiske gren. Til den mundtlige prøve opgives halvdelen af det  \r\n\r\n læste pensum. I sædvanlige lærebøger skønnes det til eksamen opgivne antal  \r\n\r\n sider at være ca. 225-250. </P>  \r\n\r\n<P>For kurser med anden tilrettelægning (f.eks. gymnasiale suppleringskurser  \r\n\r\n for flygtninge træffer direktoratet bestemmelse om eksamens omfang og  \r\n\r\n indhold). </P>  \r\n\r\n</DIV>",
    "isHistorical": true,
    "editorialNotes": [
        "(Gymnasiebekendtgørelsen)",
        "bekendtgørelse nr. 294 af 7. maj 1991 om gymnasiet",
        "114 af 5. april 1972 om gymnasiale suppleringskursus (ophævet af",
        "(* 2) Skrivelsen er bortfaldet ved ophævelsen af bekendtgørelse nr.",
        "(* 1) GSK = Gymnasiale Suppleringskursus"
    ],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19862217254"
        },
        {
            "displayName": "Entydig dokumentidentifikation",
            "displayValue": "CM035613"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "11/10/1999"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22172"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "05/08/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Gymmasieskolerne og Højere Forberedelseseksamen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}