{
    "id": 124367,
    "title": "Afslag på efterløn, da medlemmet ikke opfylder beskæftigelseskravet, da der ikke forelå dokumentation for ansættelse på almindelige løn- og ansættelsesvilkår",
    "documentTypeId": "240",
    "isSagsforlobPeriodValid": true,
    "shortName": "KEN nr 10011 af 22/08/2008",
    "documentHtml": "<div class=\"bjelke\">Den fulde tekst</div><p class=\"Titel2\">Afslag på efterløn, da medlemmet ikke opfylder beskæftigelseskravet, da der ikke forelå dokumentation for ansættelse på almindelige løn- og ansættelsesvilkår</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet, der fyldte 60 år den 19. november 2005, søgte den 4. november 2005 sin a-kasse om efterlønsbevis.</div>\r\n        </p>\r\n        <p class=\"Tekst2\">\r\n          <div>A-kassen afslog at udstede efterlønsbevis med henvisning til, at medlemmet ikke opfylder beskæftigelseskravet, da han ikke kunne dokumentere, at han havde været i et sædvanligt ansættelsesforhold.</div>\r\n        </p>\r\n        <p class=\"Tekst2\">\r\n          <div>Medlemmets revisor ankede afgørelsen på medlemmets vegne.</div>\r\n        </p>\r\n        <p class=\"Tekst2\">\r\n          <div>Arbejdsdirektoratet tiltrådte i august 2007 a-kassens afgørelse om afslag på efterlønsbevis, da han ikke kunne anses at opfylde beskæftigelseskravet, da der ikke forelå dokumentation for ansættelse på almindelige løn- og ansættelsesvilkår.</div>\r\n        </p>\r\n        <p class=\"Tekst2\">\r\n          <div>Medlemmet kunne ikke fremlægge ansættelseskontrakt eller lignende.Han ikke kunne heller ikke fremlægge nærmere specificerede lønsedler.</div>\r\n        </p>\r\n        <p class=\"Tekst2\">\r\n          <div>Medlemmet oplyste endvidere, at det ikke er muligt at fremskaffe nærmere dokumentation for arbejdets udførelse fra arbejdsgiveren.</div>\r\n        </p>\r\n        <p class=\"Tekst2\">\r\n          <div>A-kassens afgørelse blev påklaget af medlemmets revisor, som i denne forbindelse fremsendte en erklæring fra et selskab i Schweiz, som oplyste om en 37 timers arbejdsuge og i øvrigt angav de hovedarbejdsfunktioner som medlemmet havde haft.</div>\r\n        </p>\r\n        <p class=\"Tekst2\">\r\n          <div>Ifølge selskabets hjemmeside havde selskabet samme adresse som medlemmet selv.</div>\r\n        </p>\r\n        <p class=\"Tekst2\">\r\n          <div>Ifølge medlemmets oplysninger var selskabet registreret på De Hollandske Antiller og ejet af en libyer ved navn [navn udeladt].</div>\r\n        </p>\r\n        <p class=\"Tekst2\">\r\n          <div>Medlemmet oplyste, at han arbejdede ca. 200 timer på kontoret på sin hjemmeadresse og herudover ca. 20 dage om året var på rejse i Schweiz og Libyen.</div>\r\n        </p>\r\n        <p class=\"Tekst2\">\r\n          <div>Medlemmet kunne alene fremlægge erklæringer fra det omhandlede selskab, som udbetalte ham et uspecificeret ”salary” svarende til 25.000 kr. om måneden. Hans revisor sammentalte årligt de månedlige beløb og indberettede resultatet elektronisk til skattevæsenet som anden personlig indkomst.</div>\r\n        </p>\r\n        <p class=\"Tekst2\">\r\n          <div>Arbejdsmarkedets Ankenævn traf afgørelse om, at medlemmet ikke havde ret til efterlønsbevis og tiltrådte herved a-kassens og direktoratets afgørelse.</div>\r\n        </p>\r\n        <p class=\"Tekst2\">\r\n          <div>Nævnet var således enig med a-kassen og Arbejdsdirektoratet i, at der ikke forelå tilstrækkelig dokumentation for, at indtægterne fra selskabet XX hidrørte fra lønarbejde på almindelig løn- og ansættelsesvilkår.</div>\r\n        </p>\r\n        <p class=\"Tekst2\">\r\n          <div>Nævnet lagde vægt på, at de fremlagte erklæringer fra selskabet XX om udbetaling af et månedligt beløb ikke indeholdt oplysninger om beskæftigelsesgraden eller på anden måde understøttede, at der er tale om et sædvanligt ansættelsesforhold.</div>\r\n        </p>\r\n      </div>\r\n      <p class=\"TekstV\">Ankenævnet har behandlet Deres klage på møde den 21. august 2008.</p>\r\n      <p class=\"TekstV\">Nævnet traf denne</p>\r\n      <p class=\"TekstV\">A F G Ø R E L S E</p>\r\n      <p class=\"TekstV\">A har ikke ret til efterlønsbevis på baggrund af hans ansøgning herom af 4. november 2005.</p>\r\n      <p class=\"TekstV\">Ankenævnet tiltræder således Arbejdsdirektoratets afgørelse af den 14. august 2007.</p>\r\n      <p class=\"TekstV\">B E G R U N D E L S E</p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> A fyldte 60 år den 19. november 2005, og at a-kassen den 4. november 2005 modtog hans ansøgning om efterlønsbevis,</p>\r\n        <p class=\"Liste1\"><span class=\"Liste1Nr\" id=\"\">–</span> han efter det oplyste har udført arbejde for selskabet XX, som har kontor i Lugano i Schweiz, firmaet ejes ifølge A af en libyer ved navn [navn udeladt], som er bosat i Libyen,</p>\r\n        <p class=\"Liste1\"><span class=\"Liste1Nr\" id=\"\">–</span> A udfører sit arbejde fra sin bopælsadresse i Danmark,</p>\r\n        <p class=\"Liste1\"><span class=\"Liste1Nr\" id=\"\">–</span> hans arbejde har bestået i indkøb af varer, viden og leverancer til virksomhedens projekter primært i Libyen,</p>\r\n        <p class=\"Liste1\"><span class=\"Liste1Nr\" id=\"\">–</span> han i følge erklæringer fra selskabet XX i perioden 1/9 -2004 til 30/11 – 2005, har fået udbetalt et månedligt beløb på 23.750 kr.</p>\r\n        <p class=\"Liste1\"><span class=\"Liste1Nr\" id=\"\">–</span> A fra 1. januar 2006 har arbejdet for et andet firma, YY, som efter hans oplysninger også ejes af [navn udeladt],</p>\r\n        <p class=\"Liste1\"><span class=\"Liste1Nr\" id=\"\">–</span> selskabet XX i erklæring af 22. juni 2007 bekræfter at ansættelsesbetingelserne ikke er ændret fra den tidligere ansættelse i selskabet XX, hvor hans ugentlige arbejdstid var på 37 timer, og hvor hans stilling var : Area Manager, Porchasing Manager, In charge of Danish Office in general,Shipping and Inspection etc.</p>\r\n        <p class=\"Liste1\"><span class=\"Liste1Nr\" id=\"\">–</span> a-kassen har indhentet yderligere oplysninger fra selskabet [xx] hjemmeside, hvoraf fremgår, at selskabets adresse er A´s bopælsadresse,</p>\r\n        <p class=\"Liste1\"><span class=\"Liste1Nr\" id=\"\">–</span> A har oplyst a-kassen om, at selskabet er registreret på De Hollandske Antiller,</p>\r\n        <p class=\"Liste1\"><span class=\"Liste1Nr\" id=\"\">–</span> A ikke har kunnet fremlægge ansættelseskontrakt eller lignende til dokumentation for ansættelse på almindelige løn- og ansættelsesvilkår, og at det til a-kassen er oplyst, at det ikke er muligt at fremskaffe dokumentation fra arbejdsgiver for arbejdets udførelse,</p>\r\n        <p class=\"Liste1\"><span class=\"Liste1Nr\" id=\"\">–</span> revisor har oplyst, at A arbejder ca. 200 dage på kontoret og er på rejse ca. 20 dage om året primært til Schweiz og Libyen, og at den daglige rapportering foregår telefonisk mellem kl. 16-17 med enten [navn udeladt] eller en medarbejder i Schweiz og revisor endvidere har oplyst, at han på baggrund af de modtagne lønsedler/erklæringer har sammentalt beløbene og herefter foretaget en elektronisk indberetning til skat og</p>\r\n        <p class=\"Liste1\"><span class=\"Liste1Nr\" id=\"\">–</span> de indberettede beløb ifølge fremsendte årsopgørelser 2003-2006 er henregnet til anden personlig indkomst.</p>\r\n      </p>\r\n      <p class=\"TekstV\">Det er en betingelse for at få udstedt et efterlønsbevis, at man opfylder de almindelige betingelser for ret til efterløn, herunder at man opfylder kravet om forudgående beskæftigelse for ret til dagpenge. Dette fremgår af § 74 b, stk. 1, jf. § 74 a, stk. 1, nr. 4, i lov om arbejdsløshedsforsikring, jf. lovbekendtgørelse nr. 874 af 11. september 2005.</p>\r\n      <p class=\"TekstV\">Reglerne om forudgående beskæftigelse fremgår af lovens § 53, stk. 2, litra a, og § 1 i seneste bekendtgørelse nr. 1616 af 13. december 2006 om beskæftigelseskrav og dagpengeperiode. Herefter har man som lønmodtager opfyldt beskæftigelseskravet, hvis man kan dokumentere, hvad der svarer til 52 ugers beskæftigelse i fagets fulde sædvanlige arbejdstid inden for de seneste 3 år.</p>\r\n      <p class=\"TekstV\">Det fremgår af bekendtgørelsens § 2, stk. 1, <span class=\"Italic\">at opgørelsen sker på baggrund af de dokumenterede løntimer på almindelige løn- og ansættelsesvilkår.</span></p>\r\n      <p class=\"TekstV\">I bekendtgørelse nr. 496 af 21. juni 1999 er fastsat regler om, hvilken dokumentation der skal foreligge, før a-kassen kan udbetale dagpenge og efterløn.</p>\r\n      <p class=\"TekstV\">Det fremgår af bekendtgørelsens § 3, stk. 2, at lønsedlerne skal indeholde tydelig angivelse af antallet af løntimer, eller at arbejdsgiver på anden måde kan give oplysninger herom.</p>\r\n      <p class=\"TekstV\">Nævnet er enig med a-kassen og Arbejdsdirektoratet i, at der ikke foreligger tilstrækkelig dokumentation for, at indtægterne fra selskabet XX hidrører fra lønarbejde i ovennævnte forstand.</p>\r\n      <p class=\"TekstV\">Der er herved lagt vægt på, at de fremlagte erklæringer fra selskabet XX om udbetaling af et månedligt beløb ikke indeholder oplysninger om beskæftigelsesgraden eller på anden måde understøtter, at der er tale om et sædvanligt ansættelsesforhold.</p>\r\n      <p class=\"TekstV\">Der er endvidere lagt vægt på, at der ikke kan fremlægges ansættelseskontrakt eller lignende til dokumentation for at der er tale om et arbejde på almindelige løn- og ansættelsesvilkår.</p>\r\n      <p class=\"TekstV\">Nævnet har ikke ved denne afgørelse taget stilling til, om A i øvrigt vil kunne opfylde betingelserne for ret til efterløn.</p>\r\n      <p class=\"TekstV\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 53, stk. 2 og 74 a, stk. 1, nr. 4 samt § 75 b, stk. 1, i lov om arbejdsløshedsforsikring m.v., jf. lovbekendtgørelse nr. 874 af 11. september 2005,</p>\r\n        <p class=\"Liste1\"><span class=\"Liste1Nr\" id=\"\">–</span> § 2, i bekendtgørelse nr. 1616 af 13. december 2006 om beskæftigelseskrav og dagpengeperiode og</p>\r\n        <p class=\"Liste1\"><span class=\"Liste1Nr\" id=\"\">–</span> § 1, § 2 og § 3, stk. 2, i bekendtgørelse nr. 496 af 21. juni 1999 om arbejdsgiverdokumentation som betingelse for udbetaling arbejdsløshedsdagpenge og efterløn.</p>\r\n      </p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">Sign.</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">Medlemmet A</p>\r\n      <p class=\"TekstV\">Arbejdsdirektoratet</p>\r\n      <p class=\"TekstV\">Arbejdsløshedskassen</p>\r\n      <p class=\"TekstV\"><span class=\"BoldUnderline\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 874 af 11. september 2005</span></p>\r\n      <p class=\"TekstV\"><span class=\"Bold\">§ 53.</span> Ret til dagpenge opnås efter 1 års medlemskab af en anerkendt arbejdsløshedskasse.</p>\r\n      <p class=\"TekstV\"><span class=\"Italic\">Stk. 2.</span> Retten til at opnå dagpenge i de i § 55, stk. i og 3, nævnte perioder er endvidere betinget af</p>\r\n      <p>\r\n        <p class=\"Liste1\"><span class=\"Liste1Nr\" id=\"\">a)</span> at et fuldtidsforsikret medlem har haft beskæftigelse som lønmodtager i en tid, som sammenlagt svarer til beskæftigelse i fagets fulde sædvanlige arbejdstid i mindst 52 uger inden for de sidste 3 år, eller i en tilsvarende periode har udøvet selvstændig erhvervsvirksomhed i væsentligt omfang,</p>\r\n        <p class=\"Liste1\"><span class=\"Liste1Nr\" id=\"\">b)</span> at et deltidsforsikret medlem, jf. kapitel 11, har haft beskæftigelse som lønmodtager i en tid, som sammenlagt svarer til beskæftigelse i fagets fulde sædvanlige arbejdstid i mindst 34 uger inden for de sidste 3 år.</p>\r\n      </p>\r\n      <p class=\"TekstV\">……</p>\r\n      <p class=\"TekstV\"><span class=\"Bold\">§ 74 a</span>. Ret til efterløn har et medlem af en anerkendt arbejdsløshedskasse, som</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> er fyldt 60 år,</p>\r\n        <p class=\"Liste1\"><span class=\"Liste1Nr\" id=\"\">2)</span> har været medlem i mindst 25 år inden for de sidste 30 år, jf. dog stk. 2 og 3,</p>\r\n        <p class=\"Liste1\"><span class=\"Liste1Nr\" id=\"\">3)</span> har indbetalt efterlønsbidrag, jf. § 77, stk. 4, jf. dog § 77, stk. 5. i mindst 25 år inden for de sidste 30 år, jf. dog stk. 2 og 3,</p>\r\n        <p class=\"Liste1\"><span class=\"Liste1Nr\" id=\"\">4)</span> ved ledighed vil kunne opfylde betingelserne for ret til dagpenge, jf. dog stk. 5 og 7, eller modtager overgangsydelse,</p>\r\n        <p class=\"Liste1\"><span class=\"Liste1Nr\" id=\"\">5)</span> har fået indberettet værdien af pensionsformuen, jf. § 74 i, stk. 3, 4, 7 og 8 og</p>\r\n        <p class=\"Liste1\"><span class=\"Liste1Nr\" id=\"\">6)</span> har bopæl her i riget eller i et andet EØS-land.</p>\r\n      </p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 74 b.</span> Medlemmer, der opfylder betingelserne i § 74 a, bortset fra stk. 1, nr. 6, har ret til efter ansøgning at få udstedt et efterlønsbevis af arbejdsløshedskassen. Beviset har tidligst virkning fra ansøgningstidspunktet.</p>\r\n      <p class=\"TekstV\"><span class=\"Bold\">Bekendtgørelse nr. 1616 af 13. december 2006 om beskæftigelseskrav og dagpengeperiode</span></p>\r\n      <p class=\"TekstV\"><span class=\"Bold\">§ 1.</span> Indplacering i dagpengeperioden er for et fuldtidsforsikret medlem betinget af, at medlemmet har været beskæftiget som lønmodtager i en tid, som sammenlagt svarer til beskæftigelse i fagets fulde, sædvanlige arbejdstid i mindst 52 uger inden for de sidste 3 år, eller i en tilsvarende periode har udøvet selvstændig erhvervsvirksomhed i væsentligt omfang, jf. § 53, stk. 2, litra a, i lov om arbejdsløshedsforsikring m.v. (loven).</p>\r\n      <p class=\"TekstV\">…..</p>\r\n      <p class=\"TekstV\"><span class=\"Bold\">§ 2.</span> Beregning af beskæftigelseskravet foretages på baggrund af opgjorte løntimer i et sædvanligt beskæftigelsesforhold, der er i overensstemmelse med gældende overenskomster eller i øvrigt er udført på almindelige løn- og arbejdsvilkår, jf. dog stk. 2-6 og § 4 og 5. Alle løntimer kan medregnes.</p>\r\n      <p class=\"TekstV\"><span class=\"Italic\">Stk. 2.</span> I tilfælde, hvor arbejdstiden anses for ukontrollabel, jf. bekendtgørelse om supplerende dagpenge, lægges det timetal, der er beregnet på grundlag af indtægten, til grund ved opgørelsen af beskæftigelsen.</p>\r\n      <p class=\"TekstV\"><span class=\"Italic\">Stk. 3.</span> Ansættelse kan ikke medregnes til opfyldelse af beskæftigelseskravet, hvis indholdet i arbejdsforholdet i det væsentlige har karakter af et aktiveringsforløb og ikke kan sidestilles med arbejde, som normalt udbydes på sædvanlige løn- og arbejdsvilkår, eller med en ansættelse, der er led i en anerkendt uddannelse.</p>\r\n      <p class=\"TekstV\"><span class=\"Italic\">Stk. 4.</span> Beskæftigelse, hvortil der ydes offentligt løntilskud, kan ikke medregnes ved beregningen af beskæftigelseskravet, jf. lovens § 53, stk. 4, 2. pkt.</p>\r\n      <p class=\"TekstV\"><span class=\"Italic\">Stk. 5.</span> Perioder; hvor beskæftigelsen er midlertidigt afbrudt på grund af perioder med orlov, hvor der modtages voksenuddannelsesstøtte til uddannelse efter reglerne for beskæftigede lønmodtagere i henhold til lov om statens voksenuddannelsesstøtte, eller med orlov til børnepasning efter lov om børnepasningsorlov, kan ikke medregnes ved beregningen af beskæftigelseskravet, selvom arbejdsgiveren udbetaler løn under orloven. Ligeledes kan perioder, hvor beskæftigelsen har været midlertidigt afbrudt på grund af orlov givet i henhold til den før 1. januar 2001 gældende lov om orlov eller den før 1. januar 2001 gældende lov om støtte til voksenuddannelse, ikke medregnes ved beregningen af beskæftigelseskravet, selv om arbejdsgiveren udbetaler løn under orloven.</p>\r\n      <p class=\"TekstV\"><span class=\"Italic\">Stk. 6.</span> Det er en forudsætning for anvendelse af stk. 1 og 2, at lønindtægten medtages i medlemmets årsopgørelse.</p>\r\n      <p class=\"TekstV\"><span class=\"Bold\">Bekendtgørelse nr. 496 af 21. juni 1999 om arbejdsgiverdokumentation som betingelse for udbetaling af arbejdsløshedsdagpenge og efterløn.</span></p>\r\n      <p class=\"TekstV\"><span class=\"Bold\">§ 1.</span> Arbejdsløshedsdagpenge og efterløn kan kun udbetales, hvis der foreligger arbejdsgiverdokumentation for arbejdsfortjenesten og for opfyldelse af beskæftigelseskravet, jf. § 51, stk. 1, § 53, stk. 2 og 5, § 55, § 74 a, § 74 b, § 74 j, § 75 b, § 75 d, og § 75 e, i lov om arbejdsløshedsforsikring m.v.</p>\r\n      <p class=\"TekstV\"><span class=\"Bold\">§ 2.</span> Arbejdsløshedskassen skal sikre sig, at der til dokumentation af arbejdsfortjenesten jf. § 51, stk. 1, i lov om arbejdsløshedsforsikring m.v., foreligger oplysninger om medlemmets løn m.v. fra tidligere arbejdsgiver(e).</p>\r\n      <p class=\"TekstV\"><span class=\"Italic\">Stk. 2.</span> Lønsedler, der tydeligt angiver medlemmets lønindtægt og antal arbejdstimer, kan bruges som grundlag for beregningen af arbejdsfortjenesten. Indeholder lønsedlerne ikke de nødvendige oplysninger, skal arbejdsløshedskassen indhente dokumentation hos medlemmets tidligere arbejdsgiver(e).</p>\r\n      <p class=\"TekstV\"><span class=\"Bold\">§ 3.</span> Arbejdsløshedskassen skal sikre sig, at der til dokumentation for opfyldelse af beskæftigelseskravet, jf. § 53, stk. 2 og 5 og § 55 i lov om arbejdsløshedsforsikring m.v., foreligger oplysninger om medlemmets beskæftigelse fra tidligere arbejdsgiver(e).</p>\r\n      <p class=\"TekstV\"><span class=\"Italic\">Stk. 2.</span> Lønsedler, der tydeligt angiver antallet af løntimerne, kan bruges som grundlag for beregning af, om beskæftigelseskravet er opfyldt. Indeholder lønsedlerne ikke de nødvendige oplysninger, skal arbejdsløshedskassen indhente dokumentation for beskæftigelsen hos tidligere arbejdsgiver(e).</p>\r\n      <p class=\"TekstV\"><span class=\"Italic\">Stk. 3.</span> Dokumentationen skal foreligge, hver gang arbejdsløshedskassen foretager en beregning af beskæftigelseskravet.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/04/2009"
        },
        {
            "displayName": "Accession",
            "displayValue": "W20081001125"
        },
        {
            "displayName": "Entydig dokumentidentifikation",
            "displayValue": "BE003310"
        },
        {
            "displayName": "Dato for indlæggelse",
            "displayValue": "04/04/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10011"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "22/08/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j.nr. 5100474-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}