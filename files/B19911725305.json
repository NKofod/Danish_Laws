{
    "id": 50701,
    "title": "Bestemmelser om pratisk uddannelse til flyveledercertifikat ",
    "documentTypeId": "60",
    "isSagsforlobPeriodValid": false,
    "shortName": "BEK nr 17253 af 11/03/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om pratisk uddannelse til  \r\n\r\n flyveledercertifikat </H1>  \r\n\r\n<P></P>  \r\n\r\n<P>I medfør af § 73 og § 149, stk. 10, i lov om luftfart, jf.  \r\n\r\n lovbekendtgørelse nr. 408 af 11. september 1985, fastsætter Statens  \r\n\r\n Luftfartsvæsen herved efter bemyndigelse fra Trafikministeriet, jf.  \r\n\r\n bekendtgørelse nr. 191 af 23. maj 1975 vedrørende luftfartscertifikater (BL  \r\n\r\n 6-02), følgende: </P>  \r\n\r\n<P CLASS=PUNKT> <B>1.</B> Referencedokumenter </P>  \r\n\r\n<P>1.1 BL 6-02, Ministeriet for Offentlige Arbejders bekendtgørelse  \r\n\r\n vedrørende luftfartscertifikater, seneste udgave. </P>  \r\n\r\n<P>1.2 BL 6-70, Bestemmelser om flyveledercertifikat, seneste udgave. </P>  \r\n\r\n<P>1.3 BL 6-94, Bestemmelser om teoretisk uddannelse til  \r\n\r\n flyveledercertifikat, seneste udgave. </P>  \r\n\r\n<P CLASS=PUNKT> <B>2.</B> Anvendelsesområde </P>  \r\n\r\n<P>Denne BL fastsætter bestemmelser for </P>  \r\n\r\n<P>a. godkendelse af lufttrafiktjenesteenheder til praktisk uddannelse i  \r\n\r\n flyvekontrol-, flyveinformations- og alarmeringstjeneste, </P>  \r\n\r\n<P>b. godkendelse af chefinstruktører ved sådanne lufttrafiktjenesteenheder,  \r\n\r\n</P>  \r\n\r\n<P>c. lufttrafiktjenesteenhedens og chefinstruktørens ansvar, </P>  \r\n\r\n<P>d. praktisk uddannelse for udstedelse af flyveledercertifikat, jf. BL  \r\n\r\n 6-70, for </P>  \r\n\r\n<P CLASS=PUNKT> <B>1.</B> tårnkontroltjeneste med/uden anvendelse af radar,  \r\n\r\n</P>  \r\n\r\n<P CLASS=PUNKT> <B>2.</B> indflyvningskontroltjeneste med/uden anvendelse af  \r\n\r\n radar </P>  \r\n\r\n<P CLASS=PUNKT> <B>3.</B> områdekontroltjenste med/uden anvendelse af radar.  \r\n\r\n</P>  \r\n\r\n<P CLASS=PUNKT> <B>3.</B> Godkendelse af lufttrafiktjenesteenheder </P>  \r\n\r\n<P>3.1 En lufttrafiktjenesteenhed, der er omfattet af denne BL, skal være  \r\n\r\n godkendt af Statens Luftfartsvæsen til praktisk uddannelse i den pågældende  \r\n\r\n kategori af flyvekontroltjeneste. </P>  \r\n\r\n<P>3.2 Ansøgning om godkendelse af en lufttrafiktjenesteenhed til praktisk  \r\n\r\n uddannelse skal være vedlagt oplysninger om følgende: </P>  \r\n\r\n<P>a. Lufttrafiktjenesteenhedens navn og adresse, samt hvem der er økonomisk  \r\n\r\n ansvarlig for enheden. Er denne et aktieselskab eller anpartsselskab, skal  \r\n\r\n udskrift fra Aktieselskabsregistret vedlægges. Drives enheden i anden  \r\n\r\n selskabsform eller i form af et sameje, skal dokumentation herfor vedlægges.  \r\n\r\n</P>  \r\n\r\n<P>b. Chefinstruktørens navn. </P>  \r\n\r\n<P>c. Undervisningsudstyr. </P>  \r\n\r\n<P>d. Uddannelsesprogrammer og detaljerede lektionsplaner, som beskriver,  \r\n\r\n hvorledes de uddannelser, som enheden søger tilladelse til at udføre, agtes  \r\n\r\n gennemført. </P>  \r\n\r\n<P>3.3 Godkendelsen gives for en eller flere af de praktiske uddannelser, der  \r\n\r\n er krævet af Statens Luftfartsvæsen for at opnå flyveledercertifikat. </P>  \r\n\r\n<P>3.4 En godkendelse gives uden tidsbegrænsning. </P>  \r\n\r\n<P>3.5 En godkendelse til praktisk uddannelse i flyvekontrol-,  \r\n\r\n flyveinformations- og alarmeringstjeneste bortfalder, hvis  \r\n\r\n lufttrafiktjenesteenheden ikke længere har ansat en chefinstruktør, der er  \r\n\r\n godkendt af Statens Luftfartsvæsen. </P>  \r\n\r\n<P CLASS=PUNKT> <B>4.</B> Godkendelse af chefinstruktører </P>  \r\n\r\n<P>4.1 Den praktiske uddannelse ved en lufttrafiktjenesteenhed skal ledes af  \r\n\r\n en chefinstruktør, der er godkendt af Statens Luftfartsvæsen. </P>  \r\n\r\n<P>4.2 En godkendelse som chefinstruktør til praktisk uddannelse er betinget  \r\n\r\n af, </P>  \r\n\r\n<P>a. at ansøgeren er indehaver af et gyldigt certifikat, der giver ret til  \r\n\r\n at udøve tjeneste ved den pågældende enhed, </P>  \r\n\r\n<P>b. at ansøgeren i mindst 5 år har beskæftiget sig med udøvelse af den  \r\n\r\n pågældende kategori af flyvekontroltjeneste i Statens Luftfartsvæsen eller i  \r\n\r\n en anden offentlig myndighed eller i et privat foretagende, der har  \r\n\r\n tilladelse til at drive lufttrafiktjeneste, </P>  \r\n\r\n<P>c. at ansøgeren er heltidsansat af den, der har tilladelse til at drive  \r\n\r\n lufttrafiktjeneste, og </P>  \r\n\r\n<P>d. at ansøgeren af Statens Luftfartsvæsen anses for egnet til at varetage  \r\n\r\n hvervet. </P>  \r\n\r\n<P>4.3 En godkendelse som chefinstruktør vil blive tilbagekaldt, </P>  \r\n\r\n<P>a. når lufttrafiktjenesteenheden eller chefinstruktøren selv anmoder  \r\n\r\n herom, </P>  \r\n\r\n<P>b. når chefinstruktøren ikke længere opfylder de krav, der er nævnt under  \r\n\r\n pkt. 4.2, </P>  \r\n\r\n<P>c. hvis chefinstruktøren groft eller gentagne gange tilsidesætter sine  \r\n\r\n pligter efter denne BL, eller </P>  \r\n\r\n<P>d. hvis retten til at udøve virksomheden som chefinstruktør frakendes i  \r\n\r\n medfør af straffelovens § 79. </P>  \r\n\r\n<P>4.4 En godkendelse som chefinstruktør bortfalder, hvis Statens  \r\n\r\n Luftfartsvæsen tilbagekalder vedkommende lufttrafiktjenesteenheds godkendelse  \r\n\r\n som uddannelsessted. </P>  \r\n\r\n<P CLASS=PUNKT> <B>5.</B> Ansvar </P>  \r\n\r\n<P>5.1 En lufttrafiktjenesteenhed, der er omfattet af denne BL, skal sikre  \r\n\r\n</P>  \r\n\r\n<P>a. at enheden råder over lokaler, der er anvendelige til briefing,  \r\n\r\n debriefing og administration af den praktiske uddannelse, </P>  \r\n\r\n<P>b. at enheden råder over udstyr, der er anvendeligt for den pågældende  \r\n\r\n form for uddannelse, </P>  \r\n\r\n<P>c. at uddannelsesprogrammer udarbejdes, ajourføres og indsendes til  \r\n\r\n Statens Luftfartsvæsen, </P>  \r\n\r\n<P>d. at de regler, der eventuelt er fastsat af andre myndigheder i  \r\n\r\n forbindelse med undervisningen, er opfyldt, </P>  \r\n\r\n<P>e. at der for hver elev foreligger dokumentation for den uddannelse,  \r\n\r\n eleven har gennemgået ved lufttrafiktjenesteenheden, samt for de resultater,  \r\n\r\n der er opnået herunder, </P>  \r\n\r\n<P>f. at dokumentationen opbevares af lufttrafiktjenesteenheden i mindst 24  \r\n\r\n måneder efter uddannelsens afslutning, og </P>  \r\n\r\n<P>g. at Statens Luftfartsvæsen omgående underrettes, hvis forudsætningerne  \r\n\r\n for lufttrafiktjenesteenhedens godkendelse ikke længere er til stede, eller  \r\n\r\n hvis der sker væsentlige ændringer i lufttrafiktjenesteenhedens ejerforhold.  \r\n\r\n</P>  \r\n\r\n<P>5.2 En chefinstruktør, der er omfattet af denne BL, skal sikre </P>  \r\n\r\n<P>a. at undervisningen udøves af behørigt certificerede og kvalificerede  \r\n\r\n instruktører, </P>  \r\n\r\n<P>b. at instruktørerne til enhver tid er orienteret om uddannelsesplaner og  \r\n\r\n -programmer, elevens standpunkt og videre uddannelsesforløb, samt at der  \r\n\r\n foregår en standardisering af instruktørernes virksomhed, </P>  \r\n\r\n<P>c. at undervisningen tilrettelægges således, at eleven får maksimalt  \r\n\r\n udbytte af denne, </P>  \r\n\r\n<P>d. at undervisningens indhold og omfang i øvrigt er i overensstemmelse med  \r\n\r\n de godkendte uddannelsesplaner og de bestemmelser, der er fastsat af Statens  \r\n\r\n Luftfartsvæsen for den pågældende uddannelse, og </P>  \r\n\r\n<P>e. at der udstedes bevis for, at aspiranten har gennemgået den praktiske  \r\n\r\n uddannelse med tilfredsstillende resultat ved den pågældende  \r\n\r\n lufttrafiktjenesteenhed. </P>  \r\n\r\n<P CLASS=PUNKT> <B>6.</B> Praktisk uddannelse </P>  \r\n\r\n<P>6.1 For at kunne deltage i den praktiske uddannelse til  \r\n\r\n flyveledercertifikat skal den til svarende teoretiske prøve være bestået, jf.  \r\n\r\n BL 6-94. </P>  \r\n\r\n<P>6.2 Den praktiske uddannelse skal omfatte de emner, der er nævnt i afsnit  \r\n\r\n 7, og skal gennemføres som praktisk indøvning på flyvelederposition,  \r\n\r\n eventuelt kombineret med klasseundervisning. </P>  \r\n\r\n<P>6.3 Forud for hver lektion skal instruktøren give aspiranten en briefing  \r\n\r\n om lektionens teoretiske og praktiske aspekter. </P>  \r\n\r\n<P>6.4 Efter hver lektion skal instruktøren give aspiranten en debriefing.  \r\n\r\n</P>  \r\n\r\n<P>6.5 Efter hver lektion, som aspiranten har gennemført, føres en daglig  \r\n\r\n log, som skal indeholde oplysning om position og tidsrum, samt bemærkninger  \r\n\r\n om indøvningens forløb. </P>  \r\n\r\n<P>6.6 Daglig log underskrives af aspiranten og den pågældende instruktør.  \r\n\r\n</P>  \r\n\r\n<P CLASS=PUNKT> <B>7.</B> Uddannelsesplan </P>  \r\n\r\n<P>7.1 Den praktiske uddannelse skal mindst omfatte følgende emner: </P>  \r\n\r\n<P> <B>7.1.1 Dokumenter</B>  </P>  \r\n\r\n<P>a. Tjenesteforskrift. </P>  \r\n\r\n<P>b. ATS-bestemmelser. </P>  \r\n\r\n<P>c. Særlige bestemmelser, aftaler, kutyme. </P>  \r\n\r\n<P>d. Alarmeringsplan. </P>  \r\n\r\n<P>e. Checklister. </P>  \r\n\r\n<P>f. Driftshåndbøger. </P>  \r\n\r\n<P> <B>7.1.2 Geografi</B>  </P>  \r\n\r\n<P>a. Lokalgeografi. </P>  \r\n\r\n<P>b. Områdegeografi. </P>  \r\n\r\n<P> <B>7.1.3 Udstyr</B>  </P>  \r\n\r\n<P>a. Betjening af udstyr. </P>  \r\n\r\n<P>b. Operationelle begrænsninger. </P>  \r\n\r\n<P>c. Nødudstyr. </P>  \r\n\r\n<P>d. Fejlmelding af udstyr. </P>  \r\n\r\n<P> <B>7.1.4 Tårnkontroltjeneste med/uden radar</B>  </P>  \r\n\r\n<P>a. Flyvekontroltjeneste for flyvepladstrafik. </P>  \r\n\r\n<P>b. Luftfartøjer, der gennemflyver ansvarsområdet. </P>  \r\n\r\n<P>c. Flyveinformations- og alarmeringstjeneste. </P>  \r\n\r\n<P> <B>7.1.5 Indflyvningskontroltjeneste med/u-den radar</B>  </P>  \r\n\r\n<P>a. Flyvekontroltjeneste for ankommende og afgående kontrollerede  \r\n\r\n flyvninger. </P>  \r\n\r\n<P>b. Luftfartøjer, der gennemflyver ansvarsområdet. </P>  \r\n\r\n<P>c. Flyveinformations- og alarmeringstjeneste. </P>  \r\n\r\n<P> <B>7.1.6 Områdekontroltjeneste med/uden radar</B>  </P>  \r\n\r\n<P>a. Flyvekontroltjeneste for kontrollerede flyvninger inden for  \r\n\r\n kontrolområder. </P>  \r\n\r\n<P>b. Flyveinformations- og alarmeringstjeneste. </P>  \r\n\r\n<P>7.2 Aspiranten skal efter endt praktisk uddannelse være i stand til på en  \r\n\r\n sikker, smidig og hensigtsmæssig måde og ved anvendelse af det udstyr, som  \r\n\r\n certifikatet giver rettighed til, at udøve den pågældende kategori af  \r\n\r\n flyvekontroltjeneste ved den pågældende lufttrafiktjenesteenhed i  \r\n\r\n overensstemmelse med de bestemmelser, som Statens Luftfartsvæsen har fastsat  \r\n\r\n herfor. </P>  \r\n\r\n<P CLASS=PUNKT> <B>8.</B> Bedømmelse </P>  \r\n\r\n<P>8.1 Bedømmelse af aspiranten foregår som en daglig vurdering suppleret med  \r\n\r\n standpunktsrapporter for hver væsentlig del af et uddannelsesforløb.  \r\n\r\n Bedømmelsen skal slutte med en endelig standpunktsrapport, der skal indeholde  \r\n\r\n en vurdering af, om aspiranten har opnået de fornødne færdigheder. </P>  \r\n\r\n<P>8.2 Bevis for, at aspiranten har afsluttet den praktiske uddannelse med et  \r\n\r\n tilfredsstillende resultat, udstedes og underskrives af chefinstruktøren ved  \r\n\r\n den lufttrafiktjenesteenhed, hvor uddannelsen har fundet sted. </P>  \r\n\r\n<P>8.2.1 Beviset skal indeholde oplysning om, hvornår den praktiske  \r\n\r\n uddannelse er afsluttet, samt om de resultater, der er opnået. </P>  \r\n\r\n<P CLASS=PUNKT> <B>9.</B> Dispensation </P>  \r\n\r\n<P>Statens Luftfartsvæsen kan i særlige tilfælde dispensere fra  \r\n\r\n bestemmelserne i denne BL. </P>  \r\n\r\n<P CLASS=PUNKT> <B>10.</B> Klageadgang </P>  \r\n\r\n<P>Afgørelser truffet af Statens Luftfartsvæsen efter bestemmelserne i denne  \r\n\r\n BL kan påklages til Trafikministeriet. </P>  \r\n\r\n<P CLASS=PUNKT> <B>11.</B> Straf </P>  \r\n\r\n<P>11.1 Overtrædelse af bestemmelserne i pkt. 3.1 og afsnit 5 straffes med  \r\n\r\n bøde. </P>  \r\n\r\n<P>11.2 Er overtrædelsen begået af et aktieselskab, andelsselskab eller  \r\n\r\n lignende, kan der i medfør af luftfartslovens § 149, stk. 13, pålægges  \r\n\r\n selskabet som sådant bødeansvar. </P>  \r\n\r\n<P CLASS=PUNKT> <B>12.</B> Ikrafttræden </P>  \r\n\r\n<P>Denne BL træder i kraft den 1. maj 1991. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statens Luftfartsvæsen, den 11. marts  \r\n\r\n 1991 </I> </P>  \r\n\r\n<P CLASS=UNDERSKREVET-AF ALIGN=CENTER>V.K.H. Eggers </P>  \r\n\r\n<P CLASS=MINISTER ALIGN=RIGHT>/M. Dambæk </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19911725305"
        },
        {
            "displayName": "Entydig dokumentidentifikation",
            "displayValue": "CM009524"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "21/01/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17253"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "11/03/1991"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen, jf BEK nr 191 af 23/05/1975"
        },
        {
            "displayName": "Ressortministeriets journalnummer",
            "displayValue": "13-0401/06095"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}