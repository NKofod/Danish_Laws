{
    "id": 124921,
    "title": "Uvedkommende genstande måtte ikke opbevares i teknikrum til en elevator",
    "documentTypeId": "240",
    "isSagsforlobPeriodValid": true,
    "shortName": "KEN nr 10063 af 02/10/2008",
    "documentHtml": "<div class=\"bjelke\">Den fulde tekst</div><p class=\"Titel2\">Uvedkommende genstande måtte ikke opbevares i teknikrum til en elevator</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Arbejdstilsynet besigtigede den 3. juli 2007 en elevator ejet af en andelsboligforening.</div>\r\n        </p>\r\n        <p class=\"Tekst2\">\r\n          <div>Det blev ved besigtigelsen konstateret, at der blev opbevaret havestole med hynder, lamper mm. i elevatorens teknikrum.</div>\r\n        </p>\r\n        <p class=\"Tekst2\">\r\n          <div>Arbejdstilsynet vurderede, at der ikke måtte henstilles ting i teknikrummet, der er elevatorens drift uvedkommende.</div>\r\n        </p>\r\n        <p class=\"Tekst2\">\r\n          <div>Klager gjorde gældende, at der ifølge den pågældende montør ikke var noget i teknikrummet, der generede ham eller forhindrede ham i at udføre sine elevatoreftersyn.</div>\r\n        </p>\r\n        <p class=\"Tekst2\">\r\n          <div>Arbejdstilsynet traf afgørelse om at det påbydes virksomheden, at få fjernet alle ting fra elevatorens teknikrum, som er elevatorens drift uvedkommende.</div>\r\n        </p>\r\n        <p class=\"Tekst2\">\r\n          <div>Arbejdsmiljøklagenævnet var enig i Arbejdstilsynets afgørelse, idet der blev lagt til grund, at elevatorens teknikrum blev brugt til opbevaringssted for havestole med hynder, lamper m.v., og at disse genstande var elevatorens drift uvedkommende.</div>\r\n        </p>\r\n      </div>\r\n      <p class=\"TekstV\">Arbejdsmiljøklagenævnet har på møde den 30. september 2008 behandlet [navn udeladt]s klage over Arbejdstilsynets afgørelse af 31. juli 2007 om, at Andelsboligforeningen skal fjerne alle ting fra elevatorens teknikrum, som er elevatorens drift uvedkommende.</p>\r\n      <p class=\"TekstV\">Nævnet traf følgende</p>\r\n      <p class=\"TekstV\">A F G Ø R E L S E</p>\r\n      <p class=\"TekstV\">Arbejdsmiljøklagenævnet er enig med Arbejdstilsynet i, at alle uvedkommende genstande i elevatorens teknikrum skal fjernes.</p>\r\n      <p class=\"TekstV\">Nævnets afgørelse skal efterkommes senest den 21. oktober 2008.</p>\r\n      <p class=\"TekstV\">Tilbagemelding skal ske til Arbejdstilsynet senest den 28. oktober 2008.</p>\r\n      <p class=\"TekstV\">Arbejdsmiljøklagenævnet fastholder Arbejdstilsynets afgørelse af 31. juli 2007.</p>\r\n      <p class=\"TekstV\">B E G R U N D E L S E</p>\r\n      <p class=\"TekstV\">Arbejdsmiljøklagenævnet har ved afgørelsen lagt følgende oplysninger til grund:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> at Arbejdstilsynet den 3. juli 2007 besigtigede en elevator ejet af [navn udeladt] og opstillet på adressen [adresse udeladt].</p>\r\n        <p class=\"Liste1\"><span class=\"Liste1Nr\" id=\"\">–</span> at det ved besigtigelsen blev konstateret, at der blev opbevaret havestole med hynder, lamper mm. i elevatorens teknikrum</p>\r\n        <p class=\"Liste1\"><span class=\"Liste1Nr\" id=\"\">–</span> at andelsboligforeningen har gjort gældende, at der ifølge den pågældende montør ikke var noget i teknikrummet, der generede ham eller forhindrede ham i at udføre sine elevatoreftersyn, og</p>\r\n        <p class=\"Liste1\"><span class=\"Liste1Nr\" id=\"\">–</span> at andelsboligforeningen endvidere har gjort gældende, at elevatorstyringen og hydraulikken er monteret i lukkede enheder, hvorfor de ikke mener, at nogen kan komme til skade.</p>\r\n      </p>\r\n      <p class=\"TekstV\">Maskiner m.v. og andre tekniske hjælpemidler skal være indrettet og skal anvendes således, at de er sikkerheds- og sundhedsmæssigt fuldt forsvarlige. Det fremgår af § 45, stk. 1 i lov om arbejdsmiljø.</p>\r\n      <p class=\"TekstV\">Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist. Det fremgår af § 77, stk. 1 i samme lov.</p>\r\n      <p class=\"TekstV\">I rum for drivmaskineri, apparat- og tovskiverum samt skaktlemme m.v. må der ikke henstilles uvedkommende genstande. Endvidere skal adgangsvejene til disse rum holdes ryddelige og frit passable. Det fremgår af § 8, stk. 1 i bekendtgørelse om anvendelse af elevatorer m.v.</p>\r\n      <p class=\"TekstV\">Arbejdsmiljøklagenævnet lægger til grund, at Arbejdstilsynet ved besøget den 3. juli 2007 konstaterede, at elevatorens teknikrum blev brugt som opbevaringssted for havestole med hynder, lamper m.v., og at disse genstande er elevatorens drift uvedkommende. Arbejdsmiljøklagenævnet er derfor enig med Arbejdstilsynet i, at disse genstande skal fjernes.</p>\r\n      <p class=\"TekstV\">Det forhold, at montøren ikke følte sig generet i sit arbejde med elevatoren, såvel som det forhold, at nogen kunne komme til skade, kan ikke føre til et andet resultat, idet § 8, stk. 1 i bekendtgørelsen efter sin formulering ikke giver mulighed for at henstille uvedkommende genstande i teknikrummet.</p>\r\n      <p class=\"TekstV\">R E G L E R</p>\r\n      <p class=\"TekstV\">Arbejdsmiljøklagenævnet henviser til:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 45, stk. 1 og § 77, stk. 1 i lov om Arbejdsmiljø, jf. lovbekendtgørelse nr. 268 af 18. marts 2005</p>\r\n        <p class=\"Liste1\"><span class=\"Liste1Nr\" id=\"\">–</span> § 8, stk. 1 i Arbejdstilsynets bekendtgørelse nr. 509 af 18. juni 1997 om anvendelse af elevatorer m.v.</p>\r\n      </p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n      <p class=\"TekstV\">På klagenævnets vegne</p>\r\n      <p class=\"TekstV\">[navn udeladt]</p>\r\n      <p class=\"TekstV\">fuldmægtig</p>\r\n      <p class=\"TekstV\"><span class=\"BoldUnderline\">Kopi til:</span></p>\r\n      <p class=\"TekstV\">Arbejdstilsynet</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\"><span class=\"BoldUnderline\">Regler</span></p>\r\n      <p class=\"TekstV\"><span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005</span></p>\r\n      <p class=\"TekstV\">…..</p>\r\n      <p class=\"TekstV\"><span class=\"Bold\">Kapitel 7</span></p>\r\n      <p class=\"TekstV\"><span class=\"Bold\">Tekniske hjælpemidler m.v.</span></p>\r\n      <p class=\"TekstV\"><span class=\"Bold\">§ 45.</span> Maskiner, maskindele, beholdere, præfabrikerede konstruktioner, apparater, redskaber og andre tekniske hjælpemidler skal være indrettet og skal anvendes således, at de sikkerheds- og sundhedsmæssigt er fuldt forsvarlige.</p>\r\n      <p class=\"TekstV\"><span class=\"Italic\">Stk. 2.</span> Anerkendte normer og standarder, som har sikkerheds- eller sundhedsmæssig betydning, skal følges.</p>\r\n      <p class=\"TekstV\"><span class=\"Bold\">§ 46</span>. Arbejdsministeren kan fastsætte regler om indretning og anvendelse af tekniske hjælpemidler m.v., herunder om</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> konstruktion, udførelse, opstilling, anmeldelse og afprøvning,</p>\r\n        <p class=\"Liste1\"><span class=\"Liste1Nr\" id=\"\">2)</span> forelæggelse for Arbejdstilsynet til udtalelse eller godkendelse af planer for konstruktion, udførelse og opstilling,</p>\r\n        <p class=\"Liste1\"><span class=\"Liste1Nr\" id=\"\">3)</span> godkendelse fra Arbejdstilsynet af et teknisk hjælpemiddel m.v., før det overdrages eller overlades til brugeren eller tages i brug,</p>\r\n        <p class=\"Liste1\"><span class=\"Liste1Nr\" id=\"\">4)</span> anvendelse, vedligeholdelse og pasning.</p>\r\n      </p>\r\n      <p class=\"TekstV\">…..</p>\r\n      <p class=\"TekstV\"><span class=\"Bold\">Kapitel 13</span></p>\r\n      <p class=\"TekstV\"><span class=\"Bold\">Arbejdstilsynet</span></p>\r\n      <p class=\"TekstV\">.....</p>\r\n      <p class=\"TekstV\"><span class=\"Bold\">§ 77.</span> Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist.</p>\r\n      <p class=\"TekstV\">Stk. 2 …..</p>\r\n      <p class=\"TekstV\"><span class=\"Bold\">Bekendtgørelse nr.  509 af 18. juni 1997 om anvendelse af elevatorer m.v</span></p>\r\n      <p class=\"TekstV\">…..</p>\r\n      <p class=\"TekstV\"><span class=\"Bold\">Kapitel 4</span></p>\r\n      <p class=\"TekstV\"><span class=\"Bold\">Vedligeholdelse, tilsyn, eftersyn, reparation og skiltning</span></p>\r\n      <p class=\"TekstV\">.....</p>\r\n      <p class=\"TekstV\"><span class=\"Bold\">§ 8.</span> Rum for drivmaskineri, apparat- og tovskiverum samt skaktlemme m.v. skal holdes aflåst. Der må ikke henstilles uvedkommende genstande i rummene. Adgangsvejene til dem skal holdes ryddelige og frit passable.</p>\r\n      <p class=\"TekstV\"><span class=\"Italic\">Stk. 2</span> …..</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/05/2009"
        },
        {
            "displayName": "Accession",
            "displayValue": "W20081006325"
        },
        {
            "displayName": "Entydig dokumentidentifikation",
            "displayValue": "BE003372"
        },
        {
            "displayName": "Dato for indlæggelse",
            "displayValue": "14/05/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10063"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "02/10/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j. nr. 5900196-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}