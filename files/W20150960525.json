{
    "id": 167490,
    "title": "Ligebehandlingsnævnets afgørelse om etnicitet - chikane - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9605 af 02/10/2013",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om etnicitet - chikane - ej medhold</p>\r\n<div class=\"Resume\">\r\n   <p class=\"TekstGenerel\">J. nr. 7100231-13</p>\r\n   <p class=\"TekstGenerel\">En israelsk forfatter kontaktede en bogcafé med henblik på at lave en event i caféens bogklub samt at få udstillet sine bøger i butikkens vindue. Klager blev aldrig kontaktet af bogcaféens ejer, ligesom hans bøger ikke blev udstillet i butikkens vindue. Klager mente, at dette skyldtes hans israelske oprindelse. Indklagede gjorde gældende, at der aldrig havde været løfter om at udstille klagers bøger eller at afholde en event, og at butikken tidligere havde promoveret bøger af israelske forfattere. Nævnet fandt, at der ikke var nogle faktiske omstændigheder i sagen, der tydede på, at klager skulle have været udsat for forskelsbehandling, fordi han var af israelsk oprindelse.</p>\r\n   <p class=\"TekstGenerel\">Klager fik derfor ikke medhold.</p>\r\n</div>\r\n<p>Klagen drejer sig om påstået forskelsbehandling på grund af etnisk oprindelse i forbindelse med, at klager kontaktede den indklagede bogcafé omkring afholdelse af en event for at promovere klagers bøger, deltagelse i en bogklub samt visning af klagers bøger i bogcaféen.</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Den indklagede bogcafé har ikke udsat klager for forskelsbehandling.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Klager er forfatter. Han er fra Israel.</p>\r\n<p>Klager skrev den 11. februar 2013 en e-mail til indklagede, hvori han oplyste, at han havde læst om bogcaféen, og at han var interesseret i at arrangere en event, hvor han kunne promovere sine bøger.</p>\r\n<p>Ejeren af bogcaféen svarede den 12. februar 2013:</p>\r\n<p>\". . . I understand that you have also contacted [A] about attending a book club meeting. I am very happy that you find the shop interesting and I look forward to meeting you in the future. However, at present, the events calendar is quite full. I would be happy to meet with you and take a look at your work, but I hope you understand that it probably will not be possible to schedule an event anytime soon. And as for the book club, since it has just begun, I think the best thing would be to let it find its own feet first, before meeting an author. But I will of course speak to [A] about it. . .\"</p>\r\n<p>Imidlertid kom der aldrig et møde i stand mellem klager og ejeren af caféen.</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager </span>skriver bøger på engelsk, blandt andet bøger som handler om det danske samfund.</p>\r\n<p>Klager havde læst en artikel om den indklagede bogcafé i The Copenhagen Post. Det fremgik af artiklen, at alle var velkomne til at være en del af litteraturklubben og til at besøge caféen som kunde eller forfatter.</p>\r\n<p>For at fremme sit forfatterskab kontaktede klager derfor indklagede den 11. februar 2013. Da klager modtog indklagedes svar af 12. februar 2013 blev han glad og optimistisk. Klager besøgte efterfølgende bogcaféen flere gange, men han blev aldrig kontaktet af ejeren.</p>\r\n<p>Den første gang klager besøgte caféen var den 7. marts 2013. Klager medbragte en af sine bøger. Ifølge indklagedes hjemmeside kan alle anbefale en bog, som vil blive vist i vinduet. Klager spurgte en medarbejder om det var i orden, at hans bog blev vist i vinduet. Medarbejderen sagde, at det var helt i orden, og at bogen ville blive vist snart. Klager viste desuden medarbejderen sin forfatter webside, og hun syntes, at det var en imponerende side med mange bøger. Klager fortalte også, at han er far og skal støtte sin familie, og at det ville være en rigtig god chance for ham i forhold til at fremme sit forfatterskab, hvis hans bog blev vist i vinduet. Medarbejderen lovede, at hun ville tale med ejeren. Klager fik under en telefonsamtale med en anden medarbejder bekræftet, at hans bog ville blive vist i vinduet.</p>\r\n<p>Klagers bog blev imidlertid aldrig vist i vinduet, og klager blev aldrig kontaktet af indklagede. Klager fik heller aldrig sin bog tilbage.</p>\r\n<p>Den anden gang klager besøgte caféen, havde han medbragt to af sine bøger. Klager købte under besøget to kopper kakao og flere bøger på engelsk. Der var en anden medarbejder end sidst, og denne medarbejder lovede at aflevere bøgerne til A, der stod for bogklubben. Hun lovede også at snakke med ejeren af caféen om klagers ønske om at blive kontaktet for at arrangere en event.</p>\r\n<p>Klager hørte aldrig noget fra indklagede, ligesom han heller ikke har fået de to bøger tilbage. Klager havde afleveret både e-mail og telefonnummer.</p>\r\n<p>Klager havde skrevet en masse positive kommentarer på indklagedes hjemmeside i januar og februar 2013. Disse kommentarer blev slettet. Andres kommentarer blev ikke slettet. Måske blev klagers kommentarer anset for SPAM, fordi klager er fra Israel.</p>\r\n<p>Klager besøgte caféen igen den 10. maj 2013. Klager vidste nu, at han måske var uønsket og uvelkommen. Klager erfarede ved besøget, at indklagede havde sat mange bøger frem om blandt andet krigen i mellemøsten. Det undrede klager, at der var flere politiske bøger på hylderne end skønlitteratur. Det viste sig også, at indklagede havde fremmet flere arabiske forfattere på hjemmesiden og i caféen end vestlige forfattere. Klager respekterer, hvis dette er ejerens smag, men han føler, at årsagen til, at han blev behandlet, som han gjorde af indklagede, skyldtes at klager kommer fra Israel.</p>\r\n<p>Den 13. maj 2013 fik en af klagers bøger en god anbefaling i The Copenhagen Post. Det undrer klager, at indklagede ca. to uger herefter lavede en reklame for hendes bogcafé samme sted, uden at kontakte klager omkring hans bøger eller hans ønske om at arrangere en event.</p>\r\n<p>Klager slettede efterfølgende alle sine hebraiske bøger fra sin forfatter webside, men det var for sent, for indklagede havde allerede siden den 7. marts 2013 vidst, at klager var fra Israel. Fra denne dag blev klager udelukket fra den indklagede bogcafé og diskrimineret.</p>\r\n<p>Klager har tidligere arbejdet i en smykkeforretning i mange år. Her oplevede klager, at der blev ballade, hver gang de hørte, at klager var fra Israel. Klager har hørt alle fordomme imod Israel. Klager har ikke noget at gøre med krigen i Israel.</p>\r\n<p>Indklagede gav aldrig klager chancen for at mødes med ejeren, selvom klager i mange uger håbede, at hun ville invitere ham til et møde omkring hans forfatterskab.</p>\r\n<p>Når indklagede til Ligebehandlingsnævnet skriver, at det på daværende tidspunkt ikke var muligt at holde et bogarrangement i caféen, mener hun aldrig.</p>\r\n<p>Klager har aldrig fået at vide, hvorfor ejeren ikke kontaktede ham.</p>\r\n<p>Klager mener, at det er meget mystisk, at han i så mange tilfælde er blevet ignoreret af indklagede. Derfor blev han mistænksom.</p>\r\n<p>Klagers bøger er meget relevante og aktuelle i forhold til det danske samfund. Det undrer derfor klager, at indklagede ikke har givet klagers bøger en chance for at blive solgt i caféen. Indklagede har et bredt udvalg, men ikke når det handler om bøger om danskerne.</p>\r\n<p>De israelske forfattere, som indklagede nævner, har ikke købt kakao i hendes butik, kommunikeret med indklagede, købt bøger i caféen eller været venlige mod medarbejdere og kunder. Det er heller ikke forfattere, som har bedt om en chance i indklagedes butik. Det er forfattere, som allerede har fået deres chance og er anerkendt i verden. Klager er derimod blevet diskrimineret og har ikke engang fået en chance i det danske samfund.</p>\r\n<p>Klager mener, at han er blevet diskrimineret. Han ønsker at få sine bøger tilbage samt en passende kompensation efter Ligebehandlingsnævnets skøn, dog mindst 50.000 kr., for de injurier, som han er blevet udsat for.</p>\r\n<p>\r\n   <span class=\"Bold\">Indklagede </span>gør gældende, at klager ikke er blevet udsat for forskelsbehandling.</p>\r\n<p>Indklagede blev i februar 2013 kontaktet af klager pr. e-mail med anmodning om at afholde et arrangement i indklagedes forretning. Som det fremgår af indklagedes svar, takkede indklagede for klagers interesse, nævnte at de kunne mødes og diskutere klagers arbejde, men at der på daværende tidspunkt ikke var mulighed for at afholde et bogarrangement.</p>\r\n<p>Klager havde inden da kontaktet A, som administrerer indklagedes bogklub. Klager havde bedt om, at den netop etablerede bogklub inviterede ham til en diskussion af hans arbejde. Da bogklubben knapt nok var kommet i gang, nævnte indklagede ligeledes i svaret til klager, at det nok ville være en god idé at lade bogklubben finde sine fødder først.</p>\r\n<p>Medlemmerne i bogklubben vælger selv de bøger, de vil læse, og de er ikke på nogen måde tvunget til at vælge bestemte bøger eller forfattere.</p>\r\n<p>A er ikke ansat af indklagede, men har frivilligt meldt sig til at drive bogklubben.</p>\r\n<p>Klager har efterfølgende afleveret en bog i butikken, som han mener, at han har ret til at få vist i vinduet. Klager mener, at denne ret til at få vist en bog i vinduet fremgår af indklagedes hjemmeside. Dette er ikke tilfældet. Det står ingen steder på indklagedes hjemmeside. På hjemmesiden opfordres læsere til at anbefale bøger, men ingen steder står det, at den vil blive vist i vinduet.</p>\r\n<p>Klager har ikke fået sin bog tilbage, da han aldrig har bedt om at få den tilbage. Klager er velkommen til at hente bogen i butikken.</p>\r\n<p>Klager er desuden velkommen til at hente de bøger, som han har afleveret til A.</p>\r\n<p>Indklagede sletter af princip ikke kommentarer på hjemmesiden, medmindre der er tale om SPAM. Indklagede kan heller ikke se nogen grund til, at de skulle have slettet positive kommentarer om butikken.</p>\r\n<p>Indklagede er en engelsksproget bogcafé, som forhandler bøger inden for følgende genrer:</p>\r\n<p>Skønlitteratur for børn og voksne</p>\r\n<p>Faglitteratur for børn og voksne</p>\r\n<p>Kogebøger</p>\r\n<p>Rejsebøger</p>\r\n<p>Gavebøger/billedbøger</p>\r\n<p>Indklagede kan ikke genkende klagers beskrivelse af, at indklagede skulle have sat flere politiske bøger af arabiske forfattere på hylderne.</p>\r\n<p>Målet med udvalget af bøger er at skabe en forretning, som repræsenterer et så bredt udvalg som muligt. En titel vælges udelukkende på baggrund af, om bogen menes at være interessant og vil falde i kundernes smag. Indklagede har altid haft bøger af israelske forfattere, herunder David Grossman, Amos Oz og Yotam Ottolenghi.</p>\r\n<p>Indklagede modtager ofte henvendelser fra forfattere, som enten gerne vil sælge deres bøger i butikken eller på anden måde ønsker at indklagede promoverer deres arbejde. Indklagede har og vil altid møde sådanne henvendelser med interesse og imødekommenhed. Hvis indklagede mener, at bøgerne kan sælges i forretningen, meddeler de dette til vedkommende forfatter.</p>\r\n<p>Ejeren og de ansatte har til enhver tid været venlige og imødekommende overfor klager, hvad enten det har været på e-mail eller personligt. Indklagede har taget venligt imod og kigget på klagers bøger, men der har på intet tidspunkt været afgivet løfter om hverken salg eller udstilling af klagers bøger, eller om deltagelse i bogklubben.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Ligebehandlingsnævnet behandler klager over forskelsbehandling på grund af etnisk oprindelse uden for arbejdsmarkedet efter lov om etnisk ligebehandling.</p>\r\n<p>Klager skal påvise faktiske omstændigheder, der giver anledning til at formode, at han er blevet udsat for forskelsbehandling af indklagede på grund af din etniske oprindelse.</p>\r\n<p>Det er nævnets vurdering, at klager ikke har påvist sådanne faktiske omstændigheder.</p>\r\n<p>Nævnet har i den forbindelse lagt vægt på, at der ikke er noget, der tyder på, at indklagedes dispositioner i forhold til klager har været anderledes end i forhold til andre forfattere, ligesom dispositionerne ikke ses at have noget med klageres etniske oprindelse at gøre.</p>\r\n<p>Klager får derfor ikke medhold i klagen.</p>\r\n<p>\r\n   <span class=\"Italic\">&lt;7100231-13&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/06/2015"
        },
        {
            "displayName": "Accession",
            "displayValue": "W20150960525"
        },
        {
            "displayName": "Entydig dokumentidentifikation",
            "displayValue": "CF000874"
        },
        {
            "displayName": "Dato for indlæggelse",
            "displayValue": "26/06/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9605"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "02/10/2013"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "7100231-13"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}