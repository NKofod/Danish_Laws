{
    "id": 137405,
    "title": "Pressenævnets kendelse i sag nr. 11-70/65",
    "documentTypeId": "240",
    "isSagsforlobPeriodValid": true,
    "shortName": "KEN nr 9180 af 24/05/2011",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 11-70/65</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">Klager – bestyrelsen for en nu lukket privatskole – klagede over artiklen ”70 børn skal ud at finde ny skole mandag morgen” i JydskeVestkysten.</p>\r\n   <p class=\"TekstGenerel\">\r\n      <span class=\"Bold\">Pressenævnets begrundelse og afgørelse:</span>\r\n   </p>\r\n   <p class=\"TekstGenerel\">\r\n      <span class=\"Bold\">Efter det oplyste blev Jerne Privatskole begæret konkurs, og meddelelsen herom er offentliggjort på skolen den 4. februar 2011 samt fremsendt med posten til modtagelse dagen derpå.</span> <span class=\"Bold\">Der foreligger ikke oplysninger om, at der skulle være indgivet politianmeldelse mod bestyrelsen for mandatsvig (§ 280 i lovbekendtgørelse nr. 1235 af 26. oktober 2010 Straffeloven).</span></p>\r\n   <p class=\"TekstGenerel\">\r\n      <span class=\"Bold\">Det følger af de vejledende regler for god presseskik, at oplysninger, som kan være skadelige, krænkende eller virke agtelsesforringende for nogen, skal efterprøves i særlig grad, inden de bringes, først og fremmest ved forelæggelse for den pågældende.</span> <span class=\"Bold\">Hvor det er rimeligt, bør angreb og svar bringes i sammenhæng og på samme måde, jf. punkterne A.3 og A.4.</span></p>\r\n   <p class=\"TekstGenerel\">\r\n      <span class=\"Bold\">Pressenævnet finder det beklageligt, at avisen ikke søgte at indhente bestyrelsens kommentar til forældrenes beskyldning om mandatsvig, således at eventuelle svar kunne have været bragt i sammenhæng med beskyldningen.</span> <span class=\"Bold\">Nævnet har herved lagt vægt på, at den konkrete beskyldning er bragt i sammenhæng med overskrifternes oplysninger om, at indbetalte skolepenge ikke kan tilbagebetales Det forhold, at bestyrelsen tidligere har afvist at kommentere andre forhold, kan ikke undskylde, at JydskeVestkysten ikke på ny rettede henvendelse til bestyrelsen.</span> <span class=\"Bold\">Da det imidlertid klart fremgår af artiklen, at udsagnet er forældres udbrud i en følelsesladet situation, finder nævnet ikke tilstrækkeligt grundlag for at udtale kritik af forholdet.</span></p>\r\n   <p class=\"TekstGenerel\">\r\n      <span class=\"Bold\">Pressenævnet finder, at JydskeVestkysten ikke har krænket bestyrelsesmedlemmernes privatliv ved omtalen, da omtalen angår arbejdet som bestyrelse og ikke bestyrelsesmedlemmerne personligt.</span> <span class=\"Bold\">Nævnet udtaler ikke sin kritik.</span></p>\r\n</div>\r\n<p class=\"Tekst\" style=\"text-align: left;\">Bestyrelsen for den nu lukkede Jerne Privatskole har ved formand [Person A] klaget til Pressenævnet over en artikel i JydskeVestkysten den 10. februar 2011, idet bestyrelsen mener, at god presseskik er tilsidesat.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">1 Sagsfremstilling</span>\r\n</p>\r\n<p class=\"Tekst\" style=\"text-align: left;\">JydskeVestkysten omtalte den 6. februar 2011 under overskriften ”<span class=\"Italic\">70 børn skal ud at finde ny skole mandag morgen</span>”, at Jerne Privatskole var begæret konkurs. Af artiklen fremgik det, at skolen var lukket fredag den 4. februar 2011 kl. 16 med øjeblikkelig virkning og uden varsel.</p>\r\n<p class=\"Tekst\" style=\"text-align: left;\">JydskeVestkysten bragte den 10. februar 2011 en artikel under overskriften ”<span class=\"Italic\">Privatskolens pengekasse blev tømt på et par dage</span>” og underoverskriften ”<span class=\"Italic\">KONKURS:</span> <span class=\"Italic\">Der blev pumpet cirka 350.000 kroner i Jerne Privatskole få dage, før den lukkede.</span> <span class=\"Italic\">Pengene, der skulle betale 71 skolebørns undervisning i februar måned, er væk.</span> <span class=\"Italic\">Der er stort set intet til kreditorerne</span>”. Af artiklen fremgik bl.a. følgende:</p>\r\n<p class=\"Tekst\" style=\"text-align: left;\">”ESBJERG: Mandatsvig, lyder det fra rasende forældre efter lukningen af Jerne Privatskole.</p>\r\n<p class=\"Tekst\" style=\"text-align: left;\">Få dage inden konkursen, betalte de hver 1.120 kr. for deres barns skolegang i februar.</p>\r\n<p class=\"Tekst\" style=\"text-align: left;\">Flere, men langt fra alle, nåede at standse indbetalingen.</p>\r\n<p class=\"Tekst\" style=\"text-align: left;\">Undervisningsministeriet nåede også at indbetale tilskuddet for februar måned, inden bestyrelsen et par dage senere trak stikket.</p>\r\n<p class=\"Tekst\" style=\"text-align: left;\">I alt er der efter avisens oplysninger skudt 350.000 kr. ind for februar måned - hvilket altså kun rakte til fire dages undervisning.</p>\r\n<p class=\"Tekst\" style=\"text-align: left;\">Ministeriet skulle have været orienteret om lukningen, men blev det ikke.</p>\r\n<p class=\"Tekst\" style=\"text-align: left;\">- Vi vil givetvis gøre krav i boet, siger fuldmægtig Vibeke Knudsen.</p>\r\n<p class=\"Tekst\" style=\"text-align: left;\">Men der er meget begrænsede midler tilbage, fastslår kurator Klaus Busk fra Advokatfirmaet Kirk Larsen &amp; Ascanius.”</p>\r\n<p class=\"Tekst\" style=\"text-align: left;\">I forlængelse med artiklen var indsat en tekstboks med følgende faktaboks:</p>\r\n<p class=\"Tekst\" style=\"text-align: left;\">”LUKKET</p>\r\n<p class=\"Tekst\" style=\"text-align: left;\">Jerne Privatskole lukkede fredag 4. februar klokken 16.</p>\r\n<p class=\"Tekst\" style=\"text-align: left;\">Pludselig stod 71 børn uden skole og omkring 20 ansatte uden arbejde. Ingen var på forhånd informeret om lukningen.”</p>\r\n<p class=\"Tekst\" style=\"text-align: left;\">Artiklen var bragt i avisens Billund sektion på side 11, i Esbjerg sektionen side 3 og i Varde sektionen side 11.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">2 Parternes synspunkter</span>\r\n</p>\r\n<p class=\"Tekst\" style=\"text-align: left;\">\r\n   <span class=\"Bold\">2.1 Bestyrelsens synspunkter</span>\r\n</p>\r\n<p class=\"Tekst\" style=\"text-align: left;\">Bestyrelsen for Jerne Privatskole har anført, at artiklen er bragt i flere af avisens lokaludgaver. Avisen anerkender ikke hensynet til den enkeltes borgers krav på respekt for den personlige integritet og behovet for beskyttelse mod ubeføjet krænkelse. Artiklen er en krænkelse af privatlivets fred og af bestyrelsens ære. Beskyldningerne er bragt i lokalavisen, og samtlige bestyrelsesmedlemmer lever i lokalsamfundet.</p>\r\n<p class=\"Tekst\" style=\"text-align: left;\">Bestyrelsen for Jerne Privatskole begærede skolen konkurs fredag den 4. februar 2011 på grund af dårlig økonomi og svigtende elevtal. Der blev samme eftermiddag udsendt en pressemeddelelse med posten. I dagene efter konkursbegæringen dækkede JydskeVestkysten sagen, hvor børn og forældre ytrede deres frustration og afmagt over for bestyrelsen. I artiklen den 10. februar 2011 beskylder forældrene bestyrelsen for mandatsvig, for at havde taget af kassen. Bestyrelsen har ikke haft personlig vinding ved lukningen af Jerne Privatskole. Klager har henvist til http://da.wikipedia.org/wiki/Mandatsvig, hvoraf følgende fremgår:</p>\r\n<p class=\"Tekst\" style=\"text-align: left;\">”Mandatsvig er en <span class=\"Italic\">formueforbrydelse</span> som består i, at man som forvalter af en andens formue giver denne et tab for at give sig selv eller andre en gevinst. Rollen som forvalter kan i princippet ligge hos enhver, som handler som fuldmægtig, men ses i denne sammenhæng hyppigst hos ledelsen for en <span class=\"Italic\">virksomhed</span>, <span class=\"Italic\">forening</span> eller <span class=\"Italic\">fond</span>.”</p>\r\n<p class=\"Tekst\" style=\"text-align: left;\">Mandatsvig kan give op til ét år og seks måneders fængsel, hvorfor avisen er forpligtet til at efterprøve, hvorvidt der var hold i anklagen, uagtet at påstandene er fremsat af en ophidset eller frustreret forælder.</p>\r\n<p class=\"Tekst\" style=\"text-align: left;\">Den eneste gang avisen henvendte sig var lørdag den 5. februar 2011 (til [Person A]) dagen før den første artikel blev bragt i avisen. Dvs. da pressemeddelelsen om skolens lukning kom til avisens kundskab. Under samtalen blev det blev oplyst, at [Person A] ikke havde yderligere kommentarer – underforstået til pressemeddelelsen. Sidenhen har der ikke været henvendelser, førend avisen henvendte sig halvanden uge efter skolens lukning om, at 15 elever fra Jerne Privatskole fortsat ikke havde fundet en ny skole.</p>\r\n<p class=\"Tekst\" style=\"text-align: left;\">Hele forløbet omkring lukningen er sket i overensstemmelse med Undervisningsministeriets retningslinjer for skoler, der modtager tilskud fra det offentlige. Disse regler forhindrede blandt andet skolens bestyrelse i at orientere forældrene og offentligheden, inden skifteretten havde modtaget skolens konkursbegæring.</p>\r\n<p class=\"Tekst\" style=\"text-align: left;\">Bestyrelsen er taknemmelig for JydskeVestkystens tilbud om at komme til orde, men på baggrund af den hidtidige dækning af skolens lukning har man valgt at afslå dette tilbud.</p>\r\n<p class=\"Tekst\" style=\"text-align: left;\">\r\n   <span class=\"Bold\">2.2 JydskeVestkystens synspunkter</span>\r\n</p>\r\n<p class=\"Tekst\" style=\"text-align: left;\">JydskeVestkysten har anført, at artiklen er offentliggjort i et forløb af artikler ovenpå skolens pludselige konkurs, som efterlod 71 skolebørn og deres forældre med dels et tab af mistede skolepenge og dels et økonomisk tab.</p>\r\n<p class=\"Tekst\" style=\"text-align: left;\">JydskeVestkysten har ikke i forbindelse med den nævnte artikel indhentet en kommentar fra bestyrelsen. Det har to årsager:</p>\r\n<p class=\"Tekst\" style=\"text-align: left;\">1) Formanden meddelte avisens journalist i forbindelse med omtalen i avisen 6. februar 2011, at hun ikke havde mere at sige om sagen, og alt vedrørende Jerne Privatskole og dens økonomi nu var overdraget til kurator. Det tog journalisten til efterretning og indhentede derfor kommentar til artiklen 10. februar 2011 hos netop kurator.</p>\r\n<p class=\"Tekst\" style=\"text-align: left;\">2) Ordet mandatsvig blev nævnt på et møde, hvor ophidsede forældre var samlet og diskuterede skolens pludselige lukning. Det er ikke ment som en decideret strafferetslig beskyldning mod bestyrelsen, da det blev nævnt i flæng med ord som svindel og humbug. Der skal være ”højt til loftet” i den offentlige debat, og der skal være et vist belæg for – men ikke føres beviser for - udtalelser fremsagt på møder som eksempelvis det med forældrene. De udtrykker deres frustration, og det er dét JydskeVestkysten refererer i artiklen.</p>\r\n<p class=\"Tekst\" style=\"text-align: left;\">JydskeVestkysten har i øvrigt under selve dækningen forsøgt at komme i telefonisk kontakt med flere bestyrelsesmedlemmer uden held.Avisen vil fortsat gerne have bestyrelsesmedlemmerne i tale.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">3 Pressenævnets begrundelse og afgørelse</span>:</p>\r\n<p class=\"Tekst\" style=\"text-align: left;\">I sagens behandling har følgende nævnsmedlemmer deltaget:</p>\r\n<p class=\"Tekst\" style=\"text-align: left;\">Jesper Rothe, Hans Peter Blicher, Kaare R. Skou og Karsten Kolding.</p>\r\n<p class=\"Tekst\" style=\"text-align: left;\">Efter det oplyste blev Jerne Privatskole begæret konkurs, og meddelelsen herom er offentliggjort på skolen den 4. februar 2011 samt fremsendt med posten til modtagelse dagen derpå. Der foreligger ikke oplysninger om, at der skulle være indgivet politianmeldelse mod bestyrelsen for mandatsvig (§ 280 i lovbekendtgørelse nr. 1235 af 26. oktober 2010 Straffeloven).</p>\r\n<p class=\"Tekst\" style=\"text-align: left;\">Det følger af de vejledende regler for god presseskik, at oplysninger, som kan være skadelige, krænkende eller virke agtelsesforringende for nogen, skal efterprøves i særlig grad, inden de bringes, først og fremmest ved forelæggelse for den pågældende. Hvor det er rimeligt, bør angreb og svar bringes i sammenhæng og på samme måde, jf. punkterne A.3 og A.4.</p>\r\n<p class=\"Tekst\" style=\"text-align: left;\">Pressenævnet finder det beklageligt, at avisen ikke søgte at indhente bestyrelsens kommentar til forældrenes beskyldning om mandatsvig, således at eventuelle svar kunne have været bragt i sammenhæng med beskyldningen. Nævnet har herved lagt vægt på, at den konkrete beskyldning er bragt i sammenhæng med overskrifternes oplysninger om, at indbetalte skolepenge ikke kan tilbagebetales Det forhold, at bestyrelsen tidligere har afvist at kommentere andre forhold, kan ikke undskylde, at JydskeVestkysten ikke på ny rettede henvendelse til bestyrelsen. Da det imidlertid klart fremgår af artiklen, at udsagnet er forældres udbrud i en følelsesladet situation, finder nævnet ikke tilstrækkeligt grundlag for at udtale kritik af forholdet.</p>\r\n<p class=\"Tekst\" style=\"text-align: left;\">Pressenævnet finder, at JydskeVestkysten ikke har krænket bestyrelsesmedlemmernes privatliv ved omtalen, da omtalen angår arbejdet som bestyrelse og ikke bestyrelsesmedlemmerne personligt. Nævnet udtaler ikke sin kritik.</p>\r\n<p class=\"Tekst\" style=\"text-align: left;\">Afgjort den 24. maj 2011</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/05/2011"
        },
        {
            "displayName": "Accession",
            "displayValue": "W20110918025"
        },
        {
            "displayName": "Entydig dokumentidentifikation",
            "displayValue": "AA006084"
        },
        {
            "displayName": "Dato for indlæggelse",
            "displayValue": "26/05/2011"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9180"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "24/05/2011"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "11-70/65"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}