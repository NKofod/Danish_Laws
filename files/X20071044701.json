{
    "id": 116470,
    "title": "Ikke pligt til at oprette en sikkerhedsorganisation – løstansatte",
    "documentTypeId": "230",
    "isSagsforlobPeriodValid": true,
    "shortName": "AFG nr 10447 af 30/08/2007",
    "documentHtml": "<div class=\"bjelke\">Den fulde tekst</div><p class=\"Titel2\">Ikke pligt til at oprette en sikkerhedsorganisation – løstansatte</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Den 29. september 2006 var Arbejdstilsynet på et tilsynsbesøg hos XX Restaurant I/S.</div>\r\n        </p>\r\n        <p class=\"Tekst2\">\r\n          <div>Under besøget blev det oplyst, at restauranten beskæftigede i alt 3 heltidsansatte i køkkenet og 1 deltidsansat i restauranten. Herudover var til restauranten tilknyttet ca. 30 personer, som var beskæftiget med servering. De pågældende var løstansatte (tilkaldevikarer).</div>\r\n        </p>\r\n        <p class=\"Tekst2\">\r\n          <div>Arbejdstilsynet traf herefter den 27. oktober 2006 afgørelse om at virksomheden skulle etablere en sikkerhedsorganisation. Arbejdstilsynet lagde ved afgørelsen vægt på, at det følger af arbejdsmiljøloven at virksomheder med 10 ansatte eller derover skal etablere en sikkerhedsorganisation.</div>\r\n        </p>\r\n        <p class=\"Tekst2\">\r\n          <div>Efter sagens oversendelse til Arbejdsmiljøklagenævnet havde virksomheden på forespørgsel fra Sekretariatet for Arbejdsmiljøklagenævnet oplyst, at tilkaldevikarerne havde mulighed for at takke nej til arbejdet.</div>\r\n        </p>\r\n        <p class=\"Tekst2\">\r\n          <div>Arbejdsmiljøklagenævnet ophævede påbudet.</div>\r\n        </p>\r\n        <p class=\"Tekst2\">\r\n          <div>Nævnet fandt ikke, at der var tale om 10 ansatte eller derover i virksomheden.</div>\r\n        </p>\r\n        <p class=\"Tekst2\">\r\n          <div>Nævnet lagde vægt på, at der med undtagelse af de 3 fuldtidsansatte, der var beskæftiget i køkkenet og 1 deltidsansat i restauranten, var tale om enkeltstående og uafhængige arbejdsforhold, hvor der blev indgået aftale ved hver enkelt beskæftigelse og hvor de tilknyttede personer kunne takke nej til tilbud om arbejde, hvorfor disse ikke skulle medregnes i opgørelsen over antallet af ansatte.</div>\r\n        </p>\r\n      </div>\r\n      <p class=\"Tekst\">Arbejdsmiljøklagenævnet har på møde den 28. august 2007 behandlet virksomhedens klage over Arbejdstilsynets afgørelse af 27. oktober 2006 om etablering af sikkerhedsorganisation.</p>\r\n      <p class=\"Tekst\">Nævnet traf følgende</p>\r\n      <p class=\"Tekstoverskrift\">A F G Ø R E L S E</p>\r\n      <p class=\"Tekst\">Arbejdsmiljøklagenævnet er ikke enigt med Arbejdstilsynet i, at xx Restaurant I/S skal oprette en sikkerhedsorganisation.</p>\r\n      <p class=\"Tekst\">Arbejdsmiljøklagenævnet ophæver således Arbejdstilsynets afgørelse af 27. oktober 2006.</p>\r\n      <p class=\"Tekstoverskrift\">B E G R U N D E L S E</p>\r\n      <p class=\"Tekst\">Arbejdsmiljøklagenævnet har lagt til grund for afgørelsen, at</p>\r\n      <p>\r\n        <p class=\"Liste1\"><span class=\"Liste1Nr\">–</span> xx har 3 heltidsansatte, som er beskæftiget i køkkenet,</p>\r\n        <p class=\"Liste1\"><span class=\"Liste1Nr\">–</span> der derudover er en deltidsansat, der er beskæftiget i restauranten,</p>\r\n        <p class=\"Liste1\"><span class=\"Liste1Nr\">–</span> de øvrige ca. 31 tilkaldevikarer, der er tilknyttet xx Restaurant I/S, er beskæftiget med serveringsarbejde, og</p>\r\n        <p class=\"Liste1\"><span class=\"Liste1Nr\">–</span> at tilkaldevikarerne efter det oplyste ikke er forpligtet til at arbejde i restauranten, idet de kan takke nej til tilbud om arbejde.</p>\r\n      </p>\r\n      <p class=\"Tekst\">Det fremgår af reglerne, at der skal oprettes sikkerhedsorganisation, hvis virksomheden har 10 ansatte eller derover.</p>\r\n      <p class=\"Tekst\">Alle ansatte, undtagen virksomhedsledere og personer, som betragtes som arbejdsledere, regnes med. Ansatte ved kontor, administration og butiksarbejde skal dog kun medregnes, hvis disse er beskæftiget mindst 10 timer pr. uge.</p>\r\n      <p class=\"Tekst\">Ingen af de nævnte ansatte udfører kontor-, administrations- eller butiksarbejde, og det er således udgangspunktet at alle ansatte, dvs. også deltidsansatte efter reglerne skal medregnes ved opgørelsen af antallet af ansatte.</p>\r\n      <p class=\"Tekst\">Nævnet finder, at der ikke er tale om 10 ansatte eller derover i virksomheden.</p>\r\n      <p class=\"Tekst\">Nævnet har herved lagt vægt på, at der med undtagelse af de 3 fuldtidsansatte, der er beskæftiget i køkkenet og 1 deltidsansat i restauranten, er tale om enkeltstående og uafhængige arbejdsforhold, hvor der indgås aftale ved hver enkelt beskæftigelse og hvor de tilknyttede personer kan takke nej til tilbud om arbejde, hvorfor disse ikke skal medregnes i opgørelsen over antallet af ansatte.</p>\r\n      <p class=\"Tekst\">Nævnet finder derfor ikke, at virksomheden er omfattet af reglerne om pligt til at oprette en sikkerhedsorganisation.</p>\r\n      <p class=\"Tekstoverskrift\">REGLER</p>\r\n      <p class=\"Tekst\">Arbejdsmiljøklagenævnet henviser til:</p>\r\n      <p>\r\n        <p class=\"Liste1\"><span class=\"Liste1Nr\">–</span> Lov om arbejdsmiljø, jf. lovbekendtgørelse nr. 268 af 13. marts 2005, § 5, § 6, stk. 1, samt § 77, stk. 1, og</p>\r\n        <p class=\"Liste1\"><span class=\"Liste1Nr\">–</span> Arbejdsministeriets bekendtgørelse nr. 575 af 21. juni 2001 om virksomhedernes sikkerheds- og sundhedsarbejde, som er ændret ved bekendtgørelse nr. 491 af 20. juni 2002, § 2 og § 4.</p>\r\n      </p>\r\n      <p class=\"Tekstoverskrift\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som klagenævnet har modtaget fra Arbejdstilsynet og oplysninger ved telefonsamtale den 11. juli 2007 med xx.</p>\r\n      <p class=\"Tekst\">På klagenævnets vegne</p>\r\n      <p class=\"Tekst\">Kopi til</p>\r\n      <p class=\"Tekst\">YY</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\"><span class=\"Bold\">1.</span> <span class=\"Bold\">Regler</span></p>\r\n      <p class=\"Tekst\"><span class=\"Bold\">Lov om arbejdsmiljø, jf. lovbekendtgørelse nr. 268 af 13. marts 2005:</span></p>\r\n      <p class=\"Tekst\"><span class=\"Bold\">Kapitel 2</span></p>\r\n      <p class=\"Tekst\"><span class=\"Bold\">Virksomhedernes sikkerheds- og sundhedsarbejde</span></p>\r\n      <p class=\"Tekst\"><span class=\"Bold\">Personlig kontakt</span></p>\r\n      <p class=\"Tekst\"><span class=\"Bold\">§ 5.</span> I virksomheder med 1-9 ansatte skal virksomhedens arbejde for sikkerhed og sundhed udføres ved personlig kontakt mellem arbejdsgiveren, eventuelle arbejdsledere, jf. § 24, og de øvrige ansatte. Beskæftigelsesministeren kan dog give regler om opbygning af en sikkerhedsorganisation, hvor dette findes særligt påkrævet, jf. § 8.</p>\r\n      <p class=\"Tekst\"><span class=\"Bold\">Sikkerhedsorganisation</span></p>\r\n      <p class=\"Tekst\"><span class=\"Bold\">§ 6.</span> I virksomheder med 10 ansatte eller derover skal virksomhedens arbejde for sikkerhed og sundhed organiseres.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Kapitel 13</span></p>\r\n      <p class=\"Tekst\"><span class=\"Bold\">Arbejdstilsynet</span></p>\r\n      <p class=\"Tekst\"><span class=\"Bold\">§ 77.</span> Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Arbejdsministeriets bekendtgørelse nr. 575 af 21. juni 2001 om virksomhedernes sikkerheds- og sundhedsarbejde, som er ændret ved bekendtgørelse nr. 491 af 20. juni 2002:</span></p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Kapitel 2</span></p>\r\n      <p class=\"Tekst\"><span class=\"Bold\">Organisering af</span><span class=\"Bold\">sikkerheds- og sundhedsarbejdet</span></p>\r\n      <p class=\"Tekst\"><span class=\"Bold\">§ 2.</span> I virksomheder med 10 ansatte og derover skal sikkerheds- og sundhedsarbejdet organiseres gennem en sikkerhedsorganisation.</p>\r\n      <p class=\"Tekst\"><span class=\"Italic\">Stk. 2.</span> Alle ansatte, der ikke er virksomhedsledere eller arbejdsledere i henhold til arbejdsmiljølovens § 23 og § 24, medregnes, jf. stk. 1.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 4.</span> Ved kontorarbejde eller andet administrativt arbejde og ved arbejde i butikker, herunder supermarkeder, stormagasiner og lignende, medregnes ved organiseringen af sikkerheds- og sundhedsarbejdet efter § 2 kun ansatte, der er beskæftiget 10 timer eller derover ugentligt.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/04/2008"
        },
        {
            "displayName": "Accession",
            "displayValue": "X20071044701"
        },
        {
            "displayName": "Entydig dokumentidentifikation",
            "displayValue": "BE002810"
        },
        {
            "displayName": "Dato for indlæggelse",
            "displayValue": "16/04/2008"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "10447"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "30/08/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j. nr. 5900005-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}