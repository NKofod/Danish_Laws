{
    "id": 65595,
    "title": "Cirkulære om offentlige styrelsers deltagelse i eksportforretninger (Systemeksport) (Systemeksportcirkulæret) ",
    "documentTypeId": "140",
    "isSagsforlobPeriodValid": false,
    "shortName": "CIR nr 112 af 22/09/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om offentlige styrelsers deltagelse i  \r\n\r\n eksportforretninger </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Systemeksport) </P>  \r\n\r\n<P CLASS=TITEL-KOMMENTAR ALIGN=CENTER>(Systemeksportcirkulæret) </P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Med henblik på at fremme den samlede danske  \r\n\r\n eksport kan </P>  \r\n\r\n<P>offentlige styrelser, herunder indtægtsdækkede virksomheder, deltage </P>  \r\n\r\n<P>i eksportforretninger. </P>  \r\n\r\n<P CLASS=STK> <I>Stk. 2. </I> I skrivelse af 22. september til kommuner og  \r\n\r\n amtskommuner har Indenrigsministeriet henstillet, at cirkulærets regler i  \r\n\r\n videst muligt omfang finder anvendelse inden for den kommunale sektor. </P>  \r\n\r\n<P CLASS=STK> <I>Stk. 3 </I> Indenrigsministeriets skrivelse er optrykt som  \r\n\r\n bilag til nærværende cirkulære. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Deltagelse i eksportforretninger kan kun finde  \r\n\r\n sted med henblik på eksport af viden, systemer eller tjenesteydelser, som  \r\n\r\n ligger inden for eller i umiddelbar forlængelse af styrelsens ordinære og  \r\n\r\n primære opgaver. </P>  \r\n\r\n<P CLASS=STK> <I>Stk. 2. </I> Deltagelsen forudsætter, at styrelsens primære  \r\n\r\n opgaver fortsat varetages på forsvarlig vis. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> En styrelses eksport kan finde sted ved: </P>  \r\n\r\n<UL CLASS=PLAIN-LIST>  \r\n\r\n<LI>1) Eksport på underleverandørvilkår gennem danske virksomheder. </LI>  \r\n\r\n<LI>2) Udlån af medarbejdere til danske eller udenlandske virksomheder eller  \r\n\r\n myndigheder. </LI>  \r\n\r\n<LI>3) Direkte eksport til offentlige eller private købere i udlandet,  \r\n\r\n forudsat at eventuelle private eksportører ikke påføres ubillig konkurrence  \r\n\r\n derved. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Medarbejdere, der udlånes, bevarer deres løn-  \r\n\r\n og pensionsmæssige stilling i udlånsperioden. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Eksport fra det offentlige må ikke påføre danske  \r\n\r\n virksomheder ubillig konkurrence og må ikke give enkelte danske virksomheder  \r\n\r\n en urimelig fortrinsstilling. Industri- og Handelsstyrelsen behandler  \r\n\r\n eventuelle klager fra danske virksomheder vedrørende offentlige styrelsers  \r\n\r\n overholdelse af bestemmelserne i §§ 2, 3 og 5. Principielle spørgsmål  \r\n\r\n vedrørende de i §§ 2, 3 og 5 fastlagte vilkår for systemeksport forelægges  \r\n\r\n Samarbejdskomiteen for Systemeksport til udtalelse. </P>  \r\n\r\n<P CLASS=STK> <I>Stk. 2. </I> Industri- og Handelsstyrelsens afgørelser i  \r\n\r\n klagesager kan kræves indbragt for vedkommende minister efter indhentet  \r\n\r\n udtalelse fra Samarbejdskomiteen. </P>  \r\n\r\n<P CLASS=STK> <I>Stk. 3. </I> Samarbejdskomiteen består af repræsentanter for  \r\n\r\n Industriministeriet, Finansministeriet, Udenrigsministeriet, Industrirådet og  \r\n\r\n Arkitekt-Ingeniørrådet. Industriministeren udpeger Komiteens formand blandt  \r\n\r\n medlemmerne. Komiteens sekretariatsforretninger varetages af Industri- og  \r\n\r\n Handelsstyrelsen. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Priskalkulationer i forbindelse med deltagelse i  \r\n\r\n systemeksport skal være i overensstemmelse med anvisningerne i  \r\n\r\n Finansministeriets regler vedrørende indtægtsdækket virksomhed. De fastsatte  \r\n\r\n priser skal give dækning for samtlige direkte såvel som indirekte  \r\n\r\n omkostninger. </P>  \r\n\r\n<P CLASS=STK> <I>Stk. 2. </I> Offentlige styrelser, der gennem deres  \r\n\r\n virksomhed opnår viden om konkrete forhold i private virksomheder, må i  \r\n\r\n almindelighed ikke videregive denne viden til andre eller anvende den  \r\n\r\n kommercielt uden de pågældende virksomheders samtykke. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> De styrelser, der har hjemmel til at udføre  \r\n\r\n indtægtsdækket virksomhed, optager indtægter og udgifter samt  \r\n\r\n personaleforbrug på budgettet og regnskabet for denne virksomhed, jf.  \r\n\r\n Finansministeriets regler vedrørende indtægtsdækket virksomhed. De styrelser,  \r\n\r\n der ikke har hjemmel til at udføre indtægtsdækket virksomhed på tidspunktet  \r\n\r\n for eksportkontraktens indgåelse, optager indtægter og udgifter samt  \r\n\r\n personaleforbrug på styrelsernes almindelige budget og regnskab med hjemmel i  \r\n\r\n tekstanmærkning til finansloven under Industriministeriet. Der kan disponeres  \r\n\r\n over disse eksportindtægter på samme måde som over indtægter indtjent under  \r\n\r\n indtægtsdækket virksomhed. </P>  \r\n\r\n<P CLASS=STK> <I>Stk. 2. </I> Styrelserne skal føre særskilt internt regnskab  \r\n\r\n og budget over eksportvirksomheden og aktiviteter til forberedelse heraf.  \r\n\r\n</P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Styrelserne må, før de indgår eksportkontrakter,  \r\n\r\n sikre sig, at den påtænkte eksport ikke strider mod Danmarks udenrigs- og  \r\n\r\n handelspolitik, planlagte eksportfremstød m.v., og at der anvendes en  \r\n\r\n hensigtsmæssig og forsvarlig kontraktsudformning. Styrelserne bør derfor  \r\n\r\n tidligst muligt orientere Industri- og Handelsstyrelsen og  \r\n\r\n Udenrigsministeriet om påtænkte eksportforretninger. Udenrigsministeriet vil  \r\n\r\n orientere de interesserede styrelser om internationale forhold af betydning  \r\n\r\n for deres eksportvirksomhed og om den bistand, som udenrigstjenesten kan yde.  \r\n\r\n</P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Kopi af indgåede eksportkontrakter skal snarest  \r\n\r\n muligt og senest 10 dage efter kontraktsindgåelsen indsendes til Industri- og  \r\n\r\n Handelsstyrelsen, som kan påtale en eventuel urimelig fortrinsstilling for  \r\n\r\n bestemte virksomheder, som måtte følge af kontrakten. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Industri- og Handelsstyrelsen fører register  \r\n\r\n over de i henhold til § 8 indberettede eksportkontrakter og indkalder  \r\n\r\n derudover nødvendige oplysninger fra de enkelte styrelser. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Industri- og Handelsstyrelsen yder og formidler  \r\n\r\n - bl.a. med baggrund i arbejdet i Samarbejdskomiteen - rådgivning om  \r\n\r\n eksportspørgsmål til styrelserne og rådgiver om mulighederne for  \r\n\r\n eksportsamvirke. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Med henblik på den løbende vurdering af  \r\n\r\n udviklingen på systemeksportområdet orienterer Industri- og Handelsstyrelsen  \r\n\r\n Samarbejdskomiteen for Systemeksport om styrelsernes indberetninger om  \r\n\r\n indgåede kontrakter. Generelle og statistiske oplysninger om udviklingen i  \r\n\r\n systemeksporten optages i Industri- og Handelsstyrelsens årsberetning. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Industri- og Handelsstyrelsen kan yde støtte  \r\n\r\n til offentlige styrelser til forundersøgelser og markedsføring, så vidt  \r\n\r\n muligt efter tilsvarende regler som gælder for tilskud til private  \r\n\r\n virksomheder under eksportfremmeordningen, herunder reglerne om betinget  \r\n\r\n tilbagebetaling. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Industri- og Handelsstyrelsen kan yde lån og  \r\n\r\n tilskud til offentlige styrelser til udvikling af systemer og serviceydelser  \r\n\r\n til eksport. Medfinansieringen sker ved ydelse af lån eller tilskud med  \r\n\r\n betinget tilbagebetalingspligt på vilkår, der så vidt muligt svarer til  \r\n\r\n vilkårene for tilsvarende ydelser til private virksomheder. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Offentlige styrelser kan på samme vilkår som  \r\n\r\n private virksomheder forsikre sig hos Eksportkreditrådet mod de risici, der  \r\n\r\n er forbundet med betalingen for deres eksport. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Dette cirkulære træder i kraft den 1. oktober  \r\n\r\n 1988. Samtidig ophæves Industriministeriets cirkulære af 20. marts 1985  \r\n\r\n vedrørende offentlige styrelsers deltagelse i eksportforretninger. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Industriministeriet, den 22. september  \r\n\r\n 1988 </I> </P>  \r\n\r\n<P CLASS=UNDERSKREVET-AF ALIGN=CENTER>NILS WILHJELM </P>  \r\n\r\n<P CLASS=MINISTER ALIGN=RIGHT>/H. Boesgaard </P>  \r\n\r\n</DIV>  \r\n\r\n<P> <B>Bilag</B>  </P>  \r\n\r\n<P>Skrivelse om kommuners og amtskommuners deltagelse i eksportforretninger  \r\n\r\n</P>  \r\n\r\n<P>(Til samtlige kommunalbestyrelser, amtsråd og tilsynsråd) </P>  \r\n\r\n<P> <I>Industriministeriets cirkulære om systemeksport</I>  </P>  \r\n\r\n<P>Med henblik på at fremme den samlede danske eksport har  \r\n\r\n Industriministeriet den 22. september 1988 udsendt vedlagte cirkulære om  \r\n\r\n offentlige styrelsers deltagelse i eksportforretninger (systemeksport), jf.  \r\n\r\n tillige det ligeledes vedlagte cirkulære af samme dato fra Finansministeriet  \r\n\r\n om adgangen til at udføre indtægtsdækket virksomhed. Cirkulæret retter sig  \r\n\r\n umiddelbart til statslige myndigheder og fastlægger de nærmere regler for  \r\n\r\n disses deltagelse i eksportvirksomhed. Cirkulæret afløser  \r\n\r\n Industriministeriets cirkulære af 20. marts 1985 vedrørende offentlige  \r\n\r\n styrelsers deltagelse i eksportforretninger. I forhold til dette cirkulære er  \r\n\r\n der sket en vis udvidelse i de statslige myndigheders adgang til at deltage i  \r\n\r\n eksportforretninger. </P>  \r\n\r\n<P>I det tidligere cirkulære var der en henstilling til kommuner og  \r\n\r\n amtskommuner om ved deltagelse i eksportforretninger at følge cirkulærets  \r\n\r\n regler med henblik på at sikre, &#187;at kommuners og amtskommuners  \r\n\r\n eksportaktiviteter ikke strider imod Danmarks erhvervs- og handelspolitik,  \r\n\r\n ikke påfører erhvervene konkurrence og ikke kolliderer med det generelle  \r\n\r\n eksportfremmearbejde og planlægningen heraf.&#171; </P>  \r\n\r\n<P>Disse hensyn må fortsat betragtes som væsentlige i forbindelse med  \r\n\r\n kommuners og amtskommuners deltagelse i eksportforretninger.  \r\n\r\n Indenrigsministeriet skal derfor henstille, at kommuner og amtskommuner,  \r\n\r\n herunder kommunale fællesskaber, følger reglerne i Industriministeriets og  \r\n\r\n Finansministeriets cirkulære, for så vidt de efter deres indhold kan finde  \r\n\r\n anvendelse på kommunale forhold. </P>  \r\n\r\n<P> <I>Økonomisk støtte</I>  </P>  \r\n\r\n<P>Industri- og Handelsstyrelsen kan efter reglerne i Industriministeriets  \r\n\r\n cirkulære, §§ 12 og 13, yde støtte til offentlige styrelsers eksportarbejde  \r\n\r\n og til produktudvikling med henblik på eksport. Folketingets finansudvalg har  \r\n\r\n tiltrådt, at kommuner og amtskommuner på linje med statslige myndigheder vil  \r\n\r\n kunne søge andel i disse midler. Det vil i givet fald være et vilkår for  \r\n\r\n tildeling af støtte, at cirkulærets bestemmelser følges. </P>  \r\n\r\n<P> <I>Anmeldelse af eksportvirksomhed</I>  </P>  \r\n\r\n<P>Som led i vurderingen af den mest hensigtsmæssige tilrettelæggelse af  \r\n\r\n offentlige styrelsers deltagelse i eksportforretninger, herunder  \r\n\r\n tilrettelæggelse af eventuelle støtteordninger, indsamler Industriministeriet  \r\n\r\n løbende statistiske oplysninger om det offentliges eksportvirksomhed. Det må  \r\n\r\n tillægges stor betydning, at denne statistik også omfatter den kommunale  \r\n\r\n sektors eksport. Indenrigsministeriet skal derfor henstille til kommuner og  \r\n\r\n amtskommuner, at oplysninger om eventuel eksportvirksomhed indsendes til  \r\n\r\n Industri- og Handelsstyrelsen, også selvom der ikke søges om tilskud fra de  \r\n\r\n nævnte støtteordninger. Det samme gælder den forudgående orientering om  \r\n\r\n påtænkte eksportforretninger, jf. cirkulærets § 7. </P>  \r\n\r\n<P>Man skal henlede opmærksomheden på, at Industri- og Handelsstyrelsen og  \r\n\r\n Udenrigstjenesten gerne bistår kommuner og amtskommuner med rådgivning i  \r\n\r\n forbindelse med eksportforretninger. </P>  \r\n\r\n<P> <I>Almindelige kommunalretlige regler om kommunal virksomhed</I>  </P>  \r\n\r\n<P>Det understreges, at cirkulæret ikke indebærer nogen ændring af de rammer,  \r\n\r\n som efter almindelige kommunalretlige regler gælder for kommunal deltagelse i  \r\n\r\n handels- og produktionsvirksomhed. </P>  \r\n\r\n<P>I den forbindelse skal Indenrigsministeriet bemærke, at kommuner som  \r\n\r\n udgangspunkt ikke lovligt kan beskæftige sig med almindelig handels- og  \r\n\r\n produktionsvirksomhed, medmindre der foreligger særlig lovhjemmel. Dette  \r\n\r\n udgangspunkt modificeres efter de kommunalretlige regler på forskellig måde.  \r\n\r\n Modifikationen kan oversigtligt resumeres således: </P>  \r\n\r\n<P>Kommunerne kan lovligt producere til eget brug, samt afsætte biprodukter,  \r\n\r\n der opstår som en naturlig følge af varetagelsen af i øvrigt lovlige  \r\n\r\n kommunale opgaver, såfremt afsætningen kan ske på en økonomisk forsvarlig  \r\n\r\n måde. Kommunerne kan endvidere varetage en række traditionelt bestemte  \r\n\r\n opgaver på forsyningsområdet. Endelig kan kommunerne i en vis - begrænset -  \r\n\r\n udstrækning udføre opgaver som accessorisk virksomhed, dvs. en virksomhed,  \r\n\r\n der i princippet ikke er en lovlig kommunal opgave, men som knytter sig  \r\n\r\n naturligt og tæt til en i øvrigt lovlig kommunal opgave på en sådan måde, at  \r\n\r\n det ville forekomme urimeligt, at kommunen ikke kunne påtage sig opgaven.  \r\n\r\n</P>  \r\n\r\n<P>Opsamlet viden (know-how) kan betragtes som et biprodukt, som en kommune  \r\n\r\n lovligt vil kunne sælge. I forbindelse med salg af biprodukter, herunder  \r\n\r\n know-how, vil det være lovligt at foretage en forarbejdning og udføre et  \r\n\r\n salgsarbejde med henblik på en økonomisk forsvarlig afsætning. Det vil dog  \r\n\r\n ikke være lovligt, at biproduktet forarbejdes så meget, at det kun udgør en  \r\n\r\n mindre del af det nye forarbejdede produkt. Tilsvarende må salgsarbejdet ikke  \r\n\r\n være så omfattende, at det får karakter af en ny selvstændig virksomhed. </P>  \r\n\r\n<P>Det skal understreges, at udnyttelsen af biprodukter kun må ske, såfremt  \r\n\r\n det er økonomisk forsvarligt for kommunen. Kommunen skal derfor have alle  \r\n\r\n sine omkostninger ved forarbejdning og salgsarbejde dækket, og det vil ikke  \r\n\r\n med det formål at fremme afsætningen være lovligt for kommuner at yde tilskud  \r\n\r\n til denne virksomhed. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Indenrigsministeriet, den 22. september  \r\n\r\n 1988 </I> </P>  \r\n\r\n<P CLASS=UNDERSKREVET-AF ALIGN=CENTER>Med venlig hilsen </P>  \r\n\r\n<P ALIGN=CENTER>THOR PEDERSEN </P>  \r\n\r\n<P CLASS=MINISTER ALIGN=RIGHT>/Kåre Stevns </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/11/1988"
        },
        {
            "displayName": "Accession",
            "displayValue": "C19880011209"
        },
        {
            "displayName": "Entydig dokumentidentifikation",
            "displayValue": "CM024701"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "26/07/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "112"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "22/09/1988"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Industri- og Handelsstyrelsen"
        },
        {
            "displayName": "Ressortministeriets journalnummer",
            "displayValue": "87-4941-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}