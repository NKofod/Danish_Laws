{
    "id": 39181,
    "title": "Bod 2.3.2. Kollektiv arbejdsret, generelt. Kollektiv overenskomst 1. Organisationsforhold.(* 1) (* 2) Landsorganisationen i Danmark for Dansk El-Forbund (konsulent Ulrik Jørgensen) mod Dansk Arbejdsgiverforening for Arbejdsgiverforeningen for    Handel, Transport og Service for Danserv A/S, Esbjerg (advokat Helge Werner) og mod Danmarks Rederiforening for A.P. Møller rederierne (advokat H.C. Springborg) Dommere: John Dahl, Arnold Hansen, Otto Hansen, Carsten Holm, Spang-Hanssen, Per Sørensen (retsformand) og Westergaard. ",
    "documentTypeId": "260",
    "isSagsforlobPeriodValid": false,
    "shortName": "DOM nr 3810 af 06/12/1993",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Datterselskab ikke omfattet af moderselskabernes overenskomst. </I>  \r\n\r\n</P>  \r\n\r\n<P> <I>Selskabet S, der ejes 100 % af selskabet D, der igen ejes af to  \r\n\r\n A.P.Møller-rederier med 50 % til hver, var medlem af arbejdsgiverforeningen  \r\n\r\n A, der har overenskomst med Dansk El-forbund. Overenskomsten gælder dog kun  \r\n\r\n arbejde i land. S ansatte midlertidigt J, der er medlem af Dansk El-Forbund,  \r\n\r\n til at udføre elektrikerarbejde på forskellige skibe i den af S drevne  \r\n\r\n entreprenørvirksomhed. J aflønnedes efter de i ansættelseskontrakten  \r\n\r\n fastsatte individuelle lønvilkår. Dansk El-forbund indklagede S og A.P.  \r\n\r\n Møller rederierne for Arbejdsretten, idet man gjorde gældende, at ansættelsen  \r\n\r\n af J var et forsøg på omgåelse af overenskomsten mellem Danmarks  \r\n\r\n Rederiforening og Dansk El-forbund, som A.P Møller-rederierne er omfattet af,  \r\n\r\n idet de indklagede på denne måde sparede en betydelig lønforskel. </I> </P>  \r\n\r\n<P> <I>Arbejdsretten udtalte bl. a., at S ikke drev rederivirksomhed og  \r\n\r\n dermed heller ikke var medlem af Danmarks Rederiforening. </I> </P>  \r\n\r\n<P> <I>Virksomheden var derfor heller ikke omfattet af Rederiforeningens  \r\n\r\n overenskomst med Dansk El-Forbund. Begrundelsen for at ansætte J ved en  \r\n\r\n individuel kontrakt var, at A ikke havde overenskomst med Dansk El-forbund  \r\n\r\n for så vidt medsejlende reparatører. Endvidere var S en selvstændig juridisk  \r\n\r\n person, der forretningsmæssigt fungerer uafhængigt af de øvrige selskaber  \r\n\r\n inden for A.P. Møller Gruppen. Det fandtes ikke godtgjort, at de indklagede  \r\n\r\n havde forsøgt omgåelse, hvorfor de frifandtes. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bod 2.3.2. Kollektiv arbejdsret, generelt.  \r\n\r\n Kollektiv overenskomst 1. Organisationsforhold.(* 1) (* 2)  \r\n\r\n Landsorganisationen i Danmark for Dansk El-Forbund (konsulent Ulrik  \r\n\r\n Jørgensen) mod Dansk Arbejdsgiverforening for Arbejdsgiverforeningen for  \r\n\r\n Handel, Transport og Service for Danserv A/S, Esbjerg (advokat Helge Werner)  \r\n\r\n og mod Danmarks Rederiforening for A.P. Møller rederierne (advokat H.C.  \r\n\r\n Springborg) Dommere: John Dahl, Arnold Hansen, Otto Hansen, Carsten Holm,  \r\n\r\n Spang-Hanssen, Per Sørensen (retsformand) og Westergaard. </H1>  \r\n\r\n<P></P>  \r\n\r\n<BR>  \r\n\r\n<P>Sagen vedrører spørgsmålet, om de indklagede Danserv A/S, Esbjerg, og A.P.  \r\n\r\n Møller rederierne har brudt overenskomsten mellem Danmarks Rederiforening og  \r\n\r\n Dansk El-Forbund ved, at Danserv A/S den 7. oktober 1991 indgik individuel  \r\n\r\n ansættelseskontrakt med et medlem af Dansk El-Forbund. </P>  \r\n\r\n<P>PÅSTANDE: </P>  \r\n\r\n<P>Klagerne, Landsorganisationen i Danmark for Dansk El-Forbund, har nedlagt  \r\n\r\n følgende påstande: </P>  \r\n\r\n<P>1) Danserv A/S skal anerkende at være forpligtet af den mellem Danmarks  \r\n\r\n Rederiforening og Dansk El-Forbund indgåede overenskomst, når virksomheden  \r\n\r\n ansætter elektrikere, der skal gøre tjeneste som medsejlende reparatører i  \r\n\r\n DIS-registrerede skibe tilhørende A.P. Møller rederierne. </P>  \r\n\r\n<P>Den indklagede virksomhed har brudt gældende overenskomst ved ikke at  \r\n\r\n efterleve den nævnte overenskomst ved ansættelsen af forbundets medlem Leon  \r\n\r\n Nygaard Jacobsen. </P>  \r\n\r\n<P>Den indklagede virksomhed betaler til Dansk El-Forbund en efter  \r\n\r\n Arbejdsrettens skøn fastsat bod. </P>  \r\n\r\n<P>Efterbetalingsspørgsmålet henvises til sædvanlig fagretlig behandling.  \r\n\r\n</P>  \r\n\r\n<P>2) A.P. Møller rederierne skal anerkende at være forpligtet til at sikre,  \r\n\r\n at vilkårene i Dansk Rederiforenings overenskomst med Dansk El-Forbund finder  \r\n\r\n anvendelse, når elektrikere ansættes i andre dele af A.P. Møller koncernen  \r\n\r\n med henblik på at gøre tjeneste som medsejlende reparatører i rederiets  \r\n\r\n DIS-registrerede skibe. </P>  \r\n\r\n<P>Den indklagede virksomhed har brudt gældende overenskomst ved ikke at  \r\n\r\n sikre, at nævnte overenskomst fandt anvendelse ved ansættelse af det klagende  \r\n\r\n forbunds medlem Leon Nygaard Jacobsen i Danserv A/S. </P>  \r\n\r\n<P>Den indklagede virksomhed betaler til Dansk El-Forbund en efter  \r\n\r\n Arbejdsrettens skøn fastsat bod. </P>  \r\n\r\n<P>Efterbetalingsspørgsmålet henvises til sædvanlig fagretlig behandling.  \r\n\r\n</P>  \r\n\r\n<P>SAGSFREMSTILLING: </P>  \r\n\r\n<P>Danserv A/S ejes 100% af Danbor A/S, der igen ejes med 50% af  \r\n\r\n Dampskibsselskabet af 1912 A/S og 50% af A/S Dampskibsselskabet Svendborg.  \r\n\r\n Hverken Danserv A/S eller Danbor A/S driver rederivirksomhed, og de er derfor  \r\n\r\n heller ikke medlemmer af Danmarks Rederiforening. Danserv A/S er medlem af  \r\n\r\n Arbejdsgiverforeningen for Handel, Transport og Service, der har overenskomst  \r\n\r\n med Dansk El-Forbund. Overenskomsten gælder alene arbejde i land, idet  \r\n\r\n forbundet desuden har overenskomst med Danmarks Rederiforening gældende for  \r\n\r\n elektrikeres tjeneste i skibe, der er registreret i Dansk Internationalt  \r\n\r\n Skibsregister. Danserv A/S påtager sig - i konkurrence med andre udbydere af  \r\n\r\n tilsvarende ydelser - at udføre arbejdsopgaver om bord i skibe under sejlads.  \r\n\r\n Arbejdet udføres af selskabets egne medarbejdere og er typisk af mellem 1 og  \r\n\r\n 14 dages varighed. Der er for tiden beskæftiget ca. 20 medsejlende  \r\n\r\n reparatører, hvoraf ingen er elektrikere. </P>  \r\n\r\n<P>Ved skrivelse af 7. oktober 1991 blev Leon Nygaard Jacobsen midlertidigt  \r\n\r\n ansat i Danserv A/S. I den individuelle ansættelseskontrakt hed det blandt  \r\n\r\n andet: </P>  \r\n\r\n<P>&#187;Vi bekræfter hermed Deres midlertidige ansættelse i Danserv AS. </P>  \r\n\r\n<P>Tiltrædelse: </P>  \r\n\r\n<P>Denne ansættelsesaftale træder i kraft på tidspunktet for forhyring på  \r\n\r\n skibene. Forventet dato for forhyring er den 15. oktober 1991. </P>  \r\n\r\n<P>Det er aftalt, at De udelukkende er ansat til reparations- og  \r\n\r\n vedligeholdelsesarbejde på skibe indregistreret i Dansk Internationalt  \r\n\r\n Skibsregister (DIS). De er bekendt med, at såfremt De ønsker at fortsætte  \r\n\r\n dette ansættelsesforhold, tillader skattereglerne ikke, at De tager andet  \r\n\r\n lønnet arbejde uden for DIS registrerede skibe, heller ikke i Deres  \r\n\r\n hjemmeperioder. </P>  \r\n\r\n<P>De er pligtig til at rette Dem efter den til enhver tid gældende  \r\n\r\n tjenestevejledning for reparatører i Danserv AS. </P>  \r\n\r\n<P>Principielt ansættes og afskediges De indtil videre for hver aftalt  \r\n\r\n tjenesteperiode, dog forstået således, at Danserv AS tilbyder Dem  \r\n\r\n beskæftigelse i min. 1.725 timer inden for en 12 måneders effektiv periode.  \r\n\r\n Skulle der opstå perioder, hvor vi ikke kan beskæftige Dem, er det aftalt,  \r\n\r\n under forudsætning af at ansættelsesforholdet ikke afbrydes, at der efter en  \r\n\r\n måned evt. kan udbetales acontoforskud, dog maksimalt for 162,5 timer pr.  \r\n\r\n måned. Beløbet vil derefter blive modregnet i Deres næste lønudbetalinger.  \r\n\r\n</P>  \r\n\r\n<P>De har tavshedspligt og skal over for såvel udenforstående som over for  \r\n\r\n kolleger bevare diskretion angående forhold, der vedrører ledelsen, kolleger,  \r\n\r\n aktiviteter, etc. </P>  \r\n\r\n<P>Det vil blive betragtet som brud på tjenesteaftalen, hvis De giver  \r\n\r\n udenforstående oplysninger om aktiviteter på tjenestestedet eller om  \r\n\r\n tjenesteforhold i øvrigt. De har dog ret til at give oplysning til Dansk  \r\n\r\n Metalarbejderforbund om egne løn- og arbejdsforhold. </P>  \r\n\r\n<P>Endvidere er det aftalt, at selskabet frit og uden varsel kan overføre Dem  \r\n\r\n til andre selskaber inden for A.P. Møller Gruppen. </P>  \r\n\r\n<P>Arbejdsområde: </P>  \r\n\r\n<P>Arbejdsområdet omfatter tjeneste som medsejlende reparatør i  \r\n\r\n DIS-registrerede skibe. De er forpligtet til at udføre alt arbejde, som  \r\n\r\n anvises af ledelsen, og de til enhver tid gældende arbejdsbeskrivelser er  \r\n\r\n alene vejledende. Det er endvidere aftalt, at tjenesteperiode og arbejdstid  \r\n\r\n fastsættes af ledelsen. </P>  \r\n\r\n<P>Lønforhold: </P>  \r\n\r\n<P>I tjenesteperioden vil der blive overført acontobetaling for 162,5 timers  \r\n\r\n tjeneste pr. md. samt eventuelt kompensationsbeløb. </P>  \r\n\r\n<P>Aflønning vil finde sted på basis af underskrevne og af ledelsen godkendte  \r\n\r\n timesedler, og lønudbetaling vil ske, med fradrag af udbetalte acontobeløb,  \r\n\r\n AUD og ATP, gennem Deres bank eller sparekasse snarest efter Deres hjemkomst  \r\n\r\n fra en tjenesteperiode. Der foretages intet skattetræk af den aftalte løn.  \r\n\r\n</P>  \r\n\r\n<P>Det er aftalt, at De ikke kan trække kontantbeløb eller købe på regning  \r\n\r\n hos Danserv AS'kunder. </P>  \r\n\r\n<P>Der vil i hjemmeperioder af længere varighed som nævnt efter aftale være  \r\n\r\n mulighed for udbetaling af acontobeløb. </P>  \r\n\r\n<P>Aflønning vil for 12 effektive arbejdstimer pr. døgn være som følger: </P>  \r\n\r\n<P>Grundløn DKK 38,55 </P>  \r\n\r\n<P>Søtillæg - 18.30 </P>  \r\n\r\n<P>DKK 56,85 </P>  \r\n\r\n<P>Den anførte betaling er excl. overtidstillæg, men incl. alle andre tillæg,  \r\n\r\n herunder risikotillæg, offshoretillæg, overtidskompensation, dyrtidstillæg  \r\n\r\n samt tillæg for arbejde på lørdage, søndage, søgnehelligdage. </P>  \r\n\r\n<P>Overtidsbetaling finder sted for arbejde ud over 12 timer pr. tjenestedøgn  \r\n\r\n og afregnes med et overarbejdstillæg på 40% af den gældende grundløn.&#171;  \r\n\r\n</P>  \r\n\r\n<P>Det er oplyst, at Leon Nygaard Jacobsen fra oktober 1991 til juni 1992  \r\n\r\n sejlede således: </P>  \r\n\r\n<PRE>  \r\n\r\n 23. oktober - 25. november 1991     Albert Mærsk  \r\n\r\n 2. december 1992 - 6. marts 1993    Anna og Adrian Mærsk  \r\n\r\n 6. marts - 11. april 1992           hjemme  \r\n\r\n 11. april - 16. juni 1992           Anders Mærsk  \r\n\r\n</PRE>  \r\n\r\n<P>Leon Nygaard Jacobsen fratrådte sin stilling hos Danserv A/S den 11.  \r\n\r\n september 1992. </P>  \r\n\r\n<P>Den 9. april 1992 indgik Danserv A/S et protokollat med Dansk  \r\n\r\n Metalarbejderforbund, hvori det hedder: </P>  \r\n\r\n<P>&#187;I fortsættelse af tidligere drøftelser om aftaleforhold for de  \r\n\r\n medarbejdere, Danserv AS ansætter/har ansat som reparatører til reparations-  \r\n\r\n og vedligeholdelsesarbejde på skibe indregistreret i Dansk Internationalt  \r\n\r\n Skibsregister, er følgende aftalt: </P>  \r\n\r\n<P>Pkt. I Løn- og arbejdsforhold tager udgangspunkt i en ansættelseskontrakt,  \r\n\r\n hvis tekst Dansk Metal er orienteret om. </P>  \r\n\r\n<P>Pkt. II Fortolkning og/eller tvistighed vedrørende kontrakten kan  \r\n\r\n behandles i henhold til regler for behandling af faglig strid. </P>  \r\n\r\n<P>Pkt. III Dansk Metal holdes løbende orienteret om eventuelle ændringer i  \r\n\r\n kontraktens tekst og har ret til indsigelse mod disse ændringer. </P>  \r\n\r\n<P>Pkt. IV Den personkreds, som er omfattet af nærværende, er den samme, som  \r\n\r\n er omfattet af overenskomsten mellem Danbor Service AS og Dansk Metal  \r\n\r\n vedrørende ansættelsesforhold på off shore platforme på dansk kontinental  \r\n\r\n sokkelområde.&#171; </P>  \r\n\r\n<P>Under mæglingsmøder den 8. oktober 1992 og 14. januar 1993 og under et  \r\n\r\n fællesmøde den 15. februar 1993 gjorde det klagende forbund gældende, af Leon  \r\n\r\n Nygaard Jacobsens ansættelsesforhold var omfattet af DIS-overenskomsten  \r\n\r\n mellem Danmarks Rederiforening og Dansk El-Forbund. I referatet af  \r\n\r\n mæglingsmødet den 8. oktober 1992 hedder det blandt andet: </P>  \r\n\r\n<P>&#187;Parterne enedes om, at Danserv A/S forinden ansættelse af medlemmer  \r\n\r\n af Dansk El-forbund til reparations- og vedligeholdelsesarbejde på skibe  \r\n\r\n indregistreret i Dansk Internationalt Skibsregister (DIS) eller i Dansk  \r\n\r\n Skibsregister (DS) retter henvendelse til Dansk el-forbund med henblik på en  \r\n\r\n overenskomstdækning.&#171; </P>  \r\n\r\n<P>Fra arbejdsgiverside blev det anført, at virksomheden hverken er eller kan  \r\n\r\n blive medlem af Rederiforeningen og at Leon Nygaard Jacobsens  \r\n\r\n ansættelsesforhold derfor alene var reguleret af ansættelseskontrakten af 7.  \r\n\r\n oktober 1991. Der kunne ikke opnås enighed, og sagen blev indbragt for  \r\n\r\n Arbejdsretten. </P>  \r\n\r\n<P>Det er oplyst, at Danserv A/S ikke har haft elektrikere ansat siden den 8.  \r\n\r\n oktober 1992. </P>  \r\n\r\n<P>FORKLARINGER: </P>  \r\n\r\n<P>Leon Nygaard Jacobsen har forklaret, at han efter telefonisk at have  \r\n\r\n kontaktet Danserv A/S om arbejde fik tilsendt ansættelseskontrakten, som han  \r\n\r\n underskrev. Han blev derpå ringet op af en fra A.P. Møller rederierne, der  \r\n\r\n fortalte ham, at han under arbejde på skibene skulle tage sig af alt  \r\n\r\n forefaldende i form af reparations-, installations- og  \r\n\r\n vedligeholdelsesarbejder. Senere gav Danserv A/S ham besked om, hvornår og  \r\n\r\n hvortil han skulle rejse. Under arbejdet på skibene var maskinmesteren hans  \r\n\r\n overordnede, og han havde ingen kontakt med Danserv. En RIFA elektriker tog  \r\n\r\n sig af arbejdet med at holde kølecontainerne i orden. </P>  \r\n\r\n<P>Gert Kragelund, der er direktør hos Danserv A/S, har forklaret, at  \r\n\r\n selskabet hovedsageligt er en entreprenørvirksomhed, der udbyder alle former  \r\n\r\n for arbejder. El-arbejder udgør kun en lille del af området, og på skibe er  \r\n\r\n det meget begrænset. Virksomheden har et helt almindeligt forretningsmæssigt  \r\n\r\n forhold til A.P. Møller Gruppens andre selskaber. På el-siden har man ikke  \r\n\r\n haft specialister, det vil sige folk med efteruddannelse, og Leon Nygaard  \r\n\r\n Jacobsen har alene arbejdet som &#187;snoretrækker&#171;, således at der ikke  \r\n\r\n var behov for nærmere instruktion inden hans afrejse. Han har primært lavet  \r\n\r\n lysarbejde, der på normal måde er blevet faktureret som timearbejde.  \r\n\r\n Bemærkningen i ansættelseskontrakten om, at han frit og uden varsel kunne  \r\n\r\n overføres til andre selskaber inden for A.P. Møller Gruppen, var alene ment  \r\n\r\n som et tilbud og var i øvrigt mest møntet på arbejde i selskaber i off-shore  \r\n\r\n industrien. Protokollatet af 9. april 1992 var reelt en nedskrivning af en  \r\n\r\n allerede gældende aftale med Dansk Metal i off-shore industrien. Medsejlende  \r\n\r\n reparatører aflønnes efter aftalen. Der er mange af dem, men ingen  \r\n\r\n elektrikere. </P>  \r\n\r\n<P>Jørgen Frederiksen, der er afdelingschef i A.P. Møller rederierne, har  \r\n\r\n forklaret, at det er helt sædvanligt, at der er beskæftiget reparatører på  \r\n\r\n skibene, da besætningen normalt ikke har noget at gøre med  \r\n\r\n vedligeholdelsesarbejde. Reparatørerne er ikke ansat af rederierne, men af de  \r\n\r\n entreprenører, hos hvem arbejdet købes. Kun de særligt uddannede  \r\n\r\n RIFA-elektrikere, der skal udføre arbejde på containere, er ansat af  \r\n\r\n rederierne. Det arbejde, reparatørerne udfører, er meget forskelligt og af  \r\n\r\n ubestemt varighed, hvorfor rederierne ikke ville kunne holde en reparatør  \r\n\r\n fast beskæftiget. I oktober 1993 var der 257 medsejlende reparatører, heraf  \r\n\r\n 11 elektrikere fra 3 forskellige entreprenører. Elektrikere fås fra næsten  \r\n\r\n alle danske leverandører. Danserv A/S afgiver tilbud på arbejderne i  \r\n\r\n konkurrence med andre virksomheder. Undertiden kan RIFA-elektrikerne også nå  \r\n\r\n at udføre almindeligt arbejde. Det arbejde, der er omfattet af  \r\n\r\n Rederiforeningens overenskomst med Dansk El-Forbund, er alene møntet på folk,  \r\n\r\n der udfører fast arbejde på skibene og derfor indgår i den faste besætning.  \r\n\r\n</P>  \r\n\r\n<P>PARTERNES ARGUMENTER: </P>  \r\n\r\n<P>Klagerne har anført, at de indklagede ved at ansætte Leon Nygaard Jacobsen  \r\n\r\n i Danserv A/S på individuelle ansættelsesvilkår og lade ham udføre arbejde  \r\n\r\n som medsejlende reparatør på DIS-registrerede skibe har forsøgt at omgå  \r\n\r\n overenskomsten mellem Danmarks Rederiforening og Dansk El-Forbund. Danserv  \r\n\r\n A/S er 100% ejet af Danbor A/S, og det arbejde, han udførte, havde ikke  \r\n\r\n karakter af særlige arbejdsopgaver, men var alt forefaldende, almindeligt  \r\n\r\n reparations- og vedligeholdelsesarbejde, der er omfattet af overenskomsten.  \r\n\r\n Han var således ude at sejle i op til flere måneder ad gangen, og ifølge  \r\n\r\n kontrakten havde han ikke blot ret, men pligt til at lade sig overføre til  \r\n\r\n andre selskaber i A.P. Møller Gruppen, som han derved i realiteten var ansat  \r\n\r\n i. Han var under det daglige arbejde underlagt maskinmestrenes ledelse,  \r\n\r\n således at han fungerede som andre fast ansatte og ikke som udsendt til at  \r\n\r\n udføre en opgave for en entreprenørvirksomhed. Ved denne fremgangsmåde har  \r\n\r\n Danserv A/S og A.P. Møller rederierne sparet den betydelige lønforskel, som  \r\n\r\n en ansættelse efter overenskomsten havde indebåret. </P>  \r\n\r\n<P>Indklagede har anført, at det arbejde, Leon Nygaard Jacobsen udførte, ikke  \r\n\r\n er omfattet af overenskomsten. Det bestod alene i arbejde, som Danserv A/S  \r\n\r\n havde påtaget sig at udføre som entreprenør, og ikke i arbejde, som  \r\n\r\n sædvanligvis blev udført af rederiets egne elektrikere. Danserv A/S havde i  \r\n\r\n øvrigt kun få elektrikere som medsejlende reparatører. At Dansk El-Forbund  \r\n\r\n selv har været af samme opfattelse som de indklagede fremgår af  \r\n\r\n mæglingsmødereferatet af 8. oktober 1992. Danserv A/S driver ikke nogen form  \r\n\r\n for rederivirksomhed og er ikke medlem af Danmarks Rederiforening. Det er som  \r\n\r\n medlem af Arbejdsgiverforeningen for Handel, Transport og Service alene  \r\n\r\n omfattet af denne organisations overenskomster, og da der ikke var nogen  \r\n\r\n overenskomst mellem foreningen og Dansk El-Forbund, der dækkede Leon Nygaard  \r\n\r\n Jacobsens arbejde som medsejlende reparatør, var det nødvendigt at indgå en  \r\n\r\n individuel ansættelsesaftale. Hertil kommer, at klagerne ikke har godtgjort,  \r\n\r\n at der skulle være tale om forsøg på omgåelse fra de indklagedes side.  \r\n\r\n Danserv A/S er en selvstændig juridisk person, der udbyder entreprenørarbejde  \r\n\r\n i konkurrence med andre entreprenørvirksomheder, og den omstændighed, at  \r\n\r\n selskabet tilhører A.P. Møller Gruppen, bevirker ikke, at der er nogen  \r\n\r\n identitet mellem de indklagede. Der er heller ikke påvist nogen form for  \r\n\r\n indforståelse mellem dem om at omgå overenskomsten. </P>  \r\n\r\n<P>ARBEJDSRETTENS BEMÆRKNINGER: </P>  \r\n\r\n<P>Danserv A/S driver ikke rederivirksomhed og er dermed heller ikke medlem  \r\n\r\n af Danmarks Rederiforening. Virksomheden er derfor heller ikke omfattet af  \r\n\r\n Rederiforeningens overenskomst med Dansk El-Forbund, hvorimod den som medlem  \r\n\r\n af Arbejdsgiverforeningen for Handel, Transport og Service, er omfattet af  \r\n\r\n dennes overenskomster. Virksomheden udbyder alle former for  \r\n\r\n entreprisearbejder i konkurrence med andre lignende virksomheder, og  \r\n\r\n el-arbejder på skibe udgør kun en meget lille del heraf. Begrundelsen for at  \r\n\r\n ansætte Leon Nygaard Jacobsen ved en individuel kontrakt var, at den  \r\n\r\n indklagede arbejdsgiverforening ikke har nogen overenskomst med Dansk  \r\n\r\n El-Forbund for så vidt angår medsejlende reparatører. Det arbejde, Leon  \r\n\r\n Nygaard Jacobsen udførte på skibene, bestod alene i almindeligt  \r\n\r\n elektrikerarbejde, som Danserv A/S havde påtaget sig at udføre som  \r\n\r\n entreprenør, og det udgjorde således ikke en fast, sædvanlig del af arbejdet  \r\n\r\n om bord. Endvidere er selskabet en selvstændig juridisk person, der  \r\n\r\n forretningsmæssigt fungerer uafhængigt af de øvrige selskaber inden for A.P.  \r\n\r\n Møller Gruppen. </P>  \r\n\r\n<P>Danserv A/S var således ikke forpligtet af overenskomsten mellem Danmarks  \r\n\r\n Rederiforening og Dansk El-Forbund, og det findes ikke godtgjort, at de  \r\n\r\n indklagede - hverken hver for sig eller i samarbejde - har forsøgt omgåelse  \r\n\r\n ved, at Leon Nygaard Jacobsen blev ansat som sket. De indklagedes  \r\n\r\n frifindelsespåstand tages derfor til følge. </P>  \r\n\r\n<P>T h i k e n d e s f o r r e t : </P>  \r\n\r\n<P>De indklagede, Dansk Arbejdsgiverforening for Arbejdsgiverforeningen for  \r\n\r\n Handel, Transport og Service for Danserv A/S, Esbjerg, og Danmarks  \r\n\r\n Rederiforening for A.P. Møller rederierne, frifindes. </P>  \r\n\r\n<P>Klageren, Landsorganisationen i Danmark for Dansk El-Forbund, skal betale  \r\n\r\n 2.000 kr. i sagsomkostninger til Arbejdsretten. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: Per Jacobsen s.152 f, Knud Illum s.130-32, K.92.228,  \r\n\r\n K.91.300 (A 1992, s.106), K.9903 (A 1983, s.76). </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1993, side 138"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19930381013"
        },
        {
            "displayName": "Entydig dokumentidentifikation",
            "displayValue": "CA007116"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3810"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "06/12/1993"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "93.251"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}