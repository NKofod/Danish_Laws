{
    "id": 109570,
    "title": "1997 BTL 41   BETÆNKNING OVER FORSLAG TIL LOV OM ÆNDRING AF LOV OM INDKOMSTBESKATNI NG   AF AKTIESELSKABER M.V. (SELSKABSSKATTELOVEN) (ACONTOSKATTEORDNING FOR ALLE   SELSKABER M.V.)    NR L 41 1997-98. 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1997/1 BTL 41",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 41 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om indkomstbeskatni ng  \r\n\r\n af aktieselskaber m.v. (selskabsskatteloven) (Acontoskatteordning for alle  \r\n\r\n selskaber m.v.) <BR>  \r\n\r\n Nr L 41 1997-98. 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19971113 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder. </P>  \r\n\r\n<P>Endvidere har udvalget modtaget en skriftlig henvendelse fra  \r\n\r\n Håndværksrådet. </P>  \r\n\r\n<P>Der er af skatteministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Et flertal (Venstres, Det Konservative Folkepartis, Centrum-Demokraternes  \r\n\r\n og Fremskridtspartiets medlemmer af udvalget) ønsker at udtale følgende: </P>  \r\n\r\n<P>Flertallet er grundlæggende uenige med indholdet i lovforslaget.  \r\n\r\n Flertallet opfordrer til, at man ikke pålægger erhvervslivet de byrder, som  \r\n\r\n lovforslaget uvægerligt vil medføre. Lovforslaget kan ifølge flertallets  \r\n\r\n mening kun ses som et påskud for at pynte på statens finanser. </P>  \r\n\r\n<P>Acontoskatteordningen er i sig selv en udmærket ordning, når den går ad  \r\n\r\n frivillighedens vej. Det er også dokumenteret, at mange store, kapitalstærke  \r\n\r\n virksomheder frivilligt er overgået til acontoskatteordningen. Men for mindre  \r\n\r\n virksomheder, som ikke har den fornødne kapital, vil en overgang til  \r\n\r\n ordningen være en særdeles tung byrde, idet de reelt står over for at skulle  \r\n\r\n betale 50 pct. mere i skat i 1998. </P>  \r\n\r\n<P>Ifølge regeringens egne tal vil en overgang til ordningen være  \r\n\r\n ensbetydende med et merprovenu på 2,8 mia. kr. til næste år og 0,9 mia. året  \r\n\r\n efter. Disse penge tages fra virksomheder, der i forvejen er besværet af høje  \r\n\r\n skatter. </P>  \r\n\r\n<P>Flertallet ønsker at gøre opmærksom på, at det netop er fra de små og  \r\n\r\n mellemstore virksomheder, at de fleste nye arbejdspladser skal skaffes. Det  \r\n\r\n er også fra disse virksomheder, der kan forventes den største erobring af nye  \r\n\r\n eksportmarkeder. Med lovforslaget vil dette blive vanskeliggjort. </P>  \r\n\r\n<P>Flertallet ønsker i stedet, at man fastholder den nuværende ordning, der  \r\n\r\n giver en valgfrihed i beslutningen om, hvorledes man ønsker at betale sin  \r\n\r\n skat. </P>  \r\n\r\n<P>Da flertallet ikke mener, at lovforslaget vil være til gavn for  \r\n\r\n erhvervslivet, stemmer flertallet imod lovforslaget. </P>  \r\n\r\n<P>Der gøres opmærksom på, at Dansk Folkeparti, som ikke havde medlemmer i  \r\n\r\n udvalget, har givet udtryk for, at de støtter flertallets betænkningsbidrag.  \r\n\r\n</P>  \r\n\r\n<P>Herefter indstiller et <I>mindretal</I> (Socialdemokratiets, Socialistisk  \r\n\r\n Folkepartis, Det Radikale Venstres og Enhedslistens medlemmer af udvalget)  \r\n\r\n lovforslaget til <I>vedtagelse</I> med de stillede ændringsforslag. </P>  \r\n\r\n<P>Et mindretal inden for mindretallet (Enhedslistens medlem af udvalget)  \r\n\r\n anmoder om, at lovforslaget bliver henvist til fornyet udvalgsbehandling.  \r\n\r\n</P>  \r\n\r\n<P>Et <I>andet mindretal</I> (Venstres, Det Konservative Folkepartis og  \r\n\r\n Centrum-Demokraternes medlemmer af udvalget) indstiller lovforslaget til  \r\n\r\n<I>forkastelse</I> ved 3. behandling. Mindretallet vil stemme hverken for  \r\n\r\n eller imod de stillede ændringsforslag. </P>  \r\n\r\n<P>Et <I>tredje mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling.  \r\n\r\n Mindretallet vil stemme for de stillede ændringsforslag. </P>  \r\n\r\n<P>Æ n d r i n g s f o r s l a g </P>  \r\n\r\n<P>Af skatteministeren, tiltrådt af et <I>flertal</I> (S, SF, RV, FP og EL):  \r\n\r\n</P>  \r\n\r\n<P>Til titlen </P>  \r\n\r\n<P>1) Titlen affattes således: </P>  \r\n\r\n<P> <B>&#187;Forslag</B>  </P>  \r\n\r\n<P>til </P>  \r\n\r\n<P> <B>Lov om ændring af lov om indkomstbeskatning af aktieselskaber m.v.  \r\n\r\n (selskabsskatteloven)</B>  </P>  \r\n\r\n<P>(Udvidelse af acontoskatteordningen for selskaber m.v.)&#187; </P>  \r\n\r\n<P>Til § 1 </P>  \r\n\r\n<P> <B>2)</B>  <I>Nr. 1, 2</I> og <I>4</I> udgår. </P>  \r\n\r\n<P> <B>3)</B> I den under nr. 3 foreslåede affattelse af <I>§ 30, stk. 5, 1.  \r\n\r\n pkt.,</I> indsættes efter &#187;som nævnt i stk. 1&#171;: &#187;eller med  \r\n\r\n indkomstskat som nævnt i § 30 A, stk. 1&#171;. </P>  \r\n\r\n<P> <B>4)</B>  <I>Nr. 5</I> udgår, og i stedet indsættes som nye numre: </P>  \r\n\r\n<P> <B>&#187;01.</B>  <I>§ 30 A, stk. 1,</I> affattes således: </P>  \r\n\r\n<P>&#187;For selskaber og foreninger m.v., hvis første indkomstår er  \r\n\r\n påbegyndt før den 29. januar 1992, og som ikke er omfattet af 5.-8. pkt.,  \r\n\r\n forfalder indkomstskatten til betaling den 1. november i det kalenderår, der  \r\n\r\n følger efter indkomståret, eller ved et forskudt indkomstår den 1. november i  \r\n\r\n kalenderåret efter det kalenderår, som det forskudte indkomstår træder i  \r\n\r\n stedet for. I disse tilfælde skal der til indkomstskatten betales et tillæg  \r\n\r\n på 1134 pct. § 30 finder tilsvarende anvendelse ved betaling af indkomstskat  \r\n\r\n og tillæg. Ved skattenedsættelse, jf. § 30, stk. 4, forrentes det for meget  \r\n\r\n betalte skattebeløb dog fra indbetalingsdagen at regne. Anpartsselskaber,  \r\n\r\n hvis indbetalte anpartskapital den 1. januar 1997 eller senere ikke udgør  \r\n\r\n mindst 200.000 kr., skal betale indkomstårets forventede indkomstskat i løbet  \r\n\r\n af indkomståret efter reglerne i § 29 A, jf. §§ 29 B-30. Selskaber og  \r\n\r\n foreninger m.v. med en skattepligtig indkomst på 10 mio. kr. eller derover  \r\n\r\n for indkomståret to år forud for det pågældende indkomstår skal betale  \r\n\r\n indkomstskat i løbet af indkomståret efter reglerne i § 29 A, jf. §§ 29 B-30.  \r\n\r\n For sambeskattede selskaber m.v. efter § 31 udgør den skattepligtige indkomst  \r\n\r\n den samlede skattepligtige indkomst (sambeskatningsindkomsten) for  \r\n\r\n indkomståret to år forud for det pågældende indkomstår, og for moderselskaber  \r\n\r\n m.v. omfattet af tvungen sambeskatning efter § 32 udgør den skattepligtige  \r\n\r\n indkomst moderselskabets m.v. skattepligtige indkomst for indkomståret to år  \r\n\r\n forud for det pågældende indkomstår. Har et selskab m.v. betalt indkomstskat  \r\n\r\n efter 5.-7. pkt., skal der også for efterfølgende indkomstår betales  \r\n\r\n acontoskat.&#171; </P>  \r\n\r\n<P> <B>02.</B> I <I>§ 30 A, stk. 2, 1. pkt.,</I> ændres &#187;stk. 1, 5. og  \r\n\r\n 6. pkt.&#171; til: &#187;stk. 1, 5.-8. pkt.&#171;&#187; </P>  \r\n\r\n<P>Til § 2 </P>  \r\n\r\n<P> <B>5)</B> Paragraffen affattes således: </P>  \r\n\r\n<P> <B>&#187;§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende og har  \r\n\r\n virkning fra og med indkomståret 1998.&#171; </P>  \r\n\r\n<P>B e m æ r k n i n g e r </P>  \r\n\r\n<P>Til nr. 1-5 </P>  \r\n\r\n<P>Ændringsforslagene indebærer, at 2. trin efter det fremsatte lovforslag  \r\n\r\n ikke gennemføres. Herefter vil selskaber m.v. med en skattepligtig indkomst  \r\n\r\n på under 10 mio. kr., og som ikke allerede er tilmeldt acontoskatteordningen  \r\n\r\n efter de gældende regler, fortsat selv kunne vælge, om de vil tilmelde sig  \r\n\r\n ordningen. </P>  \r\n\r\n<P>Den foreslåede udvidelse af acontoskatteordningen omfatter således kun  \r\n\r\n store selskaber m.v. Reglerne foreslås udformet således, at et selskab, som  \r\n\r\n ikke hidtil har været omfattet af acontoskatteordningen, skal gå over under  \r\n\r\n ordningen, hvis det for indkomståret to år forud for det pågældende  \r\n\r\n indkomstår har en skattepligtig indkomst på 10 mio. kr. eller derover. Når et  \r\n\r\n selskab er kommet ind under acontoskatteordningen efter disse regler, skal  \r\n\r\n selskabet også være omfattet af ordningen for de efterfølgende indkomstår.  \r\n\r\n Dette gælder også, selv om selskabets skattepligtige indkomst for de  \r\n\r\n efterfølgende indkomstår måtte være under 10 mio. kr. </P>  \r\n\r\n<P>Ændringsforslagene gælder tilsvarende for fonde og foreninger omfattet af  \r\n\r\n fondsbeskatningsloven, jf. fondsbeskatningslovens § 15. </P>  \r\n\r\n<P>Det foreslås, at reglerne har virkning fra og med indkomståret 1998, hvor  \r\n\r\n højst nogle få hundrede selskaber m.v. med en skattepligtig indkomst på 10  \r\n\r\n mio. kr. eller derover forventes at træde ind i acontoskatteordningen. </P>  \r\n\r\n<P>I forhold til det fremsatte lovforslag indebærer ændringsforslagene, at  \r\n\r\n ca. 60.000 selskaber også i årene efter 1998 frit kan vælge, om de vil træde  \r\n\r\n ind i acontoskatteordningen. </P>  \r\n\r\n<P>Ændringsforslagene har ikke provenumæssige konsekvenser i 1998. I 1999 vil  \r\n\r\n ændringsforslagene medføre et mindreprovenu på 1,2 mia. kr. i forhold til det  \r\n\r\n fremsatte lovforslag, svarende til den del af det fremsatte lovforslags  \r\n\r\n merprovenu, der vedrører acontobetalinger fra selskaber med en skattepligtig  \r\n\r\n indkomst under 10 mio. kr. I år 2000 og efterfølgende år indebærer  \r\n\r\n ændringsforslagene et merprovenu på ca. 0,15 mia. kr., idet staten efter  \r\n\r\n ændringsforslagene kun mister restskattetillæg vedrørende acontobetalingerne  \r\n\r\n fra selskaber med en skattepligtig indkomst over 10 mio. kr. </P>  \r\n\r\n<P> <I>Jacob Buksti (S)</I> nfmd. <I>Lis Greibe (S) Klaus Hækkerup (S)  \r\n\r\n Anna-Marie Hansen (S) Per Kaalund (S) Jes Lunde (SF) Elisabeth Arnold (RV)  \r\n\r\n Frank Aaen (EL) Sonja Albrink (CD) Peter Brixtofte (V) Svend Aage Jensby (V)  \r\n\r\n Charlotte Antonsen (V) Mariann Fischer Boel (V) Elisabeth Ehmer (KF) Gitte  \r\n\r\n Seeberg (KF) Brian Mikkelsen (KF) Kim Behnke (FP)</I>  </P>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist til  \r\n\r\n fornyet udvalgsbehandling, behandlet dette i et møde. </P>  \r\n\r\n<P>Herefter indstiller et <I>flertal</I> (Venstres, Det Konservative  \r\n\r\n Folkepartis, Fremskridtspartiets og Centrum-Demokraternes medlemmer af  \r\n\r\n udvalget) lovforslaget til <I>forkastelse.</I>  </P>  \r\n\r\n<P>Et <I>mindretal</I> (Socialdemokratiets, Socialistisk Folkepartis, Det  \r\n\r\n Radikale Venstres og Enhedslistens medlemmer af udvalget) indstiller  \r\n\r\n lovforslaget til <I>vedtagelse</I> i den affattelse, hvori det foreligger  \r\n\r\n efter 2. behandling. </P>  \r\n\r\n<P>Mindretallet henviser i øvrigt til, at regeringen har udtalt følgende:  \r\n\r\n</P>  \r\n\r\n<P>Regeringen tilkendegiver, at den ved fremsættelsen af lovforslag om  \r\n\r\n renteharmonisering, som finder sted i indeværende folketingsår, medtager en  \r\n\r\n reduktion af godtgørelsen for overskydende selskabsskat, således at den  \r\n\r\n effektive forrentning af overskydende selskabsskat i højere grad bringes i  \r\n\r\n overensstemmelse med størrelsesordenen for den effektive kassekreditrente før  \r\n\r\n skat. </P>  \r\n\r\n<P> <I>Jacob Buksti (S)</I> nfmd. <I>Lis Greibe (S) Klaus Hækkerup (S)  \r\n\r\n Anna-Marie Hansen (S)</I>   <I>Per Kaalund (S) Jes Lunde (SF) Elisabeth  \r\n\r\n Arnold (RV) Frank Aaen (EL)</I>   <I>Sonja Albrink (CD) Peter Brixtofte (V)  \r\n\r\n Svend Aage Jensby (V) Charlotte Antonsen (V)</I>   <I>Mariann Fischer Boel  \r\n\r\n (V) Elisabeth Ehmer (KF) Gitte Seeberg (KF)</I>   <I>Brian Mikkelsen (KF) Kim  \r\n\r\n Behnke (FP)</I>  </P>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/11/1997"
        },
        {
            "displayName": "Accession",
            "displayValue": "199714K00041"
        },
        {
            "displayName": "Entydig dokumentidentifikation",
            "displayValue": "CL008105"
        },
        {
            "displayName": "Dato for førstegangsindlæggelse",
            "displayValue": "21/11/1997"
        },
        {
            "displayName": "Dato for indlæggelse",
            "displayValue": "21/11/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "41"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}