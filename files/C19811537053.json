{
    "id": 47051,
    "title": "Vejledende retningslinier for kliniske tandteknikeres journalføring ",
    "documentTypeId": "930",
    "isSagsforlobPeriodValid": false,
    "shortName": "RTL nr 15370 af 10/11/1981",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledende retningslinier for kliniske  \r\n\r\n tandteknikeres journalføring </H1>  \r\n\r\n<P></P>  \r\n\r\n<BR>  \r\n\r\n<P>Kliniske tandteknikeres journalføringspligt i medfør af den kliniske  \r\n\r\n tandteknikerlovs § 9 er især begrundet i behandlingsmæssige hensyn, men også  \r\n\r\n i det ønskelige i, at kliniske tandteknikere kan afgive en sikker erklæring  \r\n\r\n til offentlig brug og i forbindelse med klagesagsbehandling.  \r\n\r\n Sundhedsstyrelsen har i bekendtgørelse af 10. november 1981, der træder i  \r\n\r\n kraft den 1. april 1982, fastsat regler for kliniske tandteknikeres pligt til  \r\n\r\n at føre ordnede optegnelser (journalføring). I det følgende angives  \r\n\r\n vejledende retningslinier for kliniske tandteknikeres journalføring, og i  \r\n\r\n øvrigt beskrives et journalsystem, som opfylder betingelserne for  \r\n\r\n forskriftsmæssig journalføring. Andre systemer kan benyttes, såfremt de  \r\n\r\n opfylder betingelserne i sundhedsstyrelsens bekendtgørelse af 10. november  \r\n\r\n 1981. </P>  \r\n\r\n<P>I. GENERELLE BEMÆRKNINGER TIL JOURNALFØRINGSREGLERNE (BILAG I) </P>  \r\n\r\n<P>I bekendtgørelsens § 1 beskrives forholdet mellem den kliniske  \r\n\r\n tandtekniker og medhjælperes journalføringspligt. Pligten gælder alle  \r\n\r\n kliniske tandteknikere - således både kliniske tandteknikere og kliniske  \r\n\r\n tandteknikerassistenter, som er ansat på en privat eller offentlig klinik.  \r\n\r\n</P>  \r\n\r\n<P>I bekendtgørelsens § 2 fastsættes det, at hen- og  \r\n\r\n tilbagevisningsblanketter vedrørende samarbejde med tandlæge er en del af  \r\n\r\n journalen. Dette indebærer, at blanketterne bør opbevares sammen med  \r\n\r\n journalens øvrige dele. Hvor dette af praktiske grunde ikke er muligt, skal  \r\n\r\n de i lighed med journalerne opbevares efter kartotekssystem, således at de  \r\n\r\n kan udtages og tilføres journalen som en del af den, for eksempel ved  \r\n\r\n udlevering. </P>  \r\n\r\n<P>I bekendtgørelsens § 3 fastsættes det blandt andet, at journaloptegnelser  \r\n\r\n skal foretages i permanent skrift og være let læselige. De bør derfor udføres  \r\n\r\n med kugle- eller fyldepen eller maskinskrives. Forkortelser kan anvendes. En  \r\n\r\n liste over hyppigt anvendte standardforkortelser i kliniske tandteknikeres og  \r\n\r\n tandlægers journaler er optaget som BILAG 2 til denne vejledning. Andre  \r\n\r\n forkortelser kan anvendes, men de skal være umiddelbart forståelige for  \r\n\r\n fagfæller. </P>  \r\n\r\n<P>Journaloptegnelser om tænder og tandflader skal enten foretages med  \r\n\r\n anvendelse af FDI's to-ciffer nummereringssystem eller Haderup's nomenklatur  \r\n\r\n (BILAG 3). Haderup's nomenklatur har i Danmark hidtil været den almindeligst  \r\n\r\n benyttede metode til entydig angivelse af tænder, Men FDI's system anvendes  \r\n\r\n nu både på tandlægehøjskolerne og i faglige tidsskrifter, hvorfor  \r\n\r\n sundhedsstyrelsen kan anbefale brugen af denne nomenklatur inden for  \r\n\r\n virksomhed med klinisk tandteknik. Foruden den internationale udbredelse har  \r\n\r\n FDI's to-ciffer system også den fordel, at det kan overføres til EDB. </P>  \r\n\r\n<P>Reglerne i § 5 omhandler opbevaringspligten og indeholder en bestemmelse  \r\n\r\n om, at en journal kan overdrages til en anden klinisk tandtekniker eller  \r\n\r\n tandlæge, der varigt har taget vedkommende patient i behandling, til fortsat  \r\n\r\n opbevaring. Overdragelse bør finde sted, såfremt den nye kliniske  \r\n\r\n tandtekniker eller tandlæge anmoder herom. </P>  \r\n\r\n<P>Reglerne i § 6 omhandler opbevaringspligtens bortfald, når en klinisk  \r\n\r\n tandtekniker ophører med at drive praksis eller dør. Dersom klinikken  \r\n\r\n videreføres af en anden klinisk tandtekniker, vil det være hensigtsmæssigt,  \r\n\r\n at denne overtager journalmaterialet. Hvis klinikken ikke videreføres af en  \r\n\r\n anden klinisk tandtekniker, må det til klinikken hørende journalmateriale  \r\n\r\n sikres mod misbrug. Med henblik på gennemførelse af effektiv destruktion ved  \r\n\r\n brænding eller makulering under betryggende form, kan den kliniske  \r\n\r\n tandtekniker eller dennes bo (arvinger) anmode om assistance hertil fra  \r\n\r\n embedslægeinstitutionerne/embedslægerne i den amtskommune, hvor klinikken er  \r\n\r\n beliggende. </P>  \r\n\r\n<P>II. BESKRIVELSE AF ET STANDARDJOURNALSYSTEM (BILAG 4) </P>  \r\n\r\n<P>Det i det følgende beskrevne standardjournalsystem bygger på  \r\n\r\n journalenheder, der kan adskilles eller kombineres i eet kort. De pligtige  \r\n\r\n enheder i forhold til bekendtgørelsen er stamkortet og journalkortet (jfr.  \r\n\r\n bilag 4, henholdsvis forside og bagside). Journalsystemet kan udbygges efter  \r\n\r\n ønske, f.eks. med et spørgeskema vedrørende anamnese, henvisningsblanketter  \r\n\r\n m.v. Det anbefales at udskille regnskabsbilag fra øvrigt journalmateriale.  \r\n\r\n</P>  \r\n\r\n<P>Af hensyn til eksisterende arkivsystemer er forslaget til standardjournal  \r\n\r\n sådan udformet, at en journal A-4 formatet ved falsning er direkte anvendelig  \r\n\r\n i A-5 systemer og ved simpel beskæring kan anvendes i C-3 systemer. </P>  \r\n\r\n<P CLASS=PUNKT> <B>1.</B> STAMKORTETS øverste del indeholder en rubrik til  \r\n\r\n patientens navn og adresse samt rubrikker til notering af CPR-nummer og  \r\n\r\n telefonnumre. Derunder findes en anamneserubrik til notering af tilstande,  \r\n\r\n som kan have betydning for behandlingen hos den kliniske tandtekniker, f.eks.  \r\n\r\n mundtørhed, forstyrrelser i tyggefunktionen og allergier overfor materialer,  \r\n\r\n der anvendes til protesefremstilling. Herunder følger rubrikker til opgivelse  \r\n\r\n af, hvor længe patienten har båret aftagelige tandproteser samt alderen af  \r\n\r\n disse, det vil sige til notering af første og nuværende proteses  \r\n\r\n indsættelsesdato. Sidste rubrik i dette afsnit kan indeholde oplysninger om,  \r\n\r\n hvornår patienten sidste gang har været hos tandlæge. </P>  \r\n\r\n<P>På stamkortet findes 2 TANDDIAGRAMMER. På DET ØVERSTE er tænderne angivet  \r\n\r\n med FDI's nummeringssystem, og hensigten med dette diagram er at få en  \r\n\r\n optegnelse over patientens resttandsæt samt udstrækning og konstruktion af  \r\n\r\n eventuelle aftagelige tandproteser ved behandlingens påbegyndelse. Til højre  \r\n\r\n for dette diagram er der plads til notering af fund gjort i forbindelse med  \r\n\r\n undersøgelse af patientens resttandsæt, mund og kæber, samt bemærkninger om  \r\n\r\n de tilstedeværende aftagelige tandproteser. Manglende tænder krydses over, og  \r\n\r\n udstrækningen af proteser indtegnes. </P>  \r\n\r\n<P>Det NEDERSTE TANDDIAGRAM kan vise de nye partielle protesers udstrækning  \r\n\r\n og støtteelementer, ligesom eventuelle ændringer af tidligere, partielle  \r\n\r\n protesers konstruktion anføres her. Såfremt der er tale om helproteser, kan  \r\n\r\n det anføres med HO for overkæben og HU for underkæben. Til højre herfor  \r\n\r\n noteres de til proteserne anvendte materialer (f.eks. akryl, porcelæn, metal  \r\n\r\n m.v. med angivelse af fabrikat), aftaler vedrørende kontrol og lignende. </P>  \r\n\r\n<P>Til venstre for dette diagram findes rubrikker til notater om patientens  \r\n\r\n tandlæge, dennes navn, adresse og telefonnummer, samt datooptegnelser i  \r\n\r\n forbindelse med hen- og tilbagevisning herfra. Den tomme rubrik herunder kan  \r\n\r\n anvendes til angivelse af eventuelle henvisninger til læge eller anden  \r\n\r\n klinisk tandtekniker, oplysninger vedrørende dentallaboratoriearbejde eller  \r\n\r\n øvrige bemærkninger vedrørende behandlingsplanen. </P>  \r\n\r\n<P>Den nederste rubrik i venstre side har plads til den kliniske  \r\n\r\n tandteknikers navn, autorisationsnummer og klinikadresse samt telefonnummer.  \r\n\r\n Ved udlevering af journalen skal denne rubrik være udfyldt. </P>  \r\n\r\n<P CLASS=PUNKT> <B>2.</B> JOURNALKORTET, som er aftrykt på stamkortets  \r\n\r\n bagside, indeholder 3 hovedrubrikker for angivelse af datoer, udførte  \r\n\r\n behandlinger og signatur. Disse rubrikker skal udfyldes hver gang patienten  \r\n\r\n henvender sig hos den kliniske tandtekniker. Behandlingsrubrikken benyttes  \r\n\r\n til optegnelser om behandlingens art og lokalisering i mund og kæber samt  \r\n\r\n alle væsentlige behandlingselementer. Signaturrubrikken skal angive hvem  \r\n\r\n behandleren er ved den enkelte konsultation. Signatur kræves ikke, hvis der  \r\n\r\n er muligt entydigt at identificere, hvem der har udført behandling. </P>  \r\n\r\n<P>Journalkortet kan også foreligge som selvstændig kontinuation og kan i så  \r\n\r\n fald på forsiden forsynes med rubrikker for patientdata svarende til  \r\n\r\n stamkortets øverste del. </P>  \r\n\r\n<P CLASS=PUNKT> <B>3.</B> ANDRE JOURNALBILAG som f.eks. hen- og  \r\n\r\n tilbagevisningsblanketter, regnskabsbilag m.v. kan med fordel forsynes med  \r\n\r\n rubrikker til patientdata med samme placering som på stamkortet og  \r\n\r\n journalkontinuationen. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>SUNDHEDSSTYRELSEN, DEN 10. NOVEMBER 1981  \r\n\r\n</I> </P>  \r\n\r\n<P ALIGN=CENTER>P.D.V. </P>  \r\n\r\n<P CLASS=UNDERSKREVET-AF ALIGN=CENTER>ERIK RANDERS HANSEN </P>  \r\n\r\n<P CLASS=MINISTER ALIGN=RIGHT>/Øhlenschlæger </P>  \r\n\r\n</DIV>  \r\n\r\n<P>Bilag 1 </P>  \r\n\r\n<P>Bekendtgørelse nr. 548 af 10. november 1981 om kliniske tandteknikeres  \r\n\r\n pligt til at føre ordnede optegnelser (journalføring) </P>  \r\n\r\n<P>(Udelades her) </P>  \r\n\r\n<P>Bilag 2 </P>  \r\n\r\n<P>Liste over standardforkortelser </P>  \r\n\r\n<P>Nedenstående liste over standardforkortelser er til brug for  \r\n\r\n journalføring. Listen omfatter forkortelser, som er hyppigt anvendt i  \r\n\r\n journaler. Andre forkortelser kan anvendes; men skal da være umiddelbart  \r\n\r\n forståelige for fagfæller. Ved mål og vægt angives de officielle  \r\n\r\n forkortelser. </P>  \r\n\r\n<PRE>  \r\n\r\n A: abrasion                       abr  \r\n\r\n    absces                         absc  \r\n\r\n    acryl, akryl                   acr  \r\n\r\n    acuta, akut                    ac  \r\n\r\n    artikulation                   Art  \r\n\r\n B: behandling                     beh  \r\n\r\n    buccal, bukkal                 buc  \r\n\r\n C: caries                         car  \r\n\r\n    chronica, kronisk              chr  \r\n\r\n    chrom-legeringer               chrom  \r\n\r\n D: daglig                         dgl  \r\n\r\n    dens, dentis                   d  \r\n\r\n    dexter                         dxt  \r\n\r\n    diastema                       dia  \r\n\r\n    distal                         dist  \r\n\r\n E: ekskavering                    exc  \r\n\r\n    ekstraktion                    ex  \r\n\r\n    emaljecement                   em eller si  \r\n\r\n F: facial                         fac  \r\n\r\n    finer-krone                    Fi eller GK  \r\n\r\n G: gingivitis                     ging  \r\n\r\n    guld: se støbt guld  \r\n\r\n    guld-krone                     GK eller Fi  \r\n\r\n H: hel OK-protese                 HO  \r\n\r\n    hel UK-protese                 HU  \r\n\r\n    hyperplasi/hyperplastica       hyperpl  \r\n\r\n    højre side                     hs eller dxt  \r\n\r\n I: incisal                        inc  \r\n\r\n    inferior                       inf  \r\n\r\n    instruktion                    instr  \r\n\r\n    intern                         int  \r\n\r\n    intet abnormt                  ia  \r\n\r\n J: jacket-krone                   jk  \r\n\r\n K: kirurgisk                      kir  \r\n\r\n    klinisk                        kl  \r\n\r\n    kompliceret                    kompl  \r\n\r\n    konsultation                   kons  \r\n\r\n    kontrol                        ktr  \r\n\r\n    koronal                        kor  \r\n\r\n    kronisk, chronica              chr  \r\n\r\n L: labial                         lab  \r\n\r\n    laboratorium                   Lab  \r\n\r\n    lateral                        lat  \r\n\r\n    lingual                        ling  \r\n\r\n    luxation                       lux  \r\n\r\n M: maksimal                       maks  \r\n\r\n    malokklusion                   malokkl  \r\n\r\n    mandibula                      mand  \r\n\r\n    marginal, marginalis           marg  \r\n\r\n    maxilla                        max  \r\n\r\n    mesial                         mes  \r\n\r\n    metalkeramik                   MK  \r\n\r\n    milliliter                     ml  \r\n\r\n    misfarvet                      misf  \r\n\r\n    motivation                     mot  \r\n\r\n N: nekrose, necrosis, necrotica   nekr  \r\n\r\n O: odontologisk                   odont  \r\n\r\n    okklusal                       okkl  \r\n\r\n    okklusion                      Okkl  \r\n\r\n    okklusion og artikulation      Okkl/Art eller O/A  \r\n\r\n    opbygning                      opb  \r\n\r\n    operation, operere             op  \r\n\r\n    oral                           or  \r\n\r\n    ordinere                       ord  \r\n\r\n    overkæbe                       OK  \r\n\r\n P: palatinal                      pal  \r\n\r\n    plastfyldning                  plast  \r\n\r\n    parodontitis                   par  \r\n\r\n    partiel OK-protese             PO  \r\n\r\n    partiel UK-protese             PU  \r\n\r\n    patient                        pt  \r\n\r\n    polering                       pol  \r\n\r\n    post                           p  \r\n\r\n    processus alveolaris           proc alv  \r\n\r\n    profund                        prof  \r\n\r\n    provisorisk                    prov  \r\n\r\n    pudsning                       puds  \r\n\r\n    pulpitis                       pulp  \r\n\r\n R: radix, radikulær               rad  \r\n\r\n    radix relicta                  rad rel  \r\n\r\n    reparation                     rep  \r\n\r\n    resorption                     res  \r\n\r\n    retineret                      ret  \r\n\r\n    retraktion, retraheret         retr  \r\n\r\n    rotation, roteret              rot  \r\n\r\n    røntgenoptagelse               rtg  \r\n\r\n S: sensitiv                       sens  \r\n\r\n    silikat                        si eller em  \r\n\r\n    simplex                        simpl  \r\n\r\n    sinister                       sin  \r\n\r\n    støbt fyldning                 sf  \r\n\r\n    støbt guld                     sg  \r\n\r\n    støbt metal                    sm  \r\n\r\n    superficiel                    spf  \r\n\r\n    superior                       sup  \r\n\r\n    symptom, symptomatisk          sympt  \r\n\r\n    sølvamalgam                    sa  \r\n\r\n T: tand                           td  \r\n\r\n    tandlæge                       Tl  \r\n\r\n    tandplejer                     TP  \r\n\r\n    tandrensning                   tdr  \r\n\r\n    tandtekniker                   TT  \r\n\r\n    traume, traumatisk             traum  \r\n\r\n U: ulcus,ulceration, ulcerosa     ulc  \r\n\r\n    underkæbe                      UK  \r\n\r\n    undersøgelse                   us  \r\n\r\n V: venstre side                   vs eller sin  \r\n\r\n    vestibulær                     vest  \r\n\r\n    vital, vitalitet               vit  \r\n\r\n Z: zinkilte-eugenol               ZnO  \r\n\r\n</PRE>  \r\n\r\n<P>Bilag 3 </P>  \r\n\r\n<P>FDI's to-ciffer system </P>  \r\n\r\n<P>FDI's to-ciffer system til betegnelse af de enkelte tænder blev vedtaget  \r\n\r\n af FDI i 1970. Det er siden blevet ISO-standard og anvendes nu af WHO og  \r\n\r\n Interpol m.fl. To-ciffer systemet tilfredsstiller følger krav: </P>  \r\n\r\n<P CLASS=PUNKT> <B>1.</B> Det kan benyttes i standardodontogrammer og  \r\n\r\n journaler. </P>  \r\n\r\n<P CLASS=PUNKT> <B>2.</B> Det er let at forstå og at lære. </P>  \r\n\r\n<P CLASS=PUNKT> <B>3.</B> Det kan udtales direkte (samtale, diktat, telefon).  \r\n\r\n</P>  \r\n\r\n<P CLASS=PUNKT> <B>4.</B> Det bygger på kendte og entydige typer/koder  \r\n\r\n anvendt på skrivemaskiner, i bogtryk og ved telegrafi. </P>  \r\n\r\n<P>5.Det er direkte anvendeligt til EDB. </P>  \r\n\r\n<P>Systemet fastholder den fra Haderup's system kendte betegnelse af tænderne  \r\n\r\n med tallene fra 1 til 8 i hver kvadrant, regnet fra midtlinien bagud.  \r\n\r\n Derudover tildeler systemet hver KVADRANT et foranstillet tal: 1 = højre  \r\n\r\n overkæbe, 2 =venstre overkæbe, 3 = venstre underkæbe og 4 = højre underkæbe;  \r\n\r\n det vil sige med uret rundt og således i overensstemmelse med en kendt og  \r\n\r\n konsekvent undersøgelsesmetodik. </P>  \r\n\r\n<P>Da de to tal (cifre) har hver sin betydning skal de udtales ENKELTVIS,  \r\n\r\n ikke som eet tal. Eksempel: 18 = eet-otte, ikke atten. </P>  \r\n\r\n<P>For de primære tænder gælder, at man blot har valgt højere kvadranttal,  \r\n\r\n nemlig 5, 6, 7 og 8 i samme rækkefølge som for permanente tænder. Hele  \r\n\r\n systemet kommer derved til at se således ud: </P>  \r\n\r\n<PRE>  \r\n\r\n PERMANENTE TÆNDER:  \r\n\r\n 18  17  16  15  14  13  12  11    21  22  23  24  25  26  27  28  \r\n\r\n ------------------------------    -----------------------------  \r\n\r\n 48  47  46  45  44  43  42  41    31  32  33  34  35  36  37  38  \r\n\r\n PRIMÆRE TÆNDER:  \r\n\r\n             55  54  53  52  51    61  62  63  64  65  \r\n\r\n             ------------------    -----------------  \r\n\r\n             85  84  83  82  81    71  72  73  74  75  \r\n\r\n</PRE>  \r\n\r\n<P>Tallet 9 som andet ciffer betegner en hvilken som helst OVERTALLIG tand i  \r\n\r\n den ved første ciffer angivne kvadrant. </P>  \r\n\r\n<P>En bindestreg mellem to dobbeltcifre er en FORKORTELSE for de tænder, der  \r\n\r\n normalt står mellem de angivne, f.eks. 18-11 = alle otte permanente tænder i  \r\n\r\n højre overkæbe eller 83-73 = alle seks primære tænder i underkæbefronten.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/09/1997"
        },
        {
            "displayName": "Accession",
            "displayValue": "C19811537053"
        },
        {
            "displayName": "Entydig dokumentidentifikation",
            "displayValue": "CM005820"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "30/01/2007"
        },
        {
            "displayName": "Dokumenttype",
            "displayValue": "Retningslinier"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "15370"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "10/11/1981"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Sundhedsst. j.nr. 1440-6-1980"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}