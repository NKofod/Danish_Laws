{
    "id": 48819,
    "title": "Bekendtgørelse om mindstelagre af brændsel ved elforsyningsvirksomheder ",
    "documentTypeId": "60",
    "isSagsforlobPeriodValid": false,
    "shortName": "BEK nr 1003 af 14/12/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om mindstelagre af brændsel ved  \r\n\r\n elforsyningsvirksomheder </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 13 og § 15 i lov nr. 54 af 25. februar 1976 om elforsyning,  \r\n\r\n som senest ændret ved lov nr. 409 af 14. juni 1995, bestemmes herved  \r\n\r\n følgende: </P>  \r\n\r\n<P> <I>I. Almindelige bestemmelser</I>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Virksomheder, som på grundlag af brændsler  \r\n\r\n producerer elektricitet fra stationære anlæg eller som importerer  \r\n\r\n elektricitet, har pligt til at opretholde lagre af brændsel efter  \r\n\r\n bestemmelserne i §§ 5 og 7. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Bekendtgørelsen gælder ikke for </P>  \r\n\r\n<UL CLASS=PLAIN-LIST>  \r\n\r\n<LI>1) virksomheder, der har en elproduktionskapacitet med en nettoeffekt på  \r\n\r\n 2 MW og derunder, </LI>  \r\n\r\n<LI>2) boliger, virksomheder og private eller offentlige institutioner, som  \r\n\r\n har egne elproduktionsanlæg, der har til hovedformål at dække boligens,  \r\n\r\n virksomhedens eller institutionens interne elforbrug. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> For lagringspligtige virksomheder, der er  \r\n\r\n tilknyttet et samkøringsområde, kan Energistyrelsen på nærmere vilkår  \r\n\r\n tillade, at lagringspligten helt eller delvis opfyldes for samkøringsområdet  \r\n\r\n under et. </P>  \r\n\r\n<P CLASS=STK> <I>Stk. 2. </I> Ved samkøringsområde forstås et  \r\n\r\n elforsyningsområde med koordineret drift og udbygning af produktionsanlæg  \r\n\r\n samt af transmissionsnettet. </P>  \r\n\r\n<P CLASS=STK> <I>Stk. 3. </I> Store Bælt betragtes som grænse for et  \r\n\r\n samkøringsområdes udstrækning. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Lagrene af brændsel skal være sammensat således,  \r\n\r\n at de tekniske muligheder for at udnytte beholdningen til gennemførelse af  \r\n\r\n produktionen uden tilførsler af andet brændsel er til stede. </P>  \r\n\r\n<P> <I>II. Lagrenes størrelse og art</I>  </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Lagringspligtige virksomheder skal til enhver  \r\n\r\n tid i lagerperioden, det vil sige perioden fra den 1. juli i et kalenderår  \r\n\r\n til den 30. juni i det efterfølgende kalenderår, opretholde lagre af  \r\n\r\n brændsel, der svarer til mindst 25 pct. af virksomhedens samlede forbrug af  \r\n\r\n brændsel til elektricitets- og kraftvarmeproduktion med tillæg af det til  \r\n\r\n nettoimport af elektricitet svarende beregnede brændselsforbrug i det  \r\n\r\n kalenderår - referenceåret - som er afsluttet 6 måneder forud for  \r\n\r\n lagerperioden. </P>  \r\n\r\n<P CLASS=STK> <I>Stk. 2. </I> Det til nettoimport af elektricitet svarende  \r\n\r\n brændselsforbrug målt i TJ beregnes efter følgende formel: </P>  \r\n\r\n<P>9,8 x Nettoimport (GWh) </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Til opfyldelse af lagringspligten efter § 5 kan  \r\n\r\n medregnes </P>  \r\n\r\n<UL CLASS=PLAIN-LIST>  \r\n\r\n<LI>1) Lagre, der befinder sig hos lagringspligtige virksomheder, </LI>  \r\n\r\n<LI>2) beholdninger i skibe, som med henblik på losning er ankommet til havn  \r\n\r\n direkte fra udenlandsk havn, og hvor havneformaliteterne er afsluttet, </LI>  \r\n\r\n<LI>3) de i lossehavne oplagrede mængder, </LI>  \r\n\r\n<LI>4) beholdninger, som befinder sig under transport i pramme eller  \r\n\r\n kystskibe mellem indenlandske havne. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Lagrene skal for at kunne medregnes til  \r\n\r\n opfyldelse af lagringspligten befinde sig i den landsdel henholdsvis øst og  \r\n\r\n vest for Store Bælt, hvor virksomheden er beliggende. </P>  \r\n\r\n<P CLASS=STK> <I>Stk. 3. </I> Beholdninger, der befinder sig i direkte  \r\n\r\n international transit, kan ikke medregnes til opfyldelse af lagringspligten  \r\n\r\n efter § 5. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Lagringspligtige virksomheder skal uanset  \r\n\r\n bestemmelserne i §§ 3, 5 og 6 til enhver tid ved det enkelte værk have  \r\n\r\n oplagret brændsel, der svarer til, at virksomheden både vedrørende  \r\n\r\n elektricitets- og kraftvarmeproduktionen kan opretholde driften ved 100%  \r\n\r\n belastning døgnet rundt i mindst 1 måned (730 timer). </P>  \r\n\r\n<P> <I>III. Oplysningspligt</I>  </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Nye lagringspligtige virksomheder skal senest  \r\n\r\n ved produktionens eller importens påbegyndelse henvende sig til  \r\n\r\n Energistyrelsen med henblik på kontrollen med overholdelsen af  \r\n\r\n bekendtgørelsen. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Lagringspligtige virksomheder skal senest 20  \r\n\r\n dage efter udløbet af hver måned på særlige formularer udarbejdet af  \r\n\r\n Energistyrelsen indsende oplysninger til Energistyrelsen om størrelsen af  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) vedkommendes forbrug og/eller salg af brændsel opdelt på brændselsart,  \r\n\r\n</LI>  \r\n\r\n<LI>2) vedkommendes produktion af elektricitet og kraftvarme samt import og  \r\n\r\n eksport af elektricitet, </LI>  \r\n\r\n<LI>3) den brændselsmængde, som vedkommende havde oplagret ved udgangen af  \r\n\r\n den nærmest foregående kalendermåned. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Rigtigheden af de for et kalenderår indsendte  \r\n\r\n oplysninger i følge stk. 1, nr. 1 og 2, skal senest 50 dage efter årets udløb  \r\n\r\n være bekræftet ved statsautoriseret revisor. Oplysningerne skal afgives på  \r\n\r\n særlige formularer udarbejdet af Energistyrelsen. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Lagringspligtige virksomheder har pligt til på  \r\n\r\n opfordring at give Energistyrelsen alle oplysninger, som den finder nødvendig  \r\n\r\n for kontrollen med overholdelsen af bekendtgørelsen, samt at give  \r\n\r\n repræsentanter for Energistyrelsen adgang til på stedet at kontrollere  \r\n\r\n tilstedeværelsen af de krævede lagre. </P>  \r\n\r\n<P> <I>IV. Dispensations- og straffebestemmelser</I>  </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Energistyrelsen kan dispensere fra  \r\n\r\n bestemmelserne i denne bekendtgørelse, når særlige forhold taler derfor. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Med mindre højere straf er forskyldt efter den  \r\n\r\n øvrige lovgivning, straffes med bøde den, der </P>  \r\n\r\n<UL CLASS=PLAIN-LIST>  \r\n\r\n<LI>1) overtræder §§ 5 og 7, </LI>  \r\n\r\n<LI>2) undlader at give meddelelse efter § 8, </LI>  \r\n\r\n<LI>3) afgiver urigtige eller vildledende oplysninger efter §§ 9 og 10, </LI>  \r\n\r\n<LI>4) undlader at give oplysninger efter §§ 9 og 10. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Er overtrædelsen begået af et aktieselskab,  \r\n\r\n anpartsselskab, andelsselskab eller lignende, kan der pålægges selskabet som  \r\n\r\n sådant bødeansvar. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Bekendtgørelsen træder i kraft den 1. januar  \r\n\r\n 1996. Samtidig ophæves Energiministeriets bekendtgørelse nr. 112 af 29. marts  \r\n\r\n 1982 om mindstelagre af brændsel ved elforsyningsvirksomheder. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Energistyrelsen, den 14. december 1995  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Ib Larsen </P>  \r\n\r\n<P CLASS=MINISTER ALIGN=RIGHT>/ Claus Andersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/12/1995"
        },
        {
            "displayName": "Accession",
            "displayValue": "B19950100305"
        },
        {
            "displayName": "Entydig dokumentidentifikation",
            "displayValue": "CM007622"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/11/2002"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1003"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "14/12/1995"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Energistyrelsen j.nr. 8.4.1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}