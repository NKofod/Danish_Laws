{
    "id": 106036,
    "title": "1985 BSF 76   FORSLAG TIL FOLKETINGSBESLUTNING OM FRIVILLIG GRADVIS TILBAGETRÆKNING FRA   ARBEJDSMARKEDET GENNEM UDBYGNING AF EFTERLØNSORDNINGEN MED DELEFTERLØN   (DELPENSION) ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 76",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 76 </P>  \r\n\r\n<P></P>  \r\n\r\n<P>Forslag til folketingsbeslutning om frivillig gradvis tilbagetrækning fra  \r\n\r\n arbejdsmarkedet gennem udbygning af efterlønsordningen med delefterløn  \r\n\r\n (delpension) </P>  \r\n\r\n<P></P>  \r\n\r\n<P>Fremsat af Erik B. Smith (S) Svend Auken (S) Mette Groes (S) Søren B.  \r\n\r\n Jørgensen (S) Kaj Poulsen (S) Taanquist (S) </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at fremsætte lovforslag om udbygning </P>  \r\n\r\n<P>af efterlønsordningen efter følgende retningslinjer: </P>  \r\n\r\n<P>1. Ret til delefterløn (delpension) har alle medlemmer af anerkendt </P>  \r\n\r\n<P>arbejdsløshedskasse, </P>  \r\n\r\n<P>a) som er fyldt 60 år, </P>  \r\n\r\n<P>b) som inden for de seneste 15 år sammenlagt har været medlem i </P>  \r\n\r\n<P>mindst 10 år (jfr. dog lov om arbejdsformidling og </P>  \r\n\r\n<P>arbejdsløshedsforsikring m.v. § 75 b, stk. 2), </P>  \r\n\r\n<P>c) som ved overgang til delefterløn (delpension) opfylder </P>  \r\n\r\n<P>betingelserne for ret til dagpenge, </P>  \r\n\r\n<P>d) som har bopæl her i riget bortset fra Færøerne og Grønland. </P>  \r\n\r\n<P>Delefterløn (delpension) ophører ved det fyldte 67. år. </P>  \r\n\r\n<P>2. Delefterløn (delpension) beregnes ud fra den til enhver tid </P>  \r\n\r\n<P>gældende overenskomstmæssigt aftalte ugentlige arbejdstid, og </P>  \r\n\r\n<P>nedsættelse af den ugentlige arbejdstid skal udgøre 25 pct. (trin </P>  \r\n\r\n<P>1) eller 50 pct. (trin 2). Ved nedsættelse fra et højere ugentligt </P>  \r\n\r\n<P>timetal end det overenskomstmæssigt aftalte medregnes de </P>  \r\n\r\n<P>overskydende timer ikke. </P>  \r\n\r\n<P>3. Delefterløn (delpension) opnået på trin 1 kan senere ændres til </P>  \r\n\r\n<P>trin 2 eller til efterløn (trin 3). Det skal ikke være muligt at </P>  \r\n\r\n<P>ændre delefterlønnen (delpensionen) fra et højere trin (f.eks. </P>  \r\n\r\n<P>trin 3) til et lavere (f.eks. trin 1). </P>  \r\n\r\n<P>Ved udtræden af delefterlønsordningen (delpensionsordningen) afskæres </P>  \r\n\r\n<P>muligheden for på ny at overgå til delefterløn (delpension). </P>  \r\n\r\n<P>Såfremt en person med delefterløn (delpension) bliver arbejdsløs, kan </P>  \r\n\r\n<P>den pågældende oppebære supplerende dagpenge i en periode på 13 </P>  \r\n\r\n<P>uger, hvorefter pågældende må overgå til dagpenge, efterløn eller </P>  \r\n\r\n<P>førtidspension, hvis betingelserne i øvrigt er opfyldt herfor. </P>  \r\n\r\n<P>4. Delefterløn (delpension) udgør et fast beløb, der er uafhængigt af </P>  \r\n\r\n<P>tidligere arbejdsindtægt, og som beregnes ud fra den maksimale </P>  \r\n\r\n<P>efterlønssats. </P>  \r\n\r\n<P>Delefterløn (delpension) plus arbejdsindtægt kan maksimalt udgøre 90 </P>  \r\n\r\n<P>pct. af arbejdsindtægten inden overgang til delefterløn </P>  \r\n\r\n<P>(delpension). </P>  \r\n\r\n<P>Delefterlønnens (delpensionens) faste beløb aftrappes som </P>  \r\n\r\n<P>efterlønnen. </P>  \r\n\r\n<P>5. Det faste beløb reguleres i henhold til årslønsudviklingen for </P>  \r\n\r\n<P>DA-området. </P>  \r\n\r\n<P>6. Arbejdsmarkedets parter aftaler vilkårene for </P>  \r\n\r\n<P>deltidsbeskæftigelsen. Herved sikres retten til </P>  \r\n\r\n<P>deltidsbeskæftigelse for den gruppe af lønmodtagere, som vil være </P>  \r\n\r\n<P>omfattet af delefterlønsordningen (delpensionsordningen). </P>  \r\n\r\n<P>7. Delefterlønsordningen (delpensionsordningen) tages op til </P>  \r\n\r\n<P>vurdering efter 3 år. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Almindelige bemærkninger </P>  \r\n\r\n<P>Formålet med at skabe en gradvis tilbagetrækning fra arbejdsmarkedet </P>  \r\n\r\n<P>er først og fremmest at give arbejdstagere på fuld arbejdstid </P>  \r\n\r\n<P>mulighed for en arbejdslettelse samtidig med, at de bevarer en vis </P>  \r\n\r\n<P>tilknytning til arbejdsmarkedet, hvilket ikke tilgodeses ved en </P>  \r\n\r\n<P>førtidspensionsordning eller efterløn. </P>  \r\n\r\n<P>Der er såvel menneskelige, familiepolitiske, beskæftigelsesmæssige </P>  \r\n\r\n<P>som økonomiske begrundelser for at imødekomme dette ønske. </P>  \r\n\r\n<P>Forslaget er en uændret genfremsættelse af et i folketingsåret </P>  \r\n\r\n<P>1984-85 fremsat forslag til folketingsbeslutning, jfr. </P>  \r\n\r\n<P>Folketingstidende 1984-85, forhandlingerne sp. 6525 og 7365 samt </P>  \r\n\r\n<P>tillæg A sp. 3721. </P>  \r\n\r\n<P>Bemærkninger til forslagets enkelte led </P>  \r\n\r\n<P>Ad 1 </P>  \r\n\r\n<P>Personkredsen svarer til personkredsen, der er berettiget til at </P>  \r\n\r\n<P>modtage efterløn. Betænkningen vedrørerende førtidspension gør </P>  \r\n\r\n<P>opmærksom på en række problemer ved at medtage andre end </P>  \r\n\r\n<P>lønmodtagere i ordningen. Forslagsstillerne er rede til at drøfte </P>  \r\n\r\n<P>disse problemer nærmere i udvalget. </P>  \r\n\r\n<P>Det må anses for nødvendigt, at den berettigede personkreds har en </P>  \r\n\r\n<P>dokumenteret tilknytning til arbejdsmarkedet med rimelige </P>  \r\n\r\n<P>kontrolmuligheder for myndighederne. </P>  \r\n\r\n<P>Ad 2 </P>  \r\n\r\n<P>Forslaget indebærer, at arbejdstidsnedsættelsen pr. uge efter de </P>  \r\n\r\n<P>gældende overenskomster normalt vil være 10 timer eller 20 timer </P>  \r\n\r\n<P>om ugen eller i trin 3 ned til 200 timer om året. </P>  \r\n\r\n<P>Arbejdstidsnedsættelsen skal være af et sådant omfang, at det er en </P>  \r\n\r\n<P>væsentlig lettelse for arbejdstageren. </P>  \r\n\r\n<P>En arbejdstidsnedsættelse som foreslået er endvidere let at </P>  \r\n\r\n<P>administrere og letter adgangen til at indarbejde </P>  \r\n\r\n<P>deltidsbeskæftigelse i overenskomsterne. </P>  \r\n\r\n<P>En arbejdstidsnedsættelse på mere end 20 timer om ugen anses for </P>  \r\n\r\n<P>unødvendig under henvisning til reglerne for efterløn og </P>  \r\n\r\n<P>førtidspension. </P>  \r\n\r\n<P>Det anses for nødvendigt at afskære fra muligheden for at gå ud og </P>  \r\n\r\n<P>ind af en delefterlønsordning, bl.a. af hensyn til kontrol med </P>  \r\n\r\n<P>ordningen. </P>  \r\n\r\n<P>13 ugers reglen i forslagets punkt 3 anses ligeledes for nødvendig </P>  \r\n\r\n<P>for at undgå uhensigtsmæssig omgåelse af reglerne om supplerende </P>  \r\n\r\n<P>dagpenge på deltid. Under udvalgsarbejdet må disse regler drøftes </P>  \r\n\r\n<P>nærmere med hensyn til såvel kontrollen som de menneskelige </P>  \r\n\r\n<P>problemer ved afskedigelser. </P>  \r\n\r\n<P>Ad 4 </P>  \r\n\r\n<P>Beregningen af delefterlønnen (delpensionen) tager udgangspunkt i den </P>  \r\n\r\n<P>maksimale efterløn, der udgør ca. 105.000 kr. pr. år. Således </P>  \r\n\r\n<P>svarer en arbejdstidsnedsættelse på 25 pct. til en delefterløn på </P>  \r\n\r\n<P>ca. 26.000 kr., og en arbejdstidsnedsættelse på 50 pct. svarer til </P>  \r\n\r\n<P>en delefterløn på ca. 52.000 kr. </P>  \r\n\r\n<P>En fuldtidsbeskæftiget lønmodtager med en arbejdsindtægt på 200.000 </P>  \r\n\r\n<P>kr. om året vil ved overgang til delefterløn, med en </P>  \r\n\r\n<P>arbejdstidsnedsættelse på 25 pct., opnå en fremtidig indtægt </P>  \r\n\r\n<P>(arbejdsindtægt plus delefterløn) svarende til ca. 176.000 kr. </P>  \r\n\r\n<P>Denne indtægt beregnes som 75 pct. af hidtidig arbejdsindtægt = </P>  \r\n\r\n<P>150.000 kr. plus delefterløn svarende til en </P>  \r\n\r\n<P>arbejdstidsnedsættelse på 25 pct. = 26.000 kr. </P>  \r\n\r\n<P>Loftet for arbejdsindtægt plus delefterløn på 90 pct. af hidtidig </P>  \r\n\r\n<P>arbejdsindtægt nås ikke, idet dette beløb udgør 180.000 kr. </P>  \r\n\r\n<P>Såfremt samme lønmodtager ønsker at nedsætte sin arbejdstid med 50 </P>  \r\n\r\n<P>pct., bliver den fremtidige indtægt 152.000 kr., nemlig halvdelen </P>  \r\n\r\n<P>af den hidtidige arbejdsindtægt svarende til 100.000 kr., samt </P>  \r\n\r\n<P>halvdelen af den maksinale efterløn svarende til 52.000 kr. Loftet </P>  \r\n\r\n<P>på 180.000 kr. nås ikke. </P>  \r\n\r\n<P>En fuldtidsbeskæftiget lønmodtager med en arbejdsindtægt på 140.000 </P>  \r\n\r\n<P>kr. om året vil ved overgang til delefterløn, med en </P>  \r\n\r\n<P>arbejdstidsnedsættelse på 25 pct., opnå en fremtidig indtægt </P>  \r\n\r\n<P>(arbejdsindtægt plus delefterløn) svarende til 126.000 kr. </P>  \r\n\r\n<P>Denne indtægt beregnes som 75 pct. af hidtidig arbejdsindtægt = </P>  \r\n\r\n<P>105.000 kr. plus delefterløn svarende til en </P>  \r\n\r\n<P>arbejdstidsnedsættelse på 25 pct. = 26.000 kr., men reglen om, at </P>  \r\n\r\n<P>arbejdsindtægten plus delefterløn maksimalt kan udgøre 90 pct. af </P>  \r\n\r\n<P>hidtidig arbejdsindtægt, lægger loftet, idet dette beløb udgør </P>  \r\n\r\n<P>126.000 kr. </P>  \r\n\r\n<P>Såfremt samme lønmodtager ønsker at nedsætte sin arbejdstid med 50 </P>  \r\n\r\n<P>pct., bliver den fremtidige arbejdsindtægt 122.000 kr., nemlig </P>  \r\n\r\n<P>halvdelen af den hidtidige arbejdsindtægt, svarende til 70.000 </P>  \r\n\r\n<P>kr., samt halvdelen af den maksinale efterløn på 52.000 kr. Loftet </P>  \r\n\r\n<P>på 126.000 kr. nås ikke. </P>  \r\n\r\n<P>En fuldtidsbeskæftiget lønmodtager med en arbejdsindtægt på 120.000 </P>  \r\n\r\n<P>kr. om året vil ved overgang til delefterløn med en </P>  \r\n\r\n<P>arbejdstidsnedsættelse på 25 pct. opnå en fremtidig indtægt </P>  \r\n\r\n<P>(arbejdsindtægt plus delefterløn) svarende til 108.000 kr. </P>  \r\n\r\n<P>Denne indtægt beregnes som 75 pct. af hidtidig arbejdsindtægt = </P>  \r\n\r\n<P>90.000 kr. plus delefterløn, svarende til en </P>  \r\n\r\n<P>arbejdstidsnedsættelse på 25 pct. = 26.000 kr. </P>  \r\n\r\n<P>Loftet for arbejdsindtægt plus delefterløn på 90 pct. af hidtidig </P>  \r\n\r\n<P>arbejdsindtægt nås imidlertid, idet dette beløb udgør 108.000 kr. </P>  \r\n\r\n<P>Såfremt samme lønmodtager ønsker at nedsætte sin arbejdstid med 50 </P>  \r\n\r\n<P>pct., bliver den fremtidige indtægt 108.000 kr., nemlig loftet på </P>  \r\n\r\n<P>90 pct. af hidtidig arbejdsindtægt, idet halvdelen af den </P>  \r\n\r\n<P>hidtidige arbejdsindtægt, svarende til 60.000 kr., samt halvdelen </P>  \r\n\r\n<P>af den maksimale efterløn på 52.000 kr. overstiger loftet. </P>  \r\n\r\n<P>Det fremgår af eksemplerne, at nedgangen i indtægten efter overgang </P>  \r\n\r\n<P>til delefterløn er forholdsvis mindre for lønmodtagere under den </P>  \r\n\r\n<P>gennemsnitlige årsindkomst end for de lønmodtagere, der hidtidig </P>  \r\n\r\n<P>har tjent mere end årsgennemsnittet. </P>  \r\n\r\n<P>For de små indtægter indebærer loftet på 90 pct. af den hidtidige </P>  \r\n\r\n<P>arbejdsindtægt, at størrelsen af den valgte arbejdstidsnedsættelse </P>  \r\n\r\n<P>kun får en ringe økonomisk betydning og for helt små indkomster </P>  \r\n\r\n<P>slet ingen. </P>  \r\n\r\n<P>Hermed begunstiger ordningen også økonomisk de lønmodtagergrupper, </P>  \r\n\r\n<P>der er dobbelt ramt, nemlig lønmodtagere med både lav aflønning og </P>  \r\n\r\n<P>dårligt arbejdsmiljø. </P>  \r\n\r\n<P>Ad 5 </P>  \r\n\r\n<P>Det må anses for nødvendigt, at satserne i efterlønnen reguleres i </P>  \r\n\r\n<P>henhold til årslønsudviklingen, hvis ordningen skal fastholdes som </P>  \r\n\r\n<P>økonomisk attraktiv. </P>  \r\n\r\n<P>Ad 7 </P>  \r\n\r\n<P>Det vil være nødvendigt at vurdere mulighederne for gradvis </P>  \r\n\r\n<P>tilbagetrækning fra arbejdsmarkedet efter de foreslåede regler, </P>  \r\n\r\n<P>når ordningen har været gældende i 3 år. </P>  \r\n\r\n<P>I øvrigt går forslagsstillerne ud fra, at de for efterlønsordningen </P>  \r\n\r\n<P>gældende regler finder tilsvarende anvendelse på forslaget om </P>  \r\n\r\n<P>delefterløn (delpension). </P>  \r\n\r\n<P>For så vidt angår de økonomiske konsekvenser af forslaget henvises </P>  \r\n\r\n<P>til pensionsudvalgets betænkning om delpension, model A. Denne </P>  \r\n\r\n<P>model forudsætter imidlertid en højere ydelse end den i </P>  \r\n\r\n<P>beslutningsforslaget omhandlede, hvorfor nettoudgiften vil blive </P>  \r\n\r\n<P>væsentligt reduceret. </P>  \r\n\r\n<P>Personkredsen til delefterløn (delpension) er sammenfaldende med </P>  \r\n\r\n<P>personkredsen for efterløn. Antallet af personer, der benytter sig </P>  \r\n\r\n<P>af retten til efterløn, er meget højt, og det er derfor rimeligt </P>  \r\n\r\n<P>at antage, at en større gruppe af potentielle efterlønsmodtagere </P>  \r\n\r\n<P>vil benytte sig af muligheden for delefterløn (delpension). Dette </P>  \r\n\r\n<P>indebærer en væsentlig besparelse, der imidlertid skal reduceres </P>  \r\n\r\n<P>med udgifterne til de delpensionister, der benytter sig af </P>  \r\n\r\n<P>muligheden for delefterløn (delpension) i stedet for at forblive </P>  \r\n\r\n<P>på arbejdsmarkedet på fuld tid. </P>  \r\n\r\n<P>Beskæftigelseseffekten er vanskelig at vurdere, men forslagsstillerne </P>  \r\n\r\n<P>går ud fra, at ordningen er udgiftsneutral. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00076"
        },
        {
            "displayName": "Entydig dokumentidentifikation",
            "displayValue": "CL005675"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "76"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}