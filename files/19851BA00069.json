{
    "id": 106029,
    "title": "1985 BSF 69   FORSLAG TIL FOLKETINGSBESLUTNING OM FORBEDRING AF ENLIGE FORSØRGERES   VILKÅR ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 69",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 69 </P>  \r\n\r\n<P></P>  \r\n\r\n<P>Forslag til folketingsbeslutning om forbedring af enlige forsørgeres  \r\n\r\n vilkår </P>  \r\n\r\n<P></P>  \r\n\r\n<P>Fremsat af Mette Groes (S) Hanne Andersen (S) Jytte Andersen (S) Qvist  \r\n\r\n Jørgensen (S) Torben Lund (S) Joanna Rønn (S) Erik B. Smith (S) Taanquist (S)  \r\n\r\n</P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at gennemføre følgende </P>  \r\n\r\n<P>foranstaltninger, herunder foreslå fornødne lovændringer, med det </P>  \r\n\r\n<P>formål at forbedre de enlige forsørgeres vilkår: </P>  \r\n\r\n<P>1. Der fremsættes lovforslag om en ændring af bistandslovens § 42, </P>  \r\n\r\n<P>således at det sociale udvalg får pligt til at tilbyde enlige </P>  \r\n\r\n<P>forsørgere hjælp efter bestemmelsen senest på det tidspunkt, hvor </P>  \r\n\r\n<P>den pågældende overgår til den nedsatte kontanthjælp efter 9 </P>  \r\n\r\n<P>måneder (§ 37, stk. 4). </P>  \r\n\r\n<P>2. Det præciseres over for de sociale udvalg, at indsatsen over for </P>  \r\n\r\n<P>enlige forsørgere, der har et særligt behov for rådgivning og </P>  \r\n\r\n<P>vejledning, bør opprioriteres. Der afsættes herudover på forslaget </P>  \r\n\r\n<P>til finanslov en pulje til forsøg, der særligt skal bruges til </P>  \r\n\r\n<P>rådgivning og vejledning samt andre aktiviteter, hvor målgruppen </P>  \r\n\r\n<P>skal være enlige forsørgere. </P>  \r\n\r\n<P>3. Der udarbejdes regler for, hvornår der foreligger et </P>  \r\n\r\n<P>ægteskabslignende samliv, der udelukker fra retten til visse </P>  \r\n\r\n<P>sociale ydelser som f.eks. forhøjet og ekstra børnetilskud. </P>  \r\n\r\n<P>4. Der udarbejdes retningslinjer for behandlingen af sager, hvor der </P>  \r\n\r\n<P>opstår tvivl om, hvorvidt modtageren af en social ydelse er &#187;reelt  \r\n\r\n</P>  \r\n\r\n<P>enlig&#171;. Det præciseres i den forbindelse, at udbetaling af sociale  \r\n\r\n</P>  \r\n\r\n<P>ydelser ikke kan standses, før det er godtgjort, at pågældende </P>  \r\n\r\n<P>ikke opfylder betingelserne for at modtage dem. </P>  \r\n\r\n<P>5. Der udarbejdes retningslinjer gældende for alle forsørgere, </P>  \r\n\r\n<P>hvorefter daginstitutionerne er forpligtet til at tilbyde at passe </P>  \r\n\r\n<P>børn også i lettere sygdomstilfælde, der opstår under barnets </P>  \r\n\r\n<P>ophold i institutionen. </P>  \r\n\r\n<P>6. Der udarbejdes retningslinjer gældende for alle forsørgere, </P>  \r\n\r\n<P>hvorefter daginstitutionerne er forpligtet til at give </P>  \r\n\r\n<P>lægeordineret medicin til de børn, der opholder sig på </P>  \r\n\r\n<P>institutionerne. </P>  \r\n\r\n<P>7. Der fremsættes lovforslag om ændring af lov om individuel </P>  \r\n\r\n<P>boligstøtte, således at husstande med børn og lav indkomst, </P>  \r\n\r\n<P>herunder ikke mindst enlige forsørgere, får bedre økonomisk </P>  \r\n\r\n<P>mulighed for at bo i det nyere og lidt dyrere udlejningsbyggeri. </P>  \r\n\r\n<P>Der tænkes herved ikke mindst på en nedsættelse af egenbetalingen </P>  \r\n\r\n<P>efter § 18, stk. 3, kombineret med en forhøjelse af </P>  \r\n\r\n<P>maksimumbeløbet efter § 22, stk. 1, for den årlige boligsikring </P>  \r\n\r\n<P>samt en forhøjelse af børnetillæggene efter § 21 for den højeste </P>  \r\n\r\n<P>årlige boligudgift, hvoraf boligstøtten kan beregnes. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Almindelige bemærkninger </P>  \r\n\r\n<P>Der var i Danmark pr. 1. januar 1984 119.301 enlige kvinder og 18.557 </P>  \r\n\r\n<P>enlige mænd med børn under 18 år. </P>  \r\n\r\n<P>Det er en kendsgerning, at enlige forsørgeres situation påkalder sig </P>  \r\n\r\n<P>opmærksmhed, fordi mange af dem har vanskeligt ved at klare sig. </P>  \r\n\r\n<P>Der er behov for uddannelse og arbejde, der ikke imødekommes, store </P>  \r\n\r\n<P>boligudgifter, problemer i forbindelse med børns sygdomme og med </P>  \r\n\r\n<P>dyneløfteri. </P>  \r\n\r\n<P>Talrige undersøgelser foretaget på foranledning af børnekommissionen, </P>  \r\n\r\n<P>socialforskningsinstituttet, Mødrehjælpen af 1983 og </P>  \r\n\r\n<P>Sammenslutningen af Sociale Udvalg dokumenterer, at de fleste </P>  \r\n\r\n<P>enlige forsørgere har problemer på alle livets områder, og at </P>  \r\n\r\n<P>disse problemer er større end andre gruppers. Skal man hjælpe de </P>  \r\n\r\n<P>enlige forsørgere, må der derfor gøres en samlet indsats for dem. </P>  \r\n\r\n<P>Ved enlig forsørger forstås en forsørger, der opfylder </P>  \r\n\r\n<P>forudsætningerne for at få forhøjet og ekstra børnetilskud. </P>  \r\n\r\n<P>Bemærkninger til forslagets enkelte punkter </P>  \r\n\r\n<P>Ad 1 og 2 </P>  \r\n\r\n<P>En forbedring af uddannelsesmulighederne for de enlige forsørgere er </P>  \r\n\r\n<P>i de sidste par år flere gange blevet drøftet i folketinget (se </P>  \r\n\r\n<P>bl.a. behandlingen af socialdemokratiets forslag til lov om </P>  \r\n\r\n<P>ændring af lov om social bistand (§ 42), Folketingstidende </P>  \r\n\r\n<P>1983-84, forhandlingerne sp. 5902. </P>  \r\n\r\n<P>For så vidt burde bistandslovens § 42 ikke give anledning til tvivl, </P>  \r\n\r\n<P>hvis man da holdt sig til den fortolkning, der rummes i </P>  \r\n\r\n<P>socialreformkommissionens 2. betænkning nr. 664 af 1972, s. 59, </P>  \r\n\r\n<P>pkt. 53. Heraf fremgår det klart, at det ikke var hensigten, at </P>  \r\n\r\n<P>bistandsloven skulle stille dem ringere, der tidligere blev </P>  \r\n\r\n<P>hjulpet gennem revalidering eller mødrehjælpen. Mødrehjælpen ydede </P>  \r\n\r\n<P>op til bistandslovens ikrafttræden i 1976 uddannelseshjælp til </P>  \r\n\r\n<P>enlige mødre med børn under 2 år. Det var tilstrækkeligt at være </P>  \r\n\r\n<P>eneforsørger til at komme i betragtning til uddannelsesstøtte, </P>  \r\n\r\n<P>idet der ikke blev stillet krav om, at man skulle kunne påvise at </P>  \r\n\r\n<P>være &#187;særligt belastet&#171;. </P>  \r\n\r\n<P>Imidlertid udviklede der sig den praksis, at socialforvaltningen kun </P>  \r\n\r\n<P>hjalp enlige forsørgere til en uddannelse, hvis der kunne påvises </P>  \r\n\r\n<P>at være helbredsmæssige grude til det. Det er efter </P>  \r\n\r\n<P>forslagsstillernes opfattelse klart uacceptabelt, for hensigten </P>  \r\n\r\n<P>var jo oprindelig, at en uddannelse skulle sættes i værk, når blot </P>  \r\n\r\n<P>den satte en enlig forsørger bedre i stand til at sørge for sig og </P>  \r\n\r\n<P>sine. </P>  \r\n\r\n<P>Efter pres fra Mødrehjælpen af 1983 og flere af folketingets partier </P>  \r\n\r\n<P>udsendte socialministeren en vejledning af 30. september 1983 om </P>  \r\n\r\n<P>hjælp efter bistandslovens § 42 til enlige forsørgere. Det fremgår </P>  \r\n\r\n<P>heraf, at en persons status som enlig forsørger ikke i sig selv </P>  \r\n\r\n<P>berettiger til uddannelseshjælp. Vejledningen er end ikke nogen </P>  \r\n\r\n<P>henstilling til kommunernes socialudvalg om at yde </P>  \r\n\r\n<P>uddannelseshjælp til enlige forsørgere. Vejledningen henleder </P>  \r\n\r\n<P>alene de sociale udvalgs opmærksomhed på de enlige forsørgeres </P>  \r\n\r\n<P>forhold. </P>  \r\n\r\n<P>Det kan derfor heller ikke undre, at vejledningen ikke har fået nogen </P>  \r\n\r\n<P>nævneværdig effekt. </P>  \r\n\r\n<P>Det er således fortsat forslagsstillernes indtryk, at § 42 bruges i </P>  \r\n\r\n<P>alt for ringe omfang, samt at socialforvaltningerne ikke opfylder </P>  \r\n\r\n<P>deres råfgivningsforpligtelse. Det er langtfra alle </P>  \r\n\r\n<P>socialforvaltninger, der af sig selv gør deres klienter </P>  \r\n\r\n<P>opmærksomme på, at de har mulighed for at få en uddannelse. Når </P>  \r\n\r\n<P>forslagsstillerne ønsker at give alle enlige forsørgere mulighed </P>  \r\n\r\n<P>for en uddannelse, sker det under indtryk af et arbejdsmarked, der </P>  \r\n\r\n<P>ikke levner plads til den forudsætningsløse. I forbindelse med </P>  \r\n\r\n<P>behandlingen af forslag til lov om ændring af lov om arbejdstilbud </P>  \r\n\r\n<P>til ledige. (Uddannelsesydelse og iværksætterydelse til ledige </P>  \r\n\r\n<P>over 25 år) (L 109, 1984-85) er der af Nordjyllands amtskommune </P>  \r\n\r\n<P>foretaget en undersøgelse af ønsker om uddannelses- og </P>  \r\n\r\n<P>iværksætterydelse. Det fremgår af denne undersøgelse, at det store </P>  \r\n\r\n<P>flertal ønsker en uddannelse (62 pct. af kvinderne, 45 pct. af </P>  \r\n\r\n<P>mændene). Det fremgår lige så klart, at 20 pct. ønsker </P>  \r\n\r\n<P>skoleuddannelse (8., 9. og 10. klasse). 58 pct. har nemlig </P>  \r\n\r\n<P>maksimalt 9. klasse. </P>  \r\n\r\n<P>Det er oplagt, at så ringe forudsætninger er en dårlig ballast i en </P>  \r\n\r\n<P>tid, hvor arbejdsløsheden er stor og ikke forsvinder lige med det </P>  \r\n\r\n<P>samme. Alle erfaringer fra de kommuner, der gør en målrettet </P>  \r\n\r\n<P>indsats for de enlige forsørgere, tyder på, at muligheden for gode </P>  \r\n\r\n<P>resultater er stor. </P>  \r\n\r\n<P>Ifølge beslutningsforslaget skal det sociale udvalg iværksætte </P>  \r\n\r\n<P>uddannelseshjælp, revalideringsforanstaltninger eller omskoling </P>  \r\n\r\n<P>over for den enlige forsørger senest på det tidspunkt, hvor den </P>  \r\n\r\n<P>enlige forsørger overgår fra forbigående kontanthjælp efter § 37, </P>  \r\n\r\n<P>stk. 2, til hjælp efter § 37, stk. 4. Uddannelseshjælpen udmåles </P>  \r\n\r\n<P>efter gældende regler, og i denne forbindelse må de sociale </P>  \r\n\r\n<P>myndigheder gøres opmærksom på, at gældssanering kan være </P>  \r\n\r\n<P>hensigtsmæssig ved overgangen til uddannelseshjælp. </P>  \r\n\r\n<P>Personer, der allerede har fået et tilbud om uddannelse m.v. efter § </P>  \r\n\r\n<P>42, bør under ændrede forhold dog ikke være berettiget til et nyt </P>  \r\n\r\n<P>tilbud om uddannelse. </P>  \r\n\r\n<P>Personer, der modtager hjælp efter bistandslovens § 37 som supplement </P>  \r\n\r\n<P>til arbejdsindkomst eller anden indkomst, skal være omfattet af </P>  \r\n\r\n<P>den foreslåede ændring. </P>  \r\n\r\n<P>Den foreslåede bestemmelse indebærer som nævnt en pligt for de </P>  \r\n\r\n<P>sociale udvalg til at tilbyde enlige forsørgere uddannelse, </P>  \r\n\r\n<P>erhvervsmæssig optræning eller omskoling. De pågældende kan dog </P>  \r\n\r\n<P>afvise tilbuddet og herefter få hjælp efter de almindelige </P>  \r\n\r\n<P>bestemmelser, dvs. overgå til hjælp efter § 37, stk. 4, efter 9 </P>  \r\n\r\n<P>måneder. Forslaget anslås at koste det offentlige det første år </P>  \r\n\r\n<P>ca. 30-50 mill. kr. og de efterfølgende år noget mindre. </P>  \r\n\r\n<P>Det økonomiske skøn hviler på en lang række usikre antagelser, </P>  \r\n\r\n<P>herunder om hvor stor besparelsen vil være på hjælpen efter </P>  \r\n\r\n<P>bistandslovens § 37. </P>  \r\n\r\n<P>Som et nødvendigt led i ændringen af praksis som følge ændringen af § </P>  \r\n\r\n<P>42 og for at sikre, at de sociale udvalgs forpligtelse ikke gøres </P>  \r\n\r\n<P>illusorisk, bør der gives denne gruppe bistandsklienter en særlig </P>  \r\n\r\n<P>rådgivning og vejledning så hurtigt som muligt efter deres </P>  \r\n\r\n<P>henvendelse på bistandskontoret om kontanthjælp. Herved kan man </P>  \r\n\r\n<P>sikre, at de motiveres tilstrækkeligt forud for valget af </P>  \r\n\r\n<P>uddannelse m.v. med deraf følgende større chance for, at </P>  \r\n\r\n<P>uddannelsesforløbet falder heldigt ud. </P>  \r\n\r\n<P>I forbindelse med den særlige vejledning, socialministeren skal </P>  \r\n\r\n<P>udsende i forbindelse med ændringen af § 42, bør der formentlig </P>  \r\n\r\n<P>gøres opmærksom på de gode erfaringer, man har med at lade § </P>  \r\n\r\n<P>42-klienterne arbejde i grupper, hvorved selvtilliden styrkes og </P>  \r\n\r\n<P>de får forståelsen af, at de ikke er alene om problemerne. </P>  \r\n\r\n<P>Det er i øvrigt forslagsstillernes opfattelse, at der bruges mange </P>  \r\n\r\n<P>penge unødvendigt og mange behandlingsplaner mislykkes, fordi </P>  \r\n\r\n<P>kommunerne ikke i tilstrækkelig grad opprioriterer rådgivning og </P>  \r\n\r\n<P>vejledning. Forslagsstillerne finder derfor principielt, at der </P>  \r\n\r\n<P>burde ydes 50 pct. statsrefusion på dette område. Men da et </P>  \r\n\r\n<P>forslag herom ikke kunne vinde flertal i folketinget under 2. </P>  \r\n\r\n<P>behandling af L 205, forslag til lov om ændring af social bistand, </P>  \r\n\r\n<P>se Folketingstidende 1984-85, forhandlingerne spalte 10721, har </P>  \r\n\r\n<P>forslagsstillerne afstået fra på ny at stille forslag herom, men </P>  \r\n\r\n<P>vil blot understrege, at netop denne gruppe - de enlige forsørgere </P>  \r\n\r\n<P>- ikke må tilsidesættes på grund af arbejdspresset i de sociale </P>  \r\n\r\n<P>forvaltninger. </P>  \r\n\r\n<P>Forslagsstillerne ønsker derfor en mulighed for, at de sociale </P>  \r\n\r\n<P>forvaltninger kan motiveres til at opprioritere rådgivning og </P>  \r\n\r\n<P>vejledning specielt for denne gruppe ved at man afsætter særlige </P>  \r\n\r\n<P>forsøgsmidler, som udelukkende skal bruges til en indsats over for </P>  \r\n\r\n<P>enlige forsørgere i form af rådgivning og vejledning samt </P>  \r\n\r\n<P>forskellige aktiviteter som f.eks. miljøarbejde m.v. </P>  \r\n\r\n<P>Ad 3 og 4 </P>  \r\n\r\n<P>I radioens kvart-i-fem-udsendelser i maj måned 1985 har der været en </P>  \r\n\r\n<P>række interviews med enlige mødre, som efter eget udsagn har været </P>  \r\n\r\n<P>udsat for en endog meget grov behandling af det offentlige i </P>  \r\n\r\n<P>forbindelse med angiveri for socialt bedrageri. Børnetilskud er </P>  \r\n\r\n<P>blevet stoppet på tidspunktet for mistankens opståen, </P>  \r\n\r\n<P>daginstitutioner er kontaktet angående oplysninger, som moderen </P>  \r\n\r\n<P>selv kunne have gjort rede for, moderen er blevet afhentet på sin </P>  \r\n\r\n<P>arbejdsplads, moderen er blevet beskyldt, anklaget og dømt for </P>  \r\n\r\n<P>socialt bedrageri på, som det må forekomme den lyttende, et meget </P>  \r\n\r\n<P>spinkelt grundlag. Sagsbehandlere har på grundlag af anonyme </P>  \r\n\r\n<P>henvendelser ganske ukritisk beskrevet og vurderet et &#187;socialt </P>  \r\n\r\n<P>bedrageri&#171;, som tilsyneladende ikke var afstemt med virkeligheden  \r\n\r\n</P>  \r\n\r\n<P>i hvert fald efter de interviewedes egen opfattelse. </P>  \r\n\r\n<P>Mødrene klager over, at de ikke må modtage hjælp fra barnefaderen til </P>  \r\n\r\n<P>simple samværssituationer og praktiske problemers løsning i </P>  \r\n\r\n<P>hjemmet. De ønsker at kunne modtage hjælp i krisesituationer </P>  \r\n\r\n<P>(børns og egen sygdom), når praktiske problemer skal løses </P>  \r\n\r\n<P>(istandsættelse af egen bolig, hjælp til selvangivelse osv.), de </P>  \r\n\r\n<P>ønsker at kunne hjælpe hinanden med at udlåne bolig og sommerhus </P>  \r\n\r\n<P>til hinanden i ferier uden straks at blive anklaget for socialt </P>  \r\n\r\n<P>bedrageri. </P>  \r\n\r\n<P>Alle disse klager fremgår af socialudvalgets alm. del, bilag 231, </P>  \r\n\r\n<P>1984-85, og på baggrund heraf er der blevet stillet en række </P>  \r\n\r\n<P>spørgsmål til socialministeren. </P>  \r\n\r\n<P>Ministeren har i sin besvarelse af spørgsmålene i virkeligheden </P>  \r\n\r\n<P>tilkendegivet, at den praksis, de sociale forvaltninger </P>  \r\n\r\n<P>tilsyneladende anvender ved vurderingen af, om moderen er reelt </P>  \r\n\r\n<P>enlig, ikke er i overensstemmelse med ministeriets fortolkning af </P>  \r\n\r\n<P>børnetilskudsloven. </P>  \r\n\r\n<P>Alligevel fastholder ministeren, at hun ikke ønsker at udsende et </P>  \r\n\r\n<P>cirkulære, der nøjere beskriver, hvad begrebet ægteskabeligt </P>  \r\n\r\n<P>samliv er. </P>  \r\n\r\n<P>I socialministerens svar på udvalgets anmodning om en nærmere </P>  \r\n\r\n<P>fortolkning af punkt 3 og 24 i cirkulære om lov om børnetilskud og </P>  \r\n\r\n<P>andre familieydelser angives det da også klart, at det normalt vil </P>  \r\n\r\n<P>være tilstrækkeligt, at ansøgeren dokumenterer sin ret til </P>  \r\n\r\n<P>forhøjet og ekstra børnetilskud ved en erklæring om, at pågældende </P>  \r\n\r\n<P>er reelt enlig. </P>  \r\n\r\n<P>Forslagsstillerne finder derfor, at det må være relativt enkelt at </P>  \r\n\r\n<P>udsende et nyt cirkulære, hvor ovennævnte skal være det klare </P>  \r\n\r\n<P>udgangspunkt med en række eksempler på, hvad det i øvrigt skal </P>  \r\n\r\n<P>betyde at være &#187;reelt enlig&#171;, og i forbindelse hermed skal </P>  \r\n\r\n<P>cirkulæret indskærpe, at urigtige oplysninger bl.a. medfører et </P>  \r\n\r\n<P>krav om tilbagebetaling. </P>  \r\n\r\n<P>Forslagsstillerne ønsker samtidig udsendt en vejledning til de </P>  \r\n\r\n<P>sociale udvalg om, hvilken sagsbehandling der bør finde sted i </P>  \r\n\r\n<P>situationer, hvor socialforvaltningen får formodning om, at </P>  \r\n\r\n<P>betingelserne for at yde forhøjet og ekstra børnetilskud ikke </P>  \r\n\r\n<P>længere er til stede. </P>  \r\n\r\n<P>I denne vejledning bør det fremgå, dels at ansøgeren skal orienteres </P>  \r\n\r\n<P>samt have mulighed for at forklare sig, før der tages andre skridt </P>  \r\n\r\n<P>til opklaring af forholdet, dels at der kun helt undtagelsesvis og </P>  \r\n\r\n<P>kun efter forudgående orientering af klienten bør søges kontakt </P>  \r\n\r\n<P>til tredjemand vedrørende ansøgerens personlige forhold. Endvidere </P>  \r\n\r\n<P>bør det i den forbindelse indskærpes, at der ikke må ske brud på </P>  \r\n\r\n<P>tavshedspligten. </P>  \r\n\r\n<P>Ad 5 </P>  \r\n\r\n<P>I de fleste kommunale retningslinjer for daginstitutioner i tilfælde </P>  \r\n\r\n<P>af smitsomme sygdomme hos børn understreges det, at børn, der er </P>  \r\n\r\n<P>syge, ikke modtages i daginstitutionerne, hvilket da også er </P>  \r\n\r\n<P>ganske rimeligt. Men opstår der sygdom, der ikke er af alvorlig </P>  \r\n\r\n<P>smitsom karakter, i daginstitutionen i løbet af dagen </P>  \r\n\r\n<P>(mavetilfælde, feber el.lign.), må det gøres muligt for </P>  \r\n\r\n<P>institutionen at beholde barnet der fremfor at tilkalde faderen </P>  \r\n\r\n<P>eller moderen med alt det besvær, det indebærer for ham/ hende </P>  \r\n\r\n<P>særligt i forhold til arbejdspladsen, hvor småbørnsforældre ofte i </P>  \r\n\r\n<P>forvejen ikke er alt for populære. En sådan hjælp til forældrene </P>  \r\n\r\n<P>kræver kun ganske få praktiske foranstaltninger: mulighed for at </P>  \r\n\r\n<P>putte barnet i en seng og mulighed for at se efter det på præcis </P>  \r\n\r\n<P>samme måde, som man ville gøre det i hjemmet. </P>  \r\n\r\n<P>Ad 6 </P>  \r\n\r\n<P>I de samme retningslinjer, som der ovenfor henvises til, anføres der, </P>  \r\n\r\n<P>at et barn, der har været sygt og behandlet med medicin, først kan </P>  \r\n\r\n<P>modtages, når det ikke frembyder kliniske symptomer på sygdommen. </P>  \r\n\r\n<P>Endvidere fremgår det, at det ikke kan pålægges </P>  \r\n\r\n<P>institutionspersonalet at give børnene medicin med den </P>  \r\n\r\n<P>begrundelse, at personalet ikke er uddannet hertil og derfor ikke </P>  \r\n\r\n<P>kan påtage sig ansvaret. Der kan dog i særlige undtagelsestilfælde </P>  \r\n\r\n<P>blive tale om det, hvis der foreligger skriftlig information fra </P>  \r\n\r\n<P>barnets læge til institutionen. </P>  \r\n\r\n<P>Det forekommer at være en overordentlig restriktiv måde at se på </P>  \r\n\r\n<P>medicingivning på, eftersom det jo i alle de tilfælde, der kan </P>  \r\n\r\n<P>blive tale om, er en forudsætning, at barnets forældre ganske uden </P>  \r\n\r\n<P>uddannelse kan finde ud af at give børnene medicin. </P>  \r\n\r\n<P>Det burde ikke være et problem at klare medicingivning som f.eks. at </P>  \r\n\r\n<P>give penicillin i daginstitutionerne. Ønsker personalet en fast </P>  \r\n\r\n<P>konsultationsmulighed f.eks. hos embedslægen, bør der gives adgang </P>  \r\n\r\n<P>hertil. </P>  \r\n\r\n<P>Forslagsstillerne forudsætter ved forslagets punkt 5 og 6, at der </P>  \r\n\r\n<P>ydes daginstitutionerne kompensation for de merudgifter til løn og </P>  \r\n\r\n<P>eventuel indretning af sygerum m.v., således at </P>  \r\n\r\n<P>daginstitutionernes øvrige standard fastholdes samtidig med, at </P>  \r\n\r\n<P>forældrebetalingen ikke forøges. </P>  \r\n\r\n<P>Forslagsstillerne går endvidere ud fra, at punkt 5 og 6 ikke vil </P>  \r\n\r\n<P>forhindre eventuelle aftaler på arbejdsmarkedet om enlige </P>  \r\n\r\n<P>forsørgeres ret til flere sammenhængende fridage i tilfælde af </P>  \r\n\r\n<P>børns sygdom. </P>  \r\n\r\n<P>Ad 7 </P>  \r\n\r\n<P>Det foreslås, at lavindkomstfamilierne med børn, herunder enlige </P>  \r\n\r\n<P>forsørgere, ved ændringer af lov om individuel boligstøtte for så </P>  \r\n\r\n<P>vidt angår boligsikringen skal have bedre økonomiske muligheder </P>  \r\n\r\n<P>for at flytte ind i det nyere udlejningsbyggeri, herunder det nye </P>  \r\n\r\n<P>almennyttige boligbyggeri. Specielt for de laveste indkomster </P>  \r\n\r\n<P>ville en nedsættelse evt. ophævelse af egenbetalingen, så den på </P>  \r\n\r\n<P>dette punkt blev identisk med boligydelsen, virke fremmende på </P>  \r\n\r\n<P>børnefamiliernes muligheder for at flytte ind i det nyere </P>  \r\n\r\n<P>boligbyggeri, hvor såvel indendørs- som udendørsfaciliteterne </P>  \r\n\r\n<P>normalt giver børnene gode og rimelige fysiske opvækstmuligheder. </P>  \r\n\r\n<P>Med huslejeniveauet i det nyere byggeri er det imidlertid samtidig </P>  \r\n\r\n<P>nødvendigt at forhøje loftet for den årlige boligsikring, hvis de </P>  \r\n\r\n<P>lavestlønnede børnefamilier, herunder enlige forsørgere, skal have </P>  \r\n\r\n<P>det fulde udbytte - og dermed råd til - at flytte ind i det nyere </P>  \r\n\r\n<P>udlejningsbyggeri. Regeringens generelle begrænsning i </P>  \r\n\r\n<P>stigningstaksterne i boligstøttelovens beløbsgrænser kombineret </P>  \r\n\r\n<P>med stigningstaksten i driftsudgifterne og byggeomkostningerne har </P>  \r\n\r\n<P>samtidig ført til, at den højeste boligudgift, hvoraf boligstøtten </P>  \r\n\r\n<P>kan beregnes, oftere og oftere bliver overskredet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00069"
        },
        {
            "displayName": "Entydig dokumentidentifikation",
            "displayValue": "CL005668"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "69"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}