{
    "id": 112353,
    "title": "1995 LSF 46   FORSLAG TIL LOV OM REGIONALE KULTURFORSØG ",
    "documentTypeId": "400",
    "isSagsforlobPeriodValid": false,
    "shortName": "1995/1 LSF 46",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 46 </P>  \r\n\r\n<P></P>  \r\n\r\n<P>Forslag til Lov om regionale kulturforsøg </P>  \r\n\r\n<P></P>  \r\n\r\n<P>Fremsat af kulturministeren (Jytte Hilden) </P>  \r\n\r\n<P></P>  \r\n\r\n<P>den 25. oktober 1995 </P>  \r\n\r\n<P></P>  \r\n\r\n<P>Vedtaget ved tredjebehandling den 14. december 1995 </P>  \r\n\r\n<P></P>  \r\n\r\n<P><a href=\"document.aspx?accn=A19950108530\"> Lov nr. 1085 af 20/12/1995</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1.</B> Lovens formål er at styrke det lokale selvstyre, at afprøve  \r\n\r\n en </P>  \r\n\r\n<P>ny arbejdsdeling imellem stat, amtskommune og kommune, at forbedre </P>  \r\n\r\n<P>ressourceudnyttelsen og øge den lokale indsats på kulturens område </P>  \r\n\r\n<P>igennem regionale kulturforsøg. </P>  \r\n\r\n<P> <B>§ 2.</B> Indholdet af hvert forsøg fastsættes i en 3-årig  \r\n\r\n forsøgsaftale mellem kulturministeren og forsøgsregionen. </P>  \r\n\r\n<P> <I>Stk. 2.</I> En forsøgsregion kan være en amtskommune, en større  \r\n\r\n kommune eller en gruppe af kommuner. </P>  \r\n\r\n<P> <B>§ 3.</B> Forsøgsaftalen skal indeholde bestemmelse om </P>  \r\n\r\n<P>1) arbejdsdelingen mellem kulturministeren og de kommunale myndigheder,  \r\n\r\n</P>  \r\n\r\n<P>2) hvilke mål der skal opfyldes med forsøgene, </P>  \r\n\r\n<P>3) hvilke krav og betingelser der gælder for forsøgene, </P>  \r\n\r\n<P>4) hvilke økonomiske vilkår der er knyttet til aftalen, </P>  \r\n\r\n<P>5) hvilke bestemmelser der dispenseres fra, jf. § 4, </P>  \r\n\r\n<P>6) hvorledes forsøgene evalueres. </P>  \r\n\r\n<P> <B>§ 4.</B> Kulturministeren kan i forbindelse med forsøgsaftalerne  \r\n\r\n fravige bestemmelserne i </P>  \r\n\r\n<P>1) lov om musik, jf. lovbekendtgørelse nr. 142 af 28. februar 1994, for så  \r\n\r\n vidt angår § 3, stk. 1, nr. 1 og 2, om, at Statens Musikråd kan yde støtte  \r\n\r\n til professionelle orkestres, kors og ensemblers virksomhed og til  \r\n\r\n koncertaktiviteter, herunder spillesteder, festivaler, skolekoncerter og  \r\n\r\n musikdramatik, § 3 c om reglerne for statens refusion på musikskoleområdet, §  \r\n\r\n 3 d om reglerne for statens støtte til musikalske grundkurser ved  \r\n\r\n musikskolerne, § 3 e om reglerne for statens særlige støtte til  \r\n\r\n musikskolerne, § 5 om reglerne for statens tilskud til landsdelsorkestre og §  \r\n\r\n 7 om reglerne for statens særlige støtte til landsdelsorkestre, </P>  \r\n\r\n<P>2) lov om museer, jf. lovbekendtgørelse nr. 584 af 31. august 1989, for så  \r\n\r\n vidt angår § 11, stk. 1, nr. 1 og 3, 1. pkt., nr. 4, 5, 8 og 9, 2.-4. pkt.,  \r\n\r\n nr. 11 og 12, § 11, stk. 3, § 12 og § 13, stk. 1, om reglerne for opnåelse,  \r\n\r\n bevarelse og fastsættelse af tilskud til statsanerkendte museer, § 17, § 18,  \r\n\r\n § 20 og § 21 om reglerne for museumsråd, § 26 og § 30, stk. 1, om reglerne  \r\n\r\n for visse arkæologiske opgaver samt § 34, stk. 3 og 4, om reglerne for  \r\n\r\n Statens Museumsnævns rådighedssum, </P>  \r\n\r\n<P>3) teaterloven, jf. lovbekendtgørelse nr. 85 af 6. februar 1992, som  \r\n\r\n senest ændret ved lov nr. 1104 af 21. december 1994, for så vidt angår § 12  \r\n\r\n om reglerne for statens tilskud til landsdelsscener, § 15 og § 16 om reglerne  \r\n\r\n for statsrefusion af kommunernes og amtskommunernes udgifter til driften af  \r\n\r\n egnsteatre, § 24, stk. 1-3, om teaterabonnementsordningen og § 25 om reglerne  \r\n\r\n for statsrefusion af kommunernes og amtskommunernes udgifter ved køb af  \r\n\r\n forestillinger af børneteater og opsøgende teater, </P>  \r\n\r\n<P>4) lov nr. 1100 af 22. december 1993 om folkebiblioteker m.v., for så vidt  \r\n\r\n angår § 9, stk. 1 og 2, om reglerne for centralbiblioteker, § 10 om reglerne  \r\n\r\n for det rådgivende biblioteksudvalg på centralbiblioteksområdet og § 17 om  \r\n\r\n reglerne for statens tilskud til udvikling inden for folke- og  \r\n\r\n skolebiblioteker, </P>  \r\n\r\n<P>5) lov om statstilskud m.v. til zoologiske haver, jf. lovbekendtgørelse  \r\n\r\n nr. 999 af 23. december 1986, som ændret ved lov nr. 192 af 29. marts 1989 og  \r\n\r\n lov nr. 386 af 13. juni 1990, for så vidt angår § 4, stk. 1, om reglerne for  \r\n\r\n statens tilskud til zoologiske haver, § 5 om reglerne om statens støtte til  \r\n\r\n særlige opgaver for zoologiske haver og § 6 om reglerne for de zoologiske  \r\n\r\n havers indberetningspligt over for Tilsynsrådet for Zoologiske Haver. </P>  \r\n\r\n<P> <B>§ 5.</B> Forsøgsregionerne modtager i forsøgsperioden efter aftalen  \r\n\r\n med kulturministeren en årlig kulturel rammebevilling til de kulturelle  \r\n\r\n aktiviteter, der er omfattet af forsøgsaftalen. </P>  \r\n\r\n<P> <I>Stk. 2.</I> Forsøgsregionen kan inden for rammerne af forsøgsaftalen  \r\n\r\n råde over den kulturelle rammebevilling til kulturelle formål, herunder  \r\n\r\n udbetale stipendier til kunstnere. </P>  \r\n\r\n<P> <B>§ 6.</B> Loven træder i kraft den 1. januar 1996 og har gyldighed til  \r\n\r\n og med den 31. december 1999. </P>  \r\n\r\n<P> <B>§ 7.</B> Når forsøgsaftalerne er indgået, bekendtgøres der i  \r\n\r\n Lovtidende meddelelse herom. I meddelelsen gives der oplysning om, hvilke  \r\n\r\n bestemmelser der fraviges ved aftalen, og hvor man kan gøre sig bekendt med  \r\n\r\n aftalerne. </P>  \r\n\r\n<P> <B>§ 8.</B> Loven gælder ikke for Færøerne og Grønland. </P>  \r\n\r\n<P>Oprindeligt fremsat forslag </P>  \r\n\r\n<P> <B>1.</B> Lovens formål er at styrke det lokale selvstyre, at afprøve en  \r\n\r\n ny arbejdsdeling imellem stat, amtskommune og kommune, at forbedre  \r\n\r\n ressourceudnyttelsen og øge den lokale indsats på kulturens område igennem  \r\n\r\n regionale kulturforsøg. </P>  \r\n\r\n<P> <B>2.</B> Indholdet af hvert forsøg fastsættes i en 3-årig forsøgsaftale  \r\n\r\n mellem kulturministeren og forsøgsregionen. </P>  \r\n\r\n<P> <I>Stk. 2.</I> En forsøgsregion kan være en amtskommune, en større  \r\n\r\n kommune eller en gruppe af kommuner. </P>  \r\n\r\n<P> <B>3.</B> Forsøgsaftalen skal indeholde bestemmelse om: </P>  \r\n\r\n<P>1) arbejdsdelingen mellem kulturministeren og de kommunale myndigheder  \r\n\r\n</P>  \r\n\r\n<P>2) hvilke mål der skal opfyldes med forsøgene </P>  \r\n\r\n<P>3) hvilke krav og betingelser der gælder for forsøgene </P>  \r\n\r\n<P>4) hvilke økonomiske vilkår der er knyttet til aftalen </P>  \r\n\r\n<P>5) hvilke bestemmelser der dispenseres fra, jf. § 4 </P>  \r\n\r\n<P>6) hvorledes forsøgene evalueres. </P>  \r\n\r\n<P> <B>4.</B> Kulturministeren kan i forbindelse med forsøgsaftalerne fravige  \r\n\r\n bestemmelserne i </P>  \r\n\r\n<P>1) Lov om musik, jf. lovbekendtgørelse nr. 142 af 28 februar 1994, for så  \r\n\r\n vidt angår § 3, stk. 1, nr. 1 og 2, om at Statens Musikråd kan yde støtte til  \r\n\r\n professionelle orkestres, kors og ensemblers virksomhed og til  \r\n\r\n koncertaktiviteter, herunder spillesteder, festivaler, skolekoncerter og  \r\n\r\n musikdramatik, § 3 c om reglerne for statens refusion på musikskoleområdet, §  \r\n\r\n 3 d om reglerne for statens støtte til musikalske grundkurser ved  \r\n\r\n musikskolerne, § 3 e om reglerne for statens særlige støtte til  \r\n\r\n musikskolerne, § 5 om reglerne for statens tilskud til landsdelsorkestre og §  \r\n\r\n 7 om reglerne for statens særlige støtte til landsdelsorkestre. </P>  \r\n\r\n<P>2) Lov om museer, jf. lovbekendtgørelse nr. 584 af 31. august 1989, for så  \r\n\r\n vidt angår § 11, stk. 1, nr. 1 og 3, 1. pkt., nr. 4, 5, 8 og 9, 2. - 4. pkt.,  \r\n\r\n nr. 11 og 12, § 11, stk. 3, § 12 og § 13, stk. 1, om reglerne for opnåelse,  \r\n\r\n bevarelse og fastsættelse af tilskud til statsanerkendte museer, § 17, § 18,  \r\n\r\n § 20 og § 21 om reglerne for museumsråd, § 26 og § 30, stk. 1, om reglerne  \r\n\r\n for visse arkæologiske opgaver samt § 34, stk. 3 og 4, om reglerne for  \r\n\r\n Statens Museumsnævns rådighedssum. </P>  \r\n\r\n<P>3) Teaterloven, jf. lovbekendtgørelse nr. 85 af 6. februar 1992, som er  \r\n\r\n ændret ved lov nr. 1104 af 21. december 1994, for så vidt angår § 12 om  \r\n\r\n reglerne for statens tilskud til landsdelsscener, §15 og § 16 om reglerne for  \r\n\r\n statsrefusion af kommunernes og amtskommunernes udgifter til driften af  \r\n\r\n egnsteatre, § 24, stk. 1 - 3, om teaterabonnementsordningen, og § 25 om  \r\n\r\n reglerne for statsrefusion af kommunernes og amtskommunernes udgifter ved køb  \r\n\r\n af forestillinger af børneteater og opsøgende teater. </P>  \r\n\r\n<P>4) Lov nr. 1100 af 22. december 1993 om folkebiblioteker mv., for så vidt  \r\n\r\n angår § 9, stk. 1 og 2, om reglerne for centralbiblioteker, § 10 om reglerne  \r\n\r\n for det rådgivende biblioteksudvalg på centralbiblioteksområdet og § 17 om  \r\n\r\n reglerne for statens tilskud til udvikling inden for folke- og  \r\n\r\n skolebiblioteker. </P>  \r\n\r\n<P>5) Lov om statstilskud mv. til zoologiske haver, jf. lovbekendtgørelse nr.  \r\n\r\n 999 af 23. december 1986, som er ændret ved lov nr. 192 af 29. marts 1989,  \r\n\r\n for så vidt angår § 4, stk. 1, om reglerne for statens tilskud til zoologiske  \r\n\r\n haver, § 5 om reglerne om statens støtte til særlige opgaver for zoologiske  \r\n\r\n haver og § 6 om reglerne for de zoologiske havers indberetningspligt over for  \r\n\r\n Tilsynsrådet for Zoologiske Haver. </P>  \r\n\r\n<P> <B>5.</B> Forsøgsregionerne modtager i forsøgsperioden efter aftalen med  \r\n\r\n kulturministeren en årlig kulturel rammebevilling til de kulturelle  \r\n\r\n aktiviteter, der er omfattet af forsøgsaftalen. </P>  \r\n\r\n<P> <I>Stk. 2.</I> Forsøgsregionen kan inden for rammerne af forsøgsaftalen  \r\n\r\n råde over den kulturelle rammebevilling til kulturelle formål, herunder  \r\n\r\n tildele stipendier til kunstnere. </P>  \r\n\r\n<P> <B>6.</B> Loven træder i kraft den 1. januar 1996 og har gyldighed til og  \r\n\r\n med den 31. december 1999. </P>  \r\n\r\n<P> <B>7.</B> Når forsøgsaftalerne er indgået, bekendtgøres der i Lovtidende  \r\n\r\n meddelelse herom. I meddelelsen gives der oplysning om, hvilke bestemmelser  \r\n\r\n der fraviges ved aftalen, og hvor man kan gøre sig bekendt med aftalerne.  \r\n\r\n</P>  \r\n\r\n<P> <B>8.</B> Loven gælder ikke for Færøerne og Grønland. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>1. Kulturministeriet igangsatte i 1993 en kulturpolitisk redegørelse, der  \r\n\r\n gennem en række publikationer skulle give et samlet billede af den  \r\n\r\n kulturpolitiske udvikling på Kulturministeriets område. Redegørelsen er  \r\n\r\n blevet afsluttet med det sammenfattende bind, Den Danske Kulturmodel. Bogen  \r\n\r\n trækker resultaterne af redegørelsen op og giver forslag til, hvilken vej  \r\n\r\n kulturpolitikken bør gå. Der peges blandt andet på behovet for en  \r\n\r\n opprioritering af den regionale kulturpolitik, og i den sammenhæng efterlyses  \r\n\r\n en mere entydig arbejdsdeling imellem stat, amtskommune og kommune. Forslaget  \r\n\r\n er i overensstemmelse med Kulturministeriets overvejelser på området, og  \r\n\r\n ministeriet har derfor fulgt anbefalingen og taget initiativ til at etablere  \r\n\r\n en række regionale kulturforsøg rundt om i landet. </P>  \r\n\r\n<P>Det foreliggende lovforslag går ud på at skabe retsgrundlaget for disse  \r\n\r\n forsøg. Kulturministeren skal i forbindelse med forsøgene have mulighed for  \r\n\r\n at dispensere fra en række af de gældende regler på musik-, museums-,  \r\n\r\n teater-, biblioteks- og zoo-området. Der skal således kunne dispenseres fra  \r\n\r\n de regler, der beskriver kompetencefordelingen imellem staten og det  \r\n\r\n regionale/lokale niveau, herunder reglerne der beskriver tilskuds- og  \r\n\r\n refusionsordningerne på de nævnte områder. Endvidere skal der gives mulighed  \r\n\r\n for yderligere frihedsgrader i forhold til den gældende lovgivning i  \r\n\r\n forbindelse med forsøgene. </P>  \r\n\r\n<P>2. Formålet med forsøgene er at: </P>  \r\n\r\n<P>* give større dispositionsfrihed på det regionale/lokale niveau og sætte  \r\n\r\n fokus på mål og resultater i en regional kulturpolitik i stedet for  \r\n\r\n detailstyring gennem øremærkede tilskud til enkeltaktiviteter </P>  \r\n\r\n<P>* inspirere til regional og lokal udvikling og opprioritering af  \r\n\r\n kulturaktiviteter </P>  \r\n\r\n<P>* skabe grundlag for, at den regionale/lokale prioritering af  \r\n\r\n kulturaktiviteter i højere grad betinges af lokale forhold frem for statslig  \r\n\r\n styring </P>  \r\n\r\n<P>* sikre en bedre udnyttelse af ressourcerne gennem regional/lokal  \r\n\r\n koordinering og arbejdsdeling </P>  \r\n\r\n<P>* præcisere ansvarsfordelingen mellem stat, amt og kommuner og samle det  \r\n\r\n økonomiske ansvar for kulturaktiviteterne det samme sted </P>  \r\n\r\n<P>* understøtte og videreudvikle de professionelle </P>  \r\n\r\n<P>* kulturelle institutioner og produktionsmiljøer i regionen med vægt på  \r\n\r\n kvalitet </P>  \r\n\r\n<P>* respektere armslængde-princippet, sådan at der på det lokale/regionale  \r\n\r\n plan sikres balance mellem det politiske ansvar og den kulturfaglige og  \r\n\r\n kunstneriske sagkundskab og frihed. </P>  \r\n\r\n<P>3. Der planlægges etableret forsøg i følgende 5 regioner med start 1.  \r\n\r\n januar 1996: </P>  \r\n\r\n<P>* Vestsjællands Amtskommune </P>  \r\n\r\n<P>* Storstrøms Amtskommune </P>  \r\n\r\n<P>* Odense Kommune </P>  \r\n\r\n<P>* Århus Kommune </P>  \r\n\r\n<P>* 5 kommuner i Salling-Fjendsegnen, Sallingsund, Sundsøre, Spøttrup, Skive  \r\n\r\n og Fjends. </P>  \r\n\r\n<P>Forsøgsregionen kan således være en amtskommune, en større kommune eller  \r\n\r\n en gruppe af kommuner. </P>  \r\n\r\n<P>Herudover er det planen at starte yderligere nogle få forsøg 1. januar  \r\n\r\n 1997. </P>  \r\n\r\n<P>4. Gennem forsøgene etableres en ny arbejdsdeling imellem staten og  \r\n\r\n forsøgsregionen. Regionen overtager i forsøgsperioden en række af statens  \r\n\r\n opgaver inden for musik-, museums-, teater-, biblioteks- og zoo-området og  \r\n\r\n udstyres i den forbindelse med et sæt nærmere angivne frihedsgrader i forhold  \r\n\r\n til den gældende lovgivning på disse områder. Udgangspunktet for  \r\n\r\n opgavefordelingen er, at staten fortsat varetager de egentlige nationale  \r\n\r\n opgaver, mens opgaver, som burde have en mere lokal forankring, og hvor  \r\n\r\n staten hidtil har inspireret det amtskommunale og kommunale niveau ved at yde  \r\n\r\n statstilskud eller refusion, lægges ud til regional/lokal forvaltning. </P>  \r\n\r\n<P>5. Det nærmere indhold af de enkelte forsøg fastsættes i en 3-årig  \r\n\r\n forsøgsaftale mellem kulturministeren og forsøgsregionen. Hvor  \r\n\r\n forsøgsregionen består af flere kommuner, indgås aftalen med samtlige  \r\n\r\n kommunalbestyrelser. </P>  \r\n\r\n<P>Hver aftale beskriver de overordnede målsætninger for forsøgene samt de  \r\n\r\n særlige mål, som den pågældende region påtager sig at søge opfyldt. </P>  \r\n\r\n<P>Endvidere beskriver aftalerne opgavefordelingen imellem staten og  \r\n\r\n forsøgsregionen, hvilke statslige opgaver og forpligtelser forsøgsregionen  \r\n\r\n overtager, hvilke krav og betingelser der gælder for forsøgene, herunder de  \r\n\r\n økonomiske vilkår, og endelig beskriver aftalerne, hvilke bestemmelser der  \r\n\r\n dispenseres fra i de pågældende forsøg, og hvorledes forsøgene skal  \r\n\r\n evalueres. </P>  \r\n\r\n<P>Når forsøgsregionerne på de enkelte områder overtager statens opgaver og  \r\n\r\n forpligtelser, vil det fremgå af aftalen, hvorledes dette ansvar skal  \r\n\r\n varetages. I enkelte tilfælde indebærer overtagelsen af ansvaret et begrænset  \r\n\r\n råderum for forsøgsregionen, idet regionen stort set forpligter sig på samme  \r\n\r\n vilkår som staten, men i andre tilfælde indebærer overtagelsen større  \r\n\r\n frihedsgrader for forsøgsregionen. Regionen kan i disse tilfælde foretage  \r\n\r\n betydelige omprioriteringer, herunder sammenlægge eller i yderste konsekvens  \r\n\r\n nedlægge aktiviteter/institutioner, inden for det pågældende ansvarsområde.  \r\n\r\n Lovfæstede institutioner vil naturligvis ikke kunne nedlægges. </P>  \r\n\r\n<P>6. Til gennemførelse af de nævnte opgaver og målsætninger modtager  \r\n\r\n forsøgsregionen i forsøgsperioden en årlig kulturel rammebevilling, som  \r\n\r\n forsøgsregionen inden for rammerne af forsøgsaftalen kan disponere over til  \r\n\r\n kulturelle formål. Ved forsøgsaftalen fastsættes endvidere minimumsbeløbet af  \r\n\r\n forsøgsregionens medfinansiering. Hvis der med virkning for forsøgsperioden  \r\n\r\n sker en reduktion i denne medfinansiering, vil den kulturelle rammebevilling  \r\n\r\n blive reduceret tilsvarende. </P>  \r\n\r\n<P>Størrelsen af den kulturelle rammebevilling beregnes ud fra  \r\n\r\n Kulturministeriets forventede tilskud til de af aftalen omfattede aktiviteter  \r\n\r\n i forsøgsperioden på grundlag af de regler, der ville være gældende, hvis  \r\n\r\n ikke forsøget var indgået. Dertil kommer en nærmere fastsat andel af en  \r\n\r\n særlig forsøgspulje, som søges afsat af tipsmidlerne til forsøgene.  \r\n\r\n Forsøgspuljen skal udgøre 10 mio. kr. i 1996, 15. mio. kr. årligt i 1997 og  \r\n\r\n 1998, og 5 mio. kr. i 1999. </P>  \r\n\r\n<P>Hvis der med virkning i forsøgsperioden sker ændringer i  \r\n\r\n Kulturministeriets lovgivning, som indebærer forøgelse af de statslige  \r\n\r\n tilskud på områder, som er omfattet af aftalerne, vil den kulturelle  \r\n\r\n rammebevilling blive reguleret tilsvarende. </P>  \r\n\r\n<P>Den kulturelle rammebevilling vil blive udbetalt ratevis kvartalsvis  \r\n\r\n forud. Bevillingen vil i forsøgsperioden blive opregnet med  \r\n\r\n Finansministeriets opregningsprocent for &#187;tilskud til anden  \r\n\r\n virksomhed&#171; i de pågældende finansår. </P>  \r\n\r\n<P>Med mindre andet fremgår af forsøgsaftalen, vil der i forsøgsperioden ikke  \r\n\r\n blive givet yderligere tilskud fra Kulturministeriet til de institutioner og  \r\n\r\n aktiviteter, der er omfattet af forsøgsaftalen. </P>  \r\n\r\n<P>I de tilfælde, hvor dele af de puljer, der administreres af de statslige  \r\n\r\n råd og nævn under Kulturministeriet, er lagt ind i den kulturelle  \r\n\r\n rammebevilling, kan det ikke forventes, at de pågældende organer vil bevilge  \r\n\r\n yderligere tilskud til de pågældende aktiviteter i forsøgsperioden. </P>  \r\n\r\n<P>7. Kulturministeren nedsætter en gruppe til at følge de regionale  \r\n\r\n kulturforsøg. Følgegruppen sammensættes af lokalpolitiske repræsentanter for  \r\n\r\n forsøgsregionerne og har kulturministeren som formand. </P>  \r\n\r\n<P>Forsøgsregionerne rapporterer om forsøgets forløb med 2 delrapporteringer  \r\n\r\n og en afsluttende rapport, som afleveres til Kulturministeriet. For  \r\n\r\n forsøgene, som starter den 1. januar 1996, afleveres 1. rapport den 1. marts  \r\n\r\n 1997, 2. rapport den 1. marts 1998 og den afsluttende rapport den 1. oktober  \r\n\r\n 1998. For forsøgene, som starter den 1. januar 1997, er de tilsvarende datoer  \r\n\r\n den 1. marts 1997, 1. marts 1999 og den 1. oktober 1999. </P>  \r\n\r\n<P>Rapporterne skal indeholde regnskab for den kulturelle rammebevilling og  \r\n\r\n den dertil knyttede medfinansiering, samt en beskrivelse af forsøgenes  \r\n\r\n forløb. Rapporterne sendes til høring i følgegruppen, der tager stilling til,  \r\n\r\n hvordan den afsluttende evaluering skal foregå. </P>  \r\n\r\n<P>8. Vedrørende lovforslagets økonomiske konsekvenser bemærkes: </P>  \r\n\r\n<P>Det økonomiske grundlag for forsøgsloven er at sammensætte den kulturelle  \r\n\r\n rammebevilling af de statslige tilskud, jf. den gældende lovgivning, som  \r\n\r\n forsøgsregionerne kunne forvente at få tildelt i forsøgsperioden til de  \r\n\r\n aktiviteter, som er nævnt i forsøgsaftalerne, jf. pkt. 4 og 5. Herudover vil  \r\n\r\n kulturministeren på aktstykke søge Finansudvalgets tilslutning til, at der af  \r\n\r\n de alment kulturelle tipsmidler afsættes midler til en særlig forsøgspulje.  \r\n\r\n Forsøgspuljebeløbet vil indgå i forsøgsregionernes kulturelle rammebevilling.  \r\n\r\n</P>  \r\n\r\n<P>Forsøgsloven har ingen statslige eller kommunaløkonomiske konsekvenser ud  \r\n\r\n over den forsøgspulje, der forventes afsat af de almenkulturelle tipsmidler.  \r\n\r\n</P>  \r\n\r\n<P>9. Vedrørende lovforslagets administrative konsekvenser: </P>  \r\n\r\n<P>Lovforslaget har ingen væsentlige administrative konsekvenser. </P>  \r\n\r\n<P>10. Vedrørende lovforslagets EU-retlige konsekvenser: </P>  \r\n\r\n<P>Lovforslaget indeholder ikke EU-retlige aspekter. </P>  \r\n\r\n<P>11. Vedrørende lovforslagets miljømæssige konsekvenser: </P>  \r\n\r\n<P>Lovforslaget indeholder ingen miljømæssige konsekvenser. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Ad § 1 </P>  \r\n\r\n<P>Formålsbestemmelsen i § 1 indeholder en kort angivelse af de centrale  \r\n\r\n hensyn bag projektet med de regionale kulturforsøg som helhed. </P>  \r\n\r\n<P> <I>Ad § 2</I>  </P>  \r\n\r\n<P>Bestemmelsen i § 2, stk. 1, giver kulturministeren hjemmel til at indgå  \r\n\r\n 3-årige aftaler om regionale kulturforsøg med forsøgsregionerne. </P>  \r\n\r\n<P>Bestemmelsen i § 2, stk. 2, beskriver en forsøgsregion. En forsøgsregion  \r\n\r\n kan være en amtskommune, en større kommune eller en gruppe af flere mindre  \r\n\r\n kommuner. </P>  \r\n\r\n<P> <I>Ad § 3</I>  </P>  \r\n\r\n<P>Bestemmelsen i § 3 indeholder regler om forsøgsaftalernes indhold. </P>  \r\n\r\n<P> <I>Ad § 4</I>  </P>  \r\n\r\n<P>Bestemmelsen i § 4 giver kulturministeren hjemmel til i forbindelse med  \r\n\r\n forsøgsaftalerne at fravige en række bestemmelser i en række love på  \r\n\r\n Kulturministeriets område. Det drejer sig om bestemmelser i lovgivningen på  \r\n\r\n musik-, museums-, teater-, biblioteks- og zoo-området. </P>  \r\n\r\n<P> <I>Musikområdet</I>  </P>  \r\n\r\n<P>Bestemmelsen i § 4, stk. 1, nr. 1, giver kulturministeren hjemmel til at  \r\n\r\n fravige følgende bestemmelser i lov om musik, jf. lovbekendtgørelse nr. 142  \r\n\r\n af 28. februar 1994: </P>  \r\n\r\n<P>§ 3, stk. 1, nr. 1 og 2, om at Statens Musikråd kan yde støtte til  \r\n\r\n professionelle orkestres, kors og ensemblers virksomhed og til  \r\n\r\n koncertaktiviteter, herunder spillesteder, festivaler, skolekoncerter og  \r\n\r\n musikdramatik. I forbindelse med forsøgene kan forsøgsregionen, såfremt  \r\n\r\n Statens Musikråd giver tilslutning hertil, overtage denne opgave, og midlerne  \r\n\r\n hertil overføres som en del af regionens kulturelle rammebevilling. </P>  \r\n\r\n<P>§ 3 c om reglerne for statens refusion på musikskoleområdet. I forbindelse  \r\n\r\n med forsøgene kan forsøgsregionen overtage statens forpligtelse til at yde  \r\n\r\n støtte til musikskolerne i regionen, og statsrefusionerne hertil overføres  \r\n\r\n som en del af regionens kulturelle rammebevilling. Musikskoleelevernes egen  \r\n\r\n betaling må fortsat ikke overstige 1/3 af bruttoudgiften ved en musikskoles  \r\n\r\n drift. </P>  \r\n\r\n<P>§ 3 d om reglerne for statens støtte til musikalske grundkurser ved  \r\n\r\n musikskoler. I forbindelse med forsøgene kan forsøgsregionen, såfremt Statens  \r\n\r\n Musikråd giver tilslutning hertil, overtage statens forpligtelser til at yde  \r\n\r\n støtte til musikalske grundkurser ved musikskolerne i regionen, og  \r\n\r\n statsstøtten hertil overføres som en del af regionens kulturelle  \r\n\r\n rammebevilling. Undervisningen skal fortsat være gratis for eleverne. </P>  \r\n\r\n<P>§ 3 e om reglerne for statens særlige støtte til musikskoler. I  \r\n\r\n forbindelse med forsøgene kan forsøgsregionen, såfremt Statens Musikråd giver  \r\n\r\n tilslutning hertil, overtage statens forpligtelse til at yde særlig støtte  \r\n\r\n til musikskolerne i regionen, og den særlige statsstøtte hertil overføres som  \r\n\r\n en del af regionens kulturelle rammebevilling. </P>  \r\n\r\n<P>§ 5 om reglerne for statens tilskud til landsdelsorkestre. I forbindelse  \r\n\r\n med forsøgene kan forsøgsregionen overtage statens forpligtelse til at yde  \r\n\r\n tilskud til landsdelsorkestret i regionen, og statstilskuddet hertil  \r\n\r\n overføres som en del af regionens kulturelle rammebevilling. De almindelige  \r\n\r\n betingelser for opnåelse af statstilskud skal fortsat være gældende i  \r\n\r\n forsøgsperioden. Det gælder betingelserne om alsidigt repertoire, orkestrets  \r\n\r\n størrelse og sammenhæng, orkestermusikernes ansættelsesform, samarbejdet med  \r\n\r\n de øvrige landsdelsorkestre, rådighedsforpligtelsen over for ballet,  \r\n\r\n musikdramatiske forestillinger og musikkonservatorier og en række andre  \r\n\r\n forpligtelser. </P>  \r\n\r\n<P>§ 7 om reglerne for statens særlige støtte til landsdelsorkestre. I  \r\n\r\n forbindelse med forsøgene kan forsøgsregionen overtage statens forpligtelse  \r\n\r\n til at yde særlig støtte til landsdelsorkestret i regionen, og den særlige  \r\n\r\n statsstøtte hertil overføres som en del af regionens kulturelle  \r\n\r\n rammebevilling. </P>  \r\n\r\n<P> <I>Museumsområdet</I>  </P>  \r\n\r\n<P>Bestemmelsen i § 4, stk. 1, nr. 2, giver kulturministeren hjemmel til at  \r\n\r\n fravige følgende bestemmelser i lov om museer, jf. lovbekendtgørelse nr. 584  \r\n\r\n af 31. august 1989: </P>  \r\n\r\n<P>§ 11, stk. 1, nr. 1 og 3, 1. pkt., nr. 4, 5, 8 og 9, 2. - 4. pkt., nr. 11  \r\n\r\n og 12, § 11, stk. 3, §§ 12 og 13, stk. 1, om reglerne for opnåelse, bevarelse  \r\n\r\n og fastsættelse af tilskud til statsanerkendte museer. I forbindelse med  \r\n\r\n forsøgene kan forsøgsregionen overtage statens forpligtelse til at yde  \r\n\r\n tilskud til de statsanerkendte museer i regionen, og statstilskuddet hertil  \r\n\r\n overføres som en del af regionens kulturelle rammebevilling. Bestemmelserne i  \r\n\r\n § 11, stk. 1, om anvarsområde, om udskillelse af genstande fra samlingerne,  \r\n\r\n om faguddannet heltidsbeskæftiget leder, om deltagelsen i det nationale og  \r\n\r\n regionale samarbejde med andre museer samt om indberetning til det  \r\n\r\n kulturhistoriske centralregister og det centrale register over kunstværker  \r\n\r\n kan dog ikke fraviges i forsøgsperioden. </P>  \r\n\r\n<P>Forsøgsregionen kan i forsøgsperioden omfordele midlerne til de  \r\n\r\n statsanerkendte museer i regionen og anvende midler fra den kulturelle  \r\n\r\n rammebevilling til andre formål, herunder til regionens ikke-statsanerkendte  \r\n\r\n museer. Eventuelle tilskud til ikke-statsanerkendte museer i forsøgsperioden  \r\n\r\n medfører ikke, at der opnås statsanerkendelse ved forsøgsperiodens udløb. Der  \r\n\r\n sker ikke formel statsanerkendelse af nye museer i forsøgsregionerne i  \r\n\r\n forsøgsperioden, men i forhold til de forsøgsregioner, hvor der foreligger  \r\n\r\n ansøgninger og forventning om statsanerkendelse i forsøgsperioden, tages der  \r\n\r\n hensyn hertil ved fastlæggelsen af størrelsen af regionens kulturelle  \r\n\r\n rammebevilling. Statens Museumsnævn kan i forsøgsperioden behandle  \r\n\r\n ansøgninger fra en forsøgsregion om statsanerkendelse af museer med henblik  \r\n\r\n på formel anerkendelse ved forsøgsperiodens udløb. </P>  \r\n\r\n<P>I forbindelse med forsøgene kan de regler, der måtte være gældende i  \r\n\r\n henhold til § 11, stk. 3, fraviges i forsøgsperioden. </P>  \r\n\r\n<P>§§ 17, 18, 20 og 21 om reglerne for museumsråd. I forbindelse med  \r\n\r\n forsøgene kan forsøgsregionen i forsøgsperioden ændre rådets sammensætning og  \r\n\r\n opgaver, og statstilskuddet til museumsrådet i regionen overføres som en del  \r\n\r\n af regionens kulturelle rammebevilling. Dette gælder, hvor forsøgsregionen er  \r\n\r\n en amtskommune. I de øvrige forsøgsregioner forudsættes det, at museerne i  \r\n\r\n forsøgsregionen fortsat deltager i arbejdet i de pågældende amtsmuseumsråd i  \r\n\r\n forsøgsperioden. I forbindelse med forsøgene kan de regler, der måtte være  \r\n\r\n gældende i henhold til § 21, fraviges i forsøgsperioden. </P>  \r\n\r\n<P>§ 26 og § 30, stk. 1, om reglerne for visse arkæologiske opgaver. I  \r\n\r\n forbindelse med forsøgene kan forsøgsregionen i forsøgsperioden, såfremt  \r\n\r\n Rigsantikvaren og Det Arkæologiske Nævn giver tilslutning hertil, overtage  \r\n\r\n visse af rigsantikvarens arkæologiske opgaver, og den tilsvarende andel af  \r\n\r\n bevillingerne til de arkæologiske opgaver overføres som en del af regionens  \r\n\r\n kulturelle rammebevilling. </P>  \r\n\r\n<P>§ 34, stk. 3, om at Statens Museumsnævn fastsætter fordelingen af  \r\n\r\n museernes rådighedssum. I forbindelse med forsøgene kan forsøgsregionen få  \r\n\r\n overført midler fra nævnets rådighedssum som en del af regionens kulturelle  \r\n\r\n rammebevilling. Det drejer sig om midler til enkelte museers løsning af  \r\n\r\n særlige opgaver og midlertidig støtte til enkelte museer. Forsøgsregionen  \r\n\r\n overtager i disse tilfælde forpligtelsen i regionen til at yde støtte til de  \r\n\r\n pågældende formål. Forsøgsregionens museer kan fortsat søge støtte af  \r\n\r\n rådighedssummen til de formål, der forbliver administreret af Statens  \r\n\r\n Museumsnævn. </P>  \r\n\r\n<P>§ 34, stk. 4, om kulturministerens adgang til at fastsætte regler om  \r\n\r\n rådighedssummen fordeling. I forbindelse med forsøgene kan de regler, der  \r\n\r\n måtte være gældende i henhold hertil, fraviges i forsøgsperioden. </P>  \r\n\r\n<P> <I>Teaterområdet</I>  </P>  \r\n\r\n<P>Bestemmelsen i § 4, stk. 1, nr. 3, giver kulturministeren hjemmel til at  \r\n\r\n fravige følgende bestemmelser i teaterloven, jf. lovbekendtgørelse nr. 85 af  \r\n\r\n 6. februar 1992, som er ændret ved lov nr. 1104 af 21. december 1994: </P>  \r\n\r\n<P>§ 12 om reglerne for statens tilskud til landsdelsscener. I forbindelse  \r\n\r\n med forsøgene kan forsøgsregionen, såfremt den pågældende amtskommune giver  \r\n\r\n sin tilslutning hertil, indtræde i stedet for kulturministeren i den 4-årige  \r\n\r\n aftale, som ministeren har indgået med landsdelsscenerne. I de tilfælde  \r\n\r\n overføres statstilskuddet til landsdelsscenen i forsøgsregionen som en del af  \r\n\r\n regionens kulturelle rammebevilling. </P>  \r\n\r\n<P>§§ 15 og 16 om reglerne for statsrefusion af kommunernes og  \r\n\r\n amtskommunernes tilskud til driften af egnsteatre. I forbindelse med  \r\n\r\n forsøgene kan forsøgsregionen overtage statens forpligtelser på  \r\n\r\n egnsteaterområdet i regionen, og statsrefusionerne hertil overføres som en  \r\n\r\n del af regionens kulturelle rammebevilling. De regler, der måtte være  \r\n\r\n gældende i henhold til § 15, stk. 5, i teaterloven, kan således fraviges i  \r\n\r\n forbindelse med forsøgene. </P>  \r\n\r\n<P>§ 24, stk. 1, om reglerne for amtskommunernes og Frederiksberg og  \r\n\r\n Københavns kommuners tilskud til nedbringelse af priser på teaterbilletter,  \r\n\r\n der sælges i eller i forbindelse med abonnement eller ungdomsrabat. I  \r\n\r\n forbindelse med forsøgene kan forsøgsregionen fravige denne bestemmelse. </P>  \r\n\r\n<P>§ 24, stk. 2, om reglerne for statstilskud til teaterabonnementsordningen.  \r\n\r\n I forbindelse med forsøgene kan forsøgsregionen overtage statens  \r\n\r\n forpligtelser på abonnementsområdet i regionen, og statstilskuddet hertil  \r\n\r\n overføres som en del af regionens kulturelle rammebevilling. </P>  \r\n\r\n<P>§ 24, stk. 3, om kulturministerens adgang til at fastsætte nærmere regler  \r\n\r\n om teaterabonnementsordningen. I forbindelse med forsøgene kan de regler, der  \r\n\r\n måtte være gældende i henhold hertil, fraviges i forsøgsperioden. </P>  \r\n\r\n<P>§ 25 om reglerne for statsrefusion af kommunernes og amtskommunernes  \r\n\r\n udgifter ved køb af forestillinger af børneteater og opsøgende teater. I  \r\n\r\n forbindelse med forsøgene kan forsøgsregionen overtage statens forpligtelse  \r\n\r\n på dette område, og statsrefusionerne hertil overføres som en del af  \r\n\r\n regionens kulturelle rammebevilling. </P>  \r\n\r\n<P> <I>Biblioteksområdet</I>  </P>  \r\n\r\n<P>Bestemmelsen i § 4, stk. 1, nr. 4, giver kulturministeren hjemmel til at  \r\n\r\n fravige følgende bestemmelser i lov nr. 1100 af 22. december 1993 om  \r\n\r\n folkebiblioteker mv.: </P>  \r\n\r\n<P>§ 9, stk. 1 og 2, om reglerne for centralbiblioteker. I forbindelse med  \r\n\r\n forsøgene kan forsøgsregionen indtræde i stedet for kulturministeren i den  \r\n\r\n aftale, som ministeren har indgået med centralbibliotekskommunen om  \r\n\r\n centralbiblioteksvirksomheden i forsøgsregionen. I de tilfælde overføres  \r\n\r\n statstilskuddet til centralbiblioteksvirksomheden i forsøgsregionen som en  \r\n\r\n del af regionens kulturelle rammebevilling. </P>  \r\n\r\n<P>§ 10 om reglerne om det rådgivende biblioteksudvalg, som kulturministeren  \r\n\r\n har nedsat for hvert centralbibliotek. I de tilfælde, hvor forsøgsregionen er  \r\n\r\n en amtskommune, kan forsøgsregionen i forbindelse med forsøgene, efter aftale  \r\n\r\n med de pågældende kommuner, selv nedsætte et sådant udvalg samt fastsætte  \r\n\r\n reglerne for udvalgets virke, herunder dets sammensætning og finansieringen  \r\n\r\n af dets virksomhed. </P>  \r\n\r\n<P>§ 17 om reglerne for statens tilskud til udvikling inden for folke- og  \r\n\r\n skolebiblioteker. I forbindelse med forsøgene kan forsøgsregionen overtage  \r\n\r\n statens forpligtelse til at yde tilskud til udviklingen inden for  \r\n\r\n folkebibliotekerne i regionen, og statstilskuddet hertil overføres som en del  \r\n\r\n af regionens kulturelle rammebevilling. Statens tilskud til udvikling inden  \r\n\r\n for skolebiblioteker, samt reglerne for fordeling og administration heraf,  \r\n\r\n berøres ikke af forsøgene. </P>  \r\n\r\n<P> <I>Zoo-området</I>  </P>  \r\n\r\n<P>Bestemmelsen i § 4, stk. 1, nr. 5, giver kulturministeren hjemmel til at  \r\n\r\n fravige følgende bestemmelser i lov om tilskud mv. til zoologiske haver, jf.  \r\n\r\n lovbekendtgørelse nr. 999 af 23. december 1986: </P>  \r\n\r\n<P>§ 4, stk. 1, om reglerne for statens tilskud til zoologiske haver. I  \r\n\r\n forbindelse med forsøgene kan forsøgsregionen overtage statens forpligtelse  \r\n\r\n til at yde tilskud til zoologiske haver i regionen, og statstilskuddet hertil  \r\n\r\n overføres som en del af regionens kulturelle rammebevilling. </P>  \r\n\r\n<P>§ 5 om reglerne for statens støtte til særlige opgaver for zoologiske  \r\n\r\n haver. I forbindelse med forsøgene kan forsøgsregionen overtage statens  \r\n\r\n forpligtelse på dette område, og statstilskuddet hertil overføres som en del  \r\n\r\n af regionens kulturelle rammebevilling. </P>  \r\n\r\n<P>§ 6 om de statsstøttede havers pligt til at indsende budget, regnskab og  \r\n\r\n beretning til Tilsynsrådet for Zoologiske Haver og de tilskudsgivende  \r\n\r\n myndigheder. Hvis administrationen af den zoologiske have i regionen er  \r\n\r\n overgået til forsøgsregionen, skal der i forsøgsperioden ikke indberettes til  \r\n\r\n Tilsynsrådet for Zoologiske Haver. </P>  \r\n\r\n<P> <I>Ad § 5</I>  </P>  \r\n\r\n<P>Bestemmelsen i § 5 indeholder regler om de økonomiske forudsætninger for  \r\n\r\n forsøgene. Bestemmelsen giver endvidere forsøgsregionerne hjemmel til at  \r\n\r\n udbetale stipendier til kunstnere i forbindelse med forsøgene. </P>  \r\n\r\n<P> <I>Ad § 6</I>  </P>  \r\n\r\n<P>Bestemmelsen i § 6 indeholder forslag om lovens ikrafttrædelses- og  \r\n\r\n ophørsdato. </P>  \r\n\r\n<P> <I>Ad § 7</I>  </P>  \r\n\r\n<P>Bestemmelsen i § 7 indeholder regler om, hvorledes og i hvilken form  \r\n\r\n borgerne gøres bekendt med aftalerne. </P>  \r\n\r\n<P> <I>Ad § 8</I>  </P>  \r\n\r\n<P>Bestemmelsen i § 8 oplyser, at loven ikke gælder for Grønland og Færøerne.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/12/1995"
        },
        {
            "displayName": "Accession",
            "displayValue": "199512K00046"
        },
        {
            "displayName": "Entydig dokumentidentifikation",
            "displayValue": "CL000268"
        },
        {
            "displayName": "Dato for førstegangsindlæggelse",
            "displayValue": "21/12/1995"
        },
        {
            "displayName": "Dato for indlæggelse",
            "displayValue": "21/12/1995"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "46"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}