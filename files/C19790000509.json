{
    "id": 50768,
    "title": "Cirkulære om anbringelse af beholdere og lignende genstande på vej. (Til politiet) ",
    "documentTypeId": "140",
    "isSagsforlobPeriodValid": false,
    "shortName": "CIR nr 5 af 04/01/1979",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om anbringelse af beholdere og  \r\n\r\n lignende genstande på vej. </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til politiet) </P>  \r\n\r\n<BR>  \r\n\r\n<P>Den 1. marts 1979 træder justitsministeriets bekendtgørelse af 4. januar  \r\n\r\n 1979 om anbringelse af beholdere og lignende genstande på vej i kraft. </P>  \r\n\r\n<P>Efter bekendtgørelsens § 1, stk. 1, kræver anbringelse af beholdere og  \r\n\r\n lignende genstande på offentlig vej samt anbringelse heraf i byer og  \r\n\r\n bymæssige områder på privat fællesvej af klasse I og II tilladelse fra  \r\n\r\n vejbestyrelsen henholdsvis vejmyndigheden, der forinden skal indhente  \r\n\r\n samtykke fra politiet. Reglen skal ses på baggrund af reglerne i  \r\n\r\n vejlovgivningen om anbringelse af materiel på vejarealer. </P>  \r\n\r\n<P>Samtykke bør ikke meddeles, såfremt beholderen eller genstanden er til  \r\n\r\n ulempe for færdslen, f.eks. hvis der foreligger en konkret, påviselig  \r\n\r\n ulemperisiko (vejkryds, sving, bakketop m.v.), eller hvis der på grund af  \r\n\r\n trafikkens karakter kan opstå risiko for ulempe eller fare, f.eks. på veje  \r\n\r\n uden for bymæssig bebyggelse med gennemgående og hurtig trafik. Samtykke bør  \r\n\r\n endvidere ikke meddeles, hvis cyklister eller fodgængere vil blive påført  \r\n\r\n væsentlig ulempe eller risiko for fare, f.eks. hvis beholderen eller  \r\n\r\n genstanden spærrer fortov eller cykelsti. Ved meddelelse af samtykke skal det  \r\n\r\n påses, at kørsel til og fra ejendomme beliggende langs vejen ikke vil blive  \r\n\r\n væsentlig vanskeliggjort. </P>  \r\n\r\n<P>Reglen i § 1, stk. 2, omfatter enhver vej, der er omfattet af  \r\n\r\n færdelsloven, men hvor der efter vejlovgivningen ikke skal indhentes samtykke  \r\n\r\n til anbringelse af materiel på vejarealet. </P>  \r\n\r\n<P>Der kan mellem vejmyndighederne og politiet aftales retningslinier for  \r\n\r\n meddelelse af tilladelse, således at politiets samtykke ikke er nødvendigt i  \r\n\r\n hvert enkelt tilfælde. Der kan fastsættes vilkår i forbindelse med meddelelse  \r\n\r\n af samtykke, herunder vilkår om tidsbegrænsning. Det bør fremgå af samtykket,  \r\n\r\n at det kan tilbagekaldes. </P>  \r\n\r\n<P>Som det fremgår af bekendtgørelsens § 1, stk. 1, er der med udtrykket  \r\n\r\n &#187;beholdere og lignende genstande&#171; først og fremmest tænkt på  \r\n\r\n containere, herunder containere til byggematerialer, byggeaffald og  \r\n\r\n almindeligt husholdningsaffald, medens f.eks. frugtboder, udendørs  \r\n\r\n butiksudstillinger og lignende løsøregenstande falder uden for  \r\n\r\n bekendtgørelsens anvendelsesområde. Politiet kan dog forlange sådanne  \r\n\r\n effekter fjernet efter færdselslovens 87, stk. 1, såfremt de kan være til  \r\n\r\n fare eller ulempe for færdslen. </P>  \r\n\r\n<P>Undtagelsesbestemmelsen i § 3, stk. 2, vedrører for det første  \r\n\r\n &#187;gårdarealer uden gennemgående trafik&#171;. Hermed sigtes især til  \r\n\r\n baggårde og lignende, hvor der hovedsagelig kun kommer trafik med ærinde i  \r\n\r\n den eller de tilstødende ejendomme, og hvor gennemkørsel ikke er mulig.  \r\n\r\n Herudover omfatter bestemmelsen &#187;parkeringsplads&#171; eller &#187;andet  \r\n\r\n afmærket område for parkering&#171; forudsat at pladsen eller området er  \r\n\r\n beliggende &#187;uden for kørebanen&#171;. Der tænkes i den forbindelse på  \r\n\r\n områder, der er særligt anlagt til parkering. Beholdere og genstande, der er  \r\n\r\n anbragt på parkeringsarealer, der er etableret ved afmærkning på kørebanen  \r\n\r\n efter vejafmærkningsbekendtgørelsens § 51, T 63 Parkeringsbås, skal derfor  \r\n\r\n være forsynet med lygter efter § 2, stk. 1, nr. 5. Dette gælder også, hvis  \r\n\r\n der er tale om parkeringsbåse, der inddrager en del af fortovet. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>JUSTITSMINISTERIET, DEN 4. JANUAR 1979  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Nathalie Lind </P>  \r\n\r\n<P CLASS=MINISTER ALIGN=RIGHT>/H. C. Abildtrup </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/01/1979"
        },
        {
            "displayName": "Accession",
            "displayValue": "C19790000509"
        },
        {
            "displayName": "Entydig dokumentidentifikation",
            "displayValue": "CM009592"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/11/2006"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "5"
        },
        {
            "displayName": "År for udstedelse",
            "displayValue": "1979"
        },
        {
            "displayName": "Dato for underskrift",
            "displayValue": "04/01/1979"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "F.afd. 1978-2210-11"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}