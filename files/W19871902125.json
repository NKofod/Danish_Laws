{
    "id": 33166,
    "title": "Dagpenge - uarbejdsdygtighed - deltagelse i kompetencegivende uddannelse sideløbende med deltidsbeskæftigelse (* 2) (* 3) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19021 af 09/01/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En studerende, der havde været under uddannelse til fritidspædagog fra  \r\n\r\n 1983, havde sideløbende med studierne haft deltidsbeskæftigelse ved rengøring  \r\n\r\n 15 timer ugenlig. I januar 1985 blev hun sygemeldt fra sit arbejde, men  \r\n\r\n fortsatte sin uddannelse under sygemeldingen. </I> </P>  \r\n\r\n<P> <I>Sikrede fandtes at være berettiget til dagpenge under sygemeldingen  \r\n\r\n beregnet i forhold til det deltidsarbejde, som hun var sygemeldt fra. </I>  \r\n\r\n</P>  \r\n\r\n<P> <I>Ankestyrelsen lagde vægt på, at sikrede i forhold til deltidsarbejdet  \r\n\r\n havde haft et indtægtstab, at hun før sygemeldingen fra deltidsarbejdet havde  \r\n\r\n påbegyndt uddannelsen, samt at sygemeldingen kun gjaldt fysisk krævende  \r\n\r\n arbejde, hvorfor fortsættelsen af studierne ikke kunne antages at have  \r\n\r\n forsinket helbredelsen. (* 1) </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Dagpenge - uarbejdsdygtighed - deltagelse i  \r\n\r\n kompetencegivende uddannelse sideløbende med deltidsbeskæftigelse (* 2) (* 3)  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN </P>  \r\n\r\n<P>En studerende, der var under uddannelse til fritidspædagog, havde  \r\n\r\n sideløbende med sine studier haft deltidsbeskæftigelse ved rengøring. Sikrede  \r\n\r\n blev sygemeldt fra sit arbejde i januar 1985. Hun led af psoriasis, der var  \r\n\r\n lokaliseret til hud og led. Som følge heraf var hun fuldt uarbejdsdygtig som  \r\n\r\n rengøringsassistent samt i andet fysisk krævende arbejde. </P>  \r\n\r\n<P>Sikrede modtog dagpenge, indtil det sociale udvalg i marts 1986 blev  \r\n\r\n bekendt med, at sikrede fra august 1983 havde været under uddannelse til  \r\n\r\n fritidspædagog, samt at hun fortsatte denne uddannelse under sygemeldingen  \r\n\r\n fra sit deltidsarbejde. </P>  \r\n\r\n<P>Det sociale udvalg krævede tilbagebetaling af de udbetalte dagpenge med  \r\n\r\n henvisning til, at sikrede ikke kunne modtage dagpenge samtidig med, at hun  \r\n\r\n var igang med en kompetencegivende uddannelse. Denne afgørelse ankede  \r\n\r\n sikrede. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet fandt i juli 1986, at sikrede var berettiget til fulde  \r\n\r\n dagpenge beregnet i forhold til det arbejde, som hun var sygemeldt fra.  \r\n\r\n Nævnet lagde ved sin afgørelse vægt på, at sikrede også forud for sin  \r\n\r\n sygemelding var studerende, og at hun alene var sygemeldt i forhold til sit  \r\n\r\n deltidsarbejde. </P>  \r\n\r\n<P>I august 1986 anmodede det sociale udvalg Amtsankenævnet om at genoptage  \r\n\r\n sagen, idet udvalget gjorde gældende, at sikrede var igang med et fuldtids  \r\n\r\n kompetencegivende studium, samt at hun ifølge de lægelige oplysninger kunne  \r\n\r\n passe sine studier på næsten fuld tid. Socialudvalget mente som følge heraf,  \r\n\r\n at pågældende ikke var syg i relation til lov om dagpenge ved sygdom eller  \r\n\r\n fødsel, og at hun derfor ikke var berettiget til dagpenge. </P>  \r\n\r\n<P>Amtsankenævnet har den 31. oktober 1986 fastholdt den tidligere trufne  \r\n\r\n afgørelse. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Det sociale udvalg henviste til SM-meddelelse nr. D-010-86, hvorefter en  \r\n\r\n sikret ikke fandtes berettiget til udbetaling af dagpenge under deltagelse i  \r\n\r\n undervisning på merkonomstudiet, idet pågældende ikke kunne anses for at være  \r\n\r\n uarbejdsdygtig i dagpengelovens forstand. </P>  \r\n\r\n<P>SUPPLERENDE OPLYSNINGER EFTER ANKEN: </P>  \r\n\r\n<P>Amtsankenævnet bemærkede over for Ankestyrelsen, at den ovennævnte D- </P>  \r\n\r\n<P>meddelelse afveg fra den foreliggende sag, idet sikrede her var studerende  \r\n\r\n og havde deltidsarbejde før sygemeldingen, hvorfor hun - uagtet den  \r\n\r\n sideløbende kompetencegivende uddannelse - af nævnet fandtes berettiget til  \r\n\r\n dagpenge, idet hun led et indtægtstab i forhold til deltidsarbejdet. </P>  \r\n\r\n<P>LOVGRUNDLAG: </P>  \r\n\r\n<P>Lov om dagpenge ved sygdom eller fødsel, § 17 og § 47. </P>  \r\n\r\n<P>Sikringsstyrelsens vejledning af 31. juli 1986 om opfølgning af sager om  \r\n\r\n sygedagpenge. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen finder, at sikrede har været berettiget til dagpenge  \r\n\r\n beregnet i forhold til det deltidsarbejde, som hun var sygemeldt fra. </P>  \r\n\r\n<P>Ankestyrelsen har herved lagt vægt på, at sikrede i forhold til  \r\n\r\n deltidsarbejdet har haft et indtægtstab, at hun før sygemeldingen fra  \r\n\r\n deltidsarbejdet havde påbegyndt uddannelsen til fritidspædagog, samt at  \r\n\r\n sygemeldingen kun gjaldt fysisk krævende arbejde, hvorfor fortsættelsen af  \r\n\r\n studierne ikke kunne antages at have forhalet helbredelsen. </P>  \r\n\r\n<P>Ankestyrelsen tiltræder således Amtsankenævnets afgørelse. </P>  \r\n\r\n<P>Ankestyrelsen har ifølge sagens karakter ikke taget stilling til, om og i  \r\n\r\n bekræftende fald fra hvilket tidspunkt en opfølgning fra kommunens side efter  \r\n\r\n dagpengelovens § 47 ville have medført, at sikrede ikke længere ville have  \r\n\r\n kunnet anses for fuldt uarbejdsdygtig i forhold til sit hidtidige  \r\n\r\n deltidsarbejde. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Se endvidere SM D-004-87. </P>  \r\n\r\n</DIV>",
    "isHistorical": true,
    "editorialNotes": [
        "(* 3) Overført til historisk base ved saneringsrunden 1991.",
        "(* 2) Offentliggjort af sikringsstyrelsen i SM D-005-87 15/04/1987."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19871902125"
        },
        {
            "displayName": "Entydig dokumentidentifikation",
            "displayValue": "CA001091"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19021"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "09/01/1987"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20858-86"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}