{
    "id": 105623,
    "title": "1991 BRL 74   BERETNING OVER FORSLAG TIL LOV OM DET OFFENTLIGE SUNDHEDSVÆSEN    NR L 74 1991-92, 1. SAMLING ",
    "documentTypeId": "440",
    "isSagsforlobPeriodValid": false,
    "shortName": "1991/1 BRL 74",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BRL 74 </P>  \r\n\r\n<P></P>  \r\n\r\n<P>Beretning over Forslag til lov om det offentlige sundhedsvæsen <BR>  \r\n\r\n Nr L 74 1991-92, 1. samling </P>  \r\n\r\n<P></P>  \r\n\r\n<P>Afgivet af Sundhedsudvalget </P>  \r\n\r\n<P></P>  \r\n\r\n<P>Afgivet: 19920616 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til sundhedsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Amtsrådsforeningen i Danmark, </P>  \r\n\r\n<P>Axel Rene Aubertin, læge, Støvring, </P>  \r\n\r\n<P>Børnehaveklasseforeningen, </P>  \r\n\r\n<P>Dansk Epilepsiforening, </P>  \r\n\r\n<P>Dansk Metalarbejderforbund, Århus afdeling, </P>  \r\n\r\n<P>Dansk Røde Kors, Center for Førstehjælp og Sundhedsfremme, </P>  \r\n\r\n<P>Dansk Sygeplejeråd, </P>  \r\n\r\n<P>Dansk Tandlægeforening, </P>  \r\n\r\n<P>Dansk Tandplejerforening, </P>  \r\n\r\n<P>Danske Fysioterapeuter, </P>  \r\n\r\n<P>Danske Mejeriers Fællesorganisation, </P>  \r\n\r\n<P>De Samvirkende Invalideorganisationer, </P>  \r\n\r\n<P>Den Almindelige Danske Lægeforening, </P>  \r\n\r\n<P>Epilepsihospitalet, Kolonien Filadelfia, </P>  \r\n\r\n<P>Ergoterapeutforeningen, </P>  \r\n\r\n<P>Forbundet for offentligt ansatte, Dansk Kommunal Arbejderforbund, </P>  \r\n\r\n<P>Forebyggelsespolitisk Råd, </P>  \r\n\r\n<P>Foreningen Praktiserende Speciallæger, </P>  \r\n\r\n<P>Funktionærernes og Tjenestemændenes Fællesråd, </P>  \r\n\r\n<P>Gorm Høyberg, skolelæge, Kolding, </P>  \r\n\r\n<P>Kommunalforeningernes Samarbejdsorganisation, </P>  \r\n\r\n<P>Kræftens Bekæmpelse, </P>  \r\n\r\n<P>Landsforeningen Sind, </P>  \r\n\r\n<P>Arne Lindahl, skolelæge, Hillerød, </P>  \r\n\r\n<P>Mødrehjælpen af 1983, </P>  \r\n\r\n<P>Praktiserende Tandlægers Organisation, </P>  \r\n\r\n<P>Roskilde Amt, </P>  \r\n\r\n<P>Torben Studnitz, Roskilde, </P>  \r\n\r\n<P>Tandlægernes Nye Landsforening, </P>  \r\n\r\n<P>Tandlægeskolen, </P>  \r\n\r\n<P>Venneforeningen for Gigthospitalet i Skælskør, </P>  \r\n\r\n<P>Ældre Sagen og </P>  \r\n\r\n<P>Økonomaforeningen. </P>  \r\n\r\n<P>Nogle af sundhedsministeren foreslåede ændringsforslag til lovforslaget er  \r\n\r\n optrykt som bilag til beretningen. </P>  \r\n\r\n<P>Herefter bemærker et <I>flertal</I> (udvalget med undtagelse af  \r\n\r\n Fremskridtspartiets medlem), at man er enig om at gennemføre nedennævnte  \r\n\r\n ændringer af sygehusloven med henblik på ikrafttræden den 1. januar 1993:  \r\n\r\n</P>  \r\n\r\n<P> <I>Friere sygehusvalg.</I>  </P>  \r\n\r\n<P>Den enkelte patient skal have friere sygehusvalg. Ved indlæggelse på  \r\n\r\n sygehusafdeling skal den enkelte patient have ret til at vælge mellem  \r\n\r\n indlæggelse på sygehus m.v. i sin bopælsamtskommune, på sygehus m.v. i en  \r\n\r\n anden amtskommunes sygehusvæsen, på Rigshospitalet eller på et af nedennævnte  \r\n\r\n private specialsygehuse m.fl. Bopælsamtskommunen afholder udgifterne i  \r\n\r\n forbindelse med indlæggelsen. </P>  \r\n\r\n<P>For at sikre at kapaciteten på sygehusafdelinger med lands- og  \r\n\r\n landsdelsfunktioner er til rådighed for lands- og landsdelspatienter, skal  \r\n\r\n der ikke være adgang til at vælge indlæggelse på sygehusafdelinger med lands-  \r\n\r\n og landsdelsfunktioner uden for bopælsamtskommunen, medmindre vedkommende  \r\n\r\n patient har behov for behandling på en sådan afdeling. </P>  \r\n\r\n<P>For psykiatriske patienter skal retten til friere sygehusvalg kunne  \r\n\r\n indskrænkes, hvis hensynet til patientens behov taler herfor. </P>  \r\n\r\n<P>Ovennævnte udmøntes i overensstemmelse med § 39 i lovforslaget samt det af  \r\n\r\n sundhedsministeren i brev af 4. juni 1992 foreslåede ændringsforslag nr. 8.  \r\n\r\n Ændringsforslaget er optrykt som bilag til denne beretning. I forhold hertil  \r\n\r\n udvides det frie sygehusvalg til også at omfatte psykiatriske patienter som  \r\n\r\n ovenfor anført. </P>  \r\n\r\n<P> <I>Sikring af private specialsygehuse m.fl.</I>  </P>  \r\n\r\n<P>Med henblik på at sikre en række private specialsygehuses fortsatte drift  \r\n\r\n skal den enkelte amtskommune forpligtes til at yde gratis behandling til  \r\n\r\n personer med bopæl i amtskommunen på følgende sygehuse m.fl.: </P>  \r\n\r\n<P>Epilepsihospitalet i Dianalund, Sclerosehospitalet i Haslev,  \r\n\r\n Sclerosehospitalet i Ry, Polio-, Trafik- og Ulykkesskadedes Fysiurgiske  \r\n\r\n Ambulatorium, Dronning Alexandrines Gigtsanatorium, Gigtsanatoriet Hans  \r\n\r\n Jansens Hjem, Muskelsvindfondens Vejlednings- og Behandlingscenter,  \r\n\r\n Vejlefjord og Center for Hjerneskade. </P>  \r\n\r\n<P>Amtskommunernes ydelse af gratis behandling på de ovennævnte private  \r\n\r\n specialsygehuse m.fl. skal begrænses til en årlig økonomisk ramme, som udgør  \r\n\r\n 45,0 mio. kr. for Epilepsihospitalet i Dianalund, 21,8 mio. kr. for  \r\n\r\n Sclerosehospitalet i Haslev, 17,0 mio. kr. for Sclerosehospitalet i Ry, 15,9  \r\n\r\n mio. kr. for Polio-, Trafik- og Ulykkesskadedes Fysiurgiske Ambulatorium, 6,5  \r\n\r\n mio. kr. for Dronning Alexandrines Gigtsanatorium, 7,0 mio. kr. for  \r\n\r\n Gigtsanatoriet Hans Jansens Hjem, 7,1 mio. kr. for Muskelsvindfondens  \r\n\r\n Vejlednings- og Behandlingscenter, 8,3 mio. kr. for Vejlefjord og 3,5 mio.  \r\n\r\n kr. for Center for Hjerneskade. Beløbsrammerne er anført i 1992-pris- og  \r\n\r\n lønniveau og reguleres årligt svarende til den forventede pris- og  \r\n\r\n lønudvikling. </P>  \r\n\r\n<P>Ovennævnte udmøntes i overensstemmelse med de af sundhedsministeren i brev  \r\n\r\n af 4. juni 1992 under nr. 6 og 7 foreslåede ændringsforslag til lovforslaget.  \r\n\r\n Ændringsforslagene er optrykt som bilag til denne beretning. </P>  \r\n\r\n<P> <I>Specialesamling</I> . </P>  \r\n\r\n<P>Sundhedsministeren skal have bemyndigelse til, når væsentlige hensyn taler  \r\n\r\n herfor og efter forhandling med amtsrådene i fællesskab, at fastsætte regler  \r\n\r\n for visitation af patienter og betaling for behandlingen. Formålet er at  \r\n\r\n tilgodese hensynet til behandlingens kvalitet, særligt for så vidt angår de  \r\n\r\n relativt små patientgrupper. Ved at samle visse behandlingsformer på et eller  \r\n\r\n få sygehuse kan der skabes de bedste forudsætninger for at tilbyde  \r\n\r\n patienterne en mere kvalificeret behandling, fordi behandlingen kan varetages  \r\n\r\n af et personale, der har erfaring, rutine og sagkundskab inden for den  \r\n\r\n enkelte sygdom. </P>  \r\n\r\n<P>Ovennævnte udmøntes i overensstemmelse med lovforslagets § 54, stk. 4.  \r\n\r\n</P>  \r\n\r\n<P> <I>Ambulanceberedskab</I> . </P>  \r\n\r\n<P>Sundhedsministeren skal have bemyndigelse til at fastsætte regler om  \r\n\r\n tilrettelæggelsen af amtskommunernes ambulancetjenester. I en kommende  \r\n\r\n bekendtgørelse skal der fastsættes regler, som indebærer minimumsgrænser for  \r\n\r\n ambulancebemandingen og -udrustningen, bedre planlægning, koordinering og  \r\n\r\n visitation af ambulanceindsatsen samt bedre uddannelse af  \r\n\r\n ambulancemandskabet. Som led i planlægningen af ambulancetjenesten skal hver  \r\n\r\n enkelt amtskommune fastsætte responstider for beredskabet. Det præciseres, at  \r\n\r\n bekendtgørelsen nøje skal opfylde kravene i forslag til folketingsbeslutning  \r\n\r\n om en ambulancelov (nr. B 47), som blev vedtaget af Folketinget den 16. maj  \r\n\r\n 1991, jf. Folketingstidende 1990-91, 2. samling, Tillæg C, sp. 537. </P>  \r\n\r\n<P>Ovennævnte udmøntes i overensstemmelse med lovforslagets § 45. </P>  \r\n\r\n<P> <I>Færdigbehandlede patienter</I> . </P>  \r\n\r\n<P>Den enkelte amtskommune skal have lovhjemmel til at opkræve en takst fra  \r\n\r\n kommunerne for færdigbehandlede patienter, der er indlagt og ikke udskrives  \r\n\r\n på grund af manglende plejehjemspladser eller andre passende kommunale  \r\n\r\n sociale og sundhedsmæssige tilbud, som den pågældende patientgruppes tilstand  \r\n\r\n måtte gøre påkrævede. </P>  \r\n\r\n<P>Formålet med betalingsordningen er at motivere kommunerne til i videre  \r\n\r\n omfang, som alternativ til sygehusindlæggelse, at tilvejebringe de nødvendige  \r\n\r\n og hensigtsmæssige plejetilbud til den pågældende gruppe patienter. Ordningen  \r\n\r\n har med succes været gennemført i Nordjyllands og Frederiksborg Amtskommuner  \r\n\r\n som frikommuneforsøg. </P>  \r\n\r\n<P>Den enkelte amtskommune fastsætter efter forhandling med amtets kommuner  \r\n\r\n de nærmere vilkår, hvorunder taksten opkræves. </P>  \r\n\r\n<P>Ovennævnte udmøntes i overensstemmelse med lovforslagets § 65. </P>  \r\n\r\n<P> <I>Lovgivning om en sammenhængende sundhedsplanlægning</I> . </P>  \r\n\r\n<P>Flertallet er endvidere enig om at gennemføre en lovgivning om en  \r\n\r\n sammenhængende sundhedsplanlægning. </P>  \r\n\r\n<P>Efter denne lovgivning skal amtskommunernes og kommunernes samarbejde og  \r\n\r\n planlægningsvirksomhed omfatte en forebyggelsesindsats og sundhedsvæsenets  \r\n\r\n behandlings- og plejeopgaver m.v. </P>  \r\n\r\n<P>Der skal i lovgivningen fastsættes regler, som forpligter de enkelte  \r\n\r\n kommunalbestyrelser til mindst hvert 4. år at behandle en redegørelse om  \r\n\r\n kommunens opgaver inden for sundhedsvæsenet og på forebyggelsesområdet. </P>  \r\n\r\n<P>For den enkelte amtskommune skal der foreligge en plan for  \r\n\r\n tilrettelæggelsen af amtskommunens virksomhed på sundhedsområdet, herunder  \r\n\r\n forebyggelsesindsatsen. Amtsrådet skal behandle planen mindst en gang i hver  \r\n\r\n valgperiode. Forud for behandlingen skal amtskommunen indhente udtalelser fra  \r\n\r\n kommunalbestyrelserne i amtskommunen og de berørte praktiserende læger m.v.  \r\n\r\n Det forventes i øvrigt, at amtskommunerne inddrager embedslægeinstitutionerne  \r\n\r\n i den amtskommunale sundhedsplanlægning. </P>  \r\n\r\n<P>Ovennævnte udmøntes i overensstemmelse med lovforslagets kapitel 11 om  \r\n\r\n planlægning og samarbejde. </P>  \r\n\r\n<P>Et <I>mindretal</I> (Fremskridtspartiets medlem af udvalget) ønsker at  \r\n\r\n bemærke følgende: </P>  \r\n\r\n<P>Fremskridtspartiet kan stort set støtte indholdet i flertallets udtalelse  \r\n\r\n omkring det friere sygehusvalg. </P>  \r\n\r\n<P>Fremskridtspartiet havde helst set, at det frie sygehusvalg også indebærer  \r\n\r\n frit valg til privathospitaler, privatklinikker, specialsygehuse og alle  \r\n\r\n andre former for anerkendte behandlingssteder. Uanset hvor patienten ønsker  \r\n\r\n at blive behandlet eller indlagt inden for landets grænser, skal valget være  \r\n\r\n frit. Dog mener Fremskridtspartiet, at for psykiatriske patienter skal retten  \r\n\r\n til friere sygehusvalg kunne indskrænkes, hvis begrundelsen er hensyn til  \r\n\r\n patientens behov. Efter Fremskridtspartiets opfattelse bør de økonomiske  \r\n\r\n midler følge den enkelte patient frem for institutionen. Dette kaldes en  \r\n\r\n stykprisfinansiering, og herved vil de mest effektive behandlingssteder være  \r\n\r\n dem, der klarer sig bedst. Med andre ord, en afsocialisering af  \r\n\r\n sundhedsvæsenet i Danmark. </P>  \r\n\r\n<P>Fremskridtspartiet kritiserer i øvrigt flertallets udtalelse om sikring af  \r\n\r\n private specialsygehuse, idet ikke alle behandlingssteder/specialsygehuse er  \r\n\r\n med, f.eks. mangler Kong Christian den X's Gigthospital i Gråsten og Skælskør  \r\n\r\n Gigthospital. </P>  \r\n\r\n<P>I flertallets afsnit om sikring af private specialsygehuse nævnes det, at  \r\n\r\n amtskommunernes ydelse af gratis behandling på de nærmere konkretiserede  \r\n\r\n specialsygehuse skal begrænses til en årlig økonomisk ramme.  \r\n\r\n Fremskridtspartiet er imod dette, for hvad gør man med patienter, der  \r\n\r\n derefter har behov for gratis behandlinger på disse specialsygehuse? At sige  \r\n\r\n nej til ekstra patienter vil være forkert efter Fremskridtspartiets  \r\n\r\n opfattelse. </P>  \r\n\r\n<P>Sundhedsministerens bemyndigelse til, at der kan fastsættes regler for  \r\n\r\n betaling for behandlinger, vender Fremskridtspartiet sig også imod.  \r\n\r\n Betalingsregler bør kun indføres af Folketinget. Fremskridtspartiet støtter  \r\n\r\n betaling for rent kosmetiske behandlinger eller behandlinger, som ikke  \r\n\r\n skyldes sygdom, f.eks. sterilisation. </P>  \r\n\r\n<P>Fremskridtspartiet kan støtte, at sundhedsministeren skal have  \r\n\r\n bemyndigelse til at fastsætte regler om tilrettelæggelse af amtskommunernes  \r\n\r\n ambulancetjeneste, når det gælder minimumsregler. </P>  \r\n\r\n<P>Fremskridtspartiet støtter, at den enkelte amtskommune skal have hjemmel  \r\n\r\n til at opkræve en takst fra kommunerne for færdigbehandlede patienter, der er  \r\n\r\n indlagt og ikke udskrives på grund af manglende plejehjemspladser eller andre  \r\n\r\n passende sociale og sundhedsmæssige tilbud, som den pågældende patientgruppes  \r\n\r\n tilstand måtte gøre påkrævet. Fremskridtspartiet mener, at dette kan motivere  \r\n\r\n kommunerne til i videre omfang og som et alternativ til sygehusindlæggelser  \r\n\r\n at tilvejebringe de nødvendige og hensigtsmæssige plejetilbud til de  \r\n\r\n pågældende grupper af patienter. </P>  \r\n\r\n<P>Fremskridtspartiet kan støtte, at man styrker den forebyggende indsats, og  \r\n\r\n at sundhedsministeren har ansvar for den overordnede forebyggende og  \r\n\r\n sundhedsfremmende indsats. Inden for sundhedsvæsenet skal sundhedsministeren  \r\n\r\n efter Fremskridtspartiets opfattelse have bemyndigelse til at dispensere fra  \r\n\r\n sygehusloven, sygesikringsloven, lov om svangerskabshygiejne og fødselshjælp,  \r\n\r\n lov om lægeundersøgelse af børn, lov om sundhedsplejerskeordninger, lov om  \r\n\r\n skolelægeordning samt lov om hjemmesygeplejerskeordninger. </P>  \r\n\r\n<P>Fremskridtspartiet er i øvrigt af den opfattelse, at der skal gives  \r\n\r\n direkte adgang til speciallæger, og derfor støtter Fremskridtspartiet, at der  \r\n\r\n netop på dette område bør igangsættes en forsøgsordning i to eller flere  \r\n\r\n amter. Fremskridtspartiet håber, at forsøgsordningen hurtigt bliver permanent  \r\n\r\n og kommer til at gælde for hele landet. </P>  \r\n\r\n<P>P.u.v. </P>  \r\n\r\n<P>Køpke Christensen </P>  \r\n\r\n<P>formand </P>  \r\n\r\n<P> <B>Bilag </B></P>  \r\n\r\n<P>Nogle af sundhedsministeren foreslåede ændringsforslag til lovforslaget  \r\n\r\n</P>  \r\n\r\n<P> Ændringsforslag </P>  \r\n\r\n<P>Til § 36 <B>6)</B> Efter stk. 2 indsættes som nye stykker: </P>  \r\n\r\n<P> <I>&#187;Stk. 3.</I> Amtskommunen yder tillige gratis behandling til  \r\n\r\n personer, der har bopæl i amtskommunen, ved følgende private specialsygehuse  \r\n\r\n m.fl.: Epilepsihospitalet i Dianalund, Sclerosehospitalet i Haslev,  \r\n\r\n Sclerosehospitalet i Ry, Polio-, Trafik- og Ulykkesskadedes Fysiurgiske  \r\n\r\n Ambulatorium, Dronning Alexandrines Gigtsanatorium, Gigtsanatoriet Hans  \r\n\r\n Jansens Hjem, Muskelsvindfondens Vejlednings- og Behandlingscenter,  \r\n\r\n Vejlefjord og Center for Hjerneskade. </P>  \r\n\r\n<P> <I>Stk. 4.</I> Amtskommunernes ydelse af gratis behandling på de i stk. 3  \r\n\r\n nævnte private specialsygehuse m.fl. er begrænset til en årlig økonomisk  \r\n\r\n ramme, som udgør 45,0 mio. kr. for Epilepsihospitalet i Dianalund, 21,8 mio.  \r\n\r\n kr. for Sclerosehospitalet i Haslev, 17,0 mio. kr. for Sclerosehospitalet i  \r\n\r\n Ry, 15,9 mio. kr. for Polio-, Trafik- og Ulykkesskadedes Fysiurgiske  \r\n\r\n Ambulatorium, 6,5 mio. kr. for Dronning Alexandrines Gigtsanatorium, 7,0 mio.  \r\n\r\n kr. for Gigtsanatoriet Hans Jansens Hjem, 7,1 mio. kr. for Muskelsvindfondens  \r\n\r\n Vejlednings- og Behandlingscenter, 8,3 mio. kr. for Vejlefjord og 3,5 mio.  \r\n\r\n kr. for Center for Hjerneskade. Beløbsrammerne er anført i 1992-pris- og  \r\n\r\n lønniveau, og de reguleres årligt svarende til den forventede pris- og  \r\n\r\n lønudvikling, som opgøres af Indenrigsministeriet, og som indgår ved  \r\n\r\n opgørelsen af bloktilskuddene til kommuner og amtskommuner.&#171; </P>  \r\n\r\n<P>Stk. 3-5 bliver herefter stk. 5-7. </P>  \r\n\r\n<P>Til § 38 <B>7)</B> Efter stk. 3 indsættes som nyt stykke: </P>  \r\n\r\n<P> <I>&#187;Stk. 4.</I> En amtskommune indgår driftsoverenskomst med de i §  \r\n\r\n 36, stk. 3, nævnte private specialsygehuse m.fl., som er beliggende i  \r\n\r\n amtskommunen.&#171; </P>  \r\n\r\n<P>Til § 39 <B>8)</B> Efter stk. 1 indsættes som nye stykker: </P>  \r\n\r\n<P> <I>&#187;Stk. 2.</I> Adgangen til at vælge i henhold til stk. 1 omfatter  \r\n\r\n ikke de sygehusafdelinger uden for bopælsamtskommunen, der varetager lands-  \r\n\r\n og landsdelsfunktioner, medmindre vedkommende har behov for behandling på en  \r\n\r\n sådan afdeling. </P>  \r\n\r\n<P> <I>Stk. 3.</I> En person, der henvises til sygehusbehandling, kan vælge  \r\n\r\n behandling på et af de i § 36, stk. 3, nævnte private specialsygehuse m.fl.  \r\n\r\n Bopælsamtskommunen afholder udgiften herved inden for den i § 36, stk. 4,  \r\n\r\n nævnte økonomiske ramme.&#171; </P>  \r\n\r\n<P>Bemærkninger </P>  \r\n\r\n<P>Til nr. 6 Ændringsforslaget pålægger amtskommunerne at betale for  \r\n\r\n behandling på de nævnte private specialsygehuse m.fl. Amtskommunernes samlede  \r\n\r\n årlige betalingsforpligtelse udgør 132,1 mio. kr., som svarer til  \r\n\r\n amtskommunernes budgetterede forbrug af specialsygehusene i 1992 på 90,8 mio.  \r\n\r\n kr. samt en statslig finansiering på 41,3 mio. kr., som med virkning fra den  \r\n\r\n 1. januar 1993 overføres til den amtskommunale bloktilskudspulje.  \r\n\r\n Beløbsrammerne reguleres årligt svarende til den forventede pris- og  \r\n\r\n lønudvikling. </P>  \r\n\r\n<P>Ændringsforslaget er en konsekvens af ændringsforslaget til § 39, stk. 3,  \r\n\r\n hvorefter der indføres mulighed for at vælge behandling på en række private  \r\n\r\n specialsygehuse m.fl. </P>  \r\n\r\n<P>Til nr. 7 Formålet med ændringsforslaget er, at beliggenhedsamtskommunen  \r\n\r\n på de øvrige sygehuskommuners vegne skal sikre en i økonomisk henseende  \r\n\r\n rationel drift samt en faglig udvikling af det enkelte private specialsygehus  \r\n\r\n m.fl. Det forudsættes, at beliggenhedsamtskommunen også fører tilsyn med, at  \r\n\r\n tilgangen af patienter, der ønsker behandling på specialsygehuset,  \r\n\r\n tilrettelægges hensigtsmæssigt. </P>  \r\n\r\n<P>Til nr. 8 Formålet med ændringsforslaget er at sikre, at kapaciteten på  \r\n\r\n sygehusafdelinger med lands- og landsdelsfunktioner er til rådighed for  \r\n\r\n lands- og landsdelspatienter. </P>  \r\n\r\n<P>Ændringsforslaget fastholder, at alle patienter, der efter en lægelig  \r\n\r\n vurdering skal behandles på en sygehusafdeling med lands- og  \r\n\r\n landsdelsfunktioner, kan vælge mellem de afdelinger, der behandler sådanne  \r\n\r\n sygdomme. </P>  \r\n\r\n<P>Ændringsforslaget udvider desuden borgernes mulighed for selv at vælge,  \r\n\r\n hvor de ønsker at blive behandlet, til også at omfatte en række private  \r\n\r\n specialsygehuse m.fl. </P>  \r\n\r\n<P>Adgangen til gratis behandling efter eget valg på de private  \r\n\r\n specialsygehuse m.fl. ophører, når den årlige økonomiske ramme for det  \r\n\r\n enkelte specialsygehus er opbrugt. Det forudsættes, at behandlingen på de  \r\n\r\n private specialsygehuse m.fl. sker efter lægehenvisning. Den endelige  \r\n\r\n visitation af patienterne foretages af specialsygehuset. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "10/07/1992"
        },
        {
            "displayName": "Accession",
            "displayValue": "199116K00074"
        },
        {
            "displayName": "Entydig dokumentidentifikation",
            "displayValue": "CL002056"
        },
        {
            "displayName": "Dato for førstegangsindlæggelse",
            "displayValue": "10/07/1992"
        },
        {
            "displayName": "Dato for indlæggelse",
            "displayValue": "10/07/1992"
        },
        {
            "displayName": "Dokumenttype",
            "displayValue": "Beretning over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "74"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}