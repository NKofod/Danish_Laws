{
    "id": 69114,
    "title": "At-cirkulæreskrivelse om syntetiske mineralfibre. (* 1) (* 2) (* 3) ",
    "documentTypeId": "210",
    "isSagsforlobPeriodValid": false,
    "shortName": "CIS nr 3345 af 06/07/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>At-cirkulæreskrivelse om syntetiske  \r\n\r\n mineralfibre. (* 1) (* 2) (* 3) </H1>  \r\n\r\n<P></P>  \r\n\r\n<BR>  \r\n\r\n<P>I. Orientering. </P>  \r\n\r\n<P>Bekendtgørelse nr. 344 af 9. juni 1988 om arbejde med montering og  \r\n\r\n nedrivning af isoleringsmaterialer indeholdende syntetiske mineralfibre  \r\n\r\n fremsendes hermed til samtlige kredse. </P>  \r\n\r\n<P>Bekendtgørelsen skal sikre, at der ved arbejde med mineraluldsprodukter  \r\n\r\n tages hensyn til og træffes foranstaltninger mod de sundhedsfarer, der er  \r\n\r\n forbundet hermed. </P>  \r\n\r\n<P> <B>Område</B>  </P>  \r\n\r\n<P>Bekendtgørelsen stiller krav til producenterne, leverandører,  \r\n\r\n projekterende, rådgivere og arbejdsgivere. </P>  \r\n\r\n<P>De af bekendtgørelsen omfattede materialer omfattes ikke af  \r\n\r\n farlighedsbegrebet i Arbejdsministeriets bekendtgørelse nr. 540 af 2.  \r\n\r\n september 1982 om stoffer og materialer. Det vil sige, hvis syntetiske  \r\n\r\n mineralfibre - som nu er varslet på Arbejdstilsynets grænseværdiliste -  \r\n\r\n kommer på kræftlisten, vil dette ikke medføre skærpede krav efter  \r\n\r\n bekendtgørelsen om stoffer og materialer. </P>  \r\n\r\n<P> <B>Brugsanvisninger</B>  </P>  \r\n\r\n<P>Leverandører skal have udarbejdet brugsanvisning for samtlige produkter.  \r\n\r\n Brugsanvisningen skal ikke medfølge alle leveringer, men skal efter anmodning  \r\n\r\n kunne udleveres. </P>  \r\n\r\n<P> <B>Planlægning m.v.</B>  </P>  \r\n\r\n<P>Der skal først og fremmest anvendes standardiserede materialer, der ikke  \r\n\r\n kræver særlig tildannelse, jf. § 4. </P>  \r\n\r\n<P>Særligt støvende arbejde skal planlægges således at det så vidt muligt  \r\n\r\n undgås, at der foregår andet arbejde samtidig, jf. § 5. </P>  \r\n\r\n<P>Ved produktvalg skal der vælges produkter, der formindsker støv- og  \r\n\r\n fiberafgivelsen ved arbejdet, jf. § 6. hvis der ved udformningen af et  \r\n\r\n projekt er valgt materialer, der ikke giver arbejdsgivere reelle  \r\n\r\n valgmuligheder, men hvor der kunne have været valgt alternative materialer i  \r\n\r\n overensstemmelse med § 6, skal der skrides ind over for den projekterende og  \r\n\r\n ikke arbejdsgiveren. </P>  \r\n\r\n<P>Endelig skal arbejdet efter § 7 planlægges således, at mindst muligt  \r\n\r\n arbejde forekommer over hovedhøjde og mest muligt før rum og konstruktioner  \r\n\r\n færdiggøres og tillukkes. </P>  \r\n\r\n<P> <B>Arbejdets udførelse</B>  </P>  \r\n\r\n<P>I kapitel 4 og kapitel 5 stiller bekendtgørelsen krav til arbejde med  \r\n\r\n mineraluld. </P>  \r\n\r\n<P>Det vil sige montering og nedrivning af mineraluld i forbindelse med  \r\n\r\n nybyggeri, ombygning, skibsbygning, teknisk isolering og efterisolering. Også  \r\n\r\n reparationsarbejder hvor der i forbindelse med arbejdet nedrives og opsættes  \r\n\r\n isoleringsmaterialer, vil være omfattet af bekendtgørelsen. Fx ved reparation  \r\n\r\n af rørinstallationer. Ligeledes vil eksempelvis anvendelse af  \r\n\r\n mineraluldsprodukter til lydisolering være omfattet. </P>  \r\n\r\n<P> <B>Særligt støvende arbejde</B>  </P>  \r\n\r\n<P>Kapitel 5 skærper kravene til foranstaltninger ved særligt støvende  \r\n\r\n arbejde. Det er vanskeligt entydigt at fastlægge området herfor, men  \r\n\r\n opmærksomheden må henledes på, at støvproblemet også kan hidrøre fra andet  \r\n\r\n end mineraluld. </P>  \r\n\r\n<P>Afgørelsen af, om konkrete arbejder er omfattet af kapitel 5 skal derfor  \r\n\r\n ske efter en samlet vurdering af forholdene herunder, hvorledes arbejdet er  \r\n\r\n tilrettelagt, og hvor længe arbejdet står på. </P>  \r\n\r\n<P>En systematisk vurdering må tage udgangspunkt i, om det har været muligt  \r\n\r\n at begrænse støv- og fiberafgivelsen ved: </P>  \r\n\r\n<P CLASS=PUNKT> <B>1.</B> Projekteringen og planlægningen af arbejdet, </P>  \r\n\r\n<P CLASS=PUNKT> <B>2.</B> ved valget af materialer, </P>  \r\n\r\n<P CLASS=PUNKT> <B>3.</B> ved at tildannelsen af materialerne er begrænset.  \r\n\r\n</P>  \r\n\r\n<P>Det pågældende arbejde kan endvidere være omfattet af kapitel 5 hvis  \r\n\r\n eksempelvis et eller flere af følgende forhold gør sig gældende: </P>  \r\n\r\n<P CLASS=PUNKT> <B>1.</B> Arbejdet skal udføres liggende eller kravlende,  \r\n\r\n</P>  \r\n\r\n<P CLASS=PUNKT> <B>2.</B> arbejdet med mineraluld på varme emner giver øget  \r\n\r\n fiberkoncentration i luften på grund af temperaturforskellene, </P>  \r\n\r\n<P CLASS=PUNKT> <B>3.</B> der er dårlige udsugningsforhold, </P>  \r\n\r\n<P CLASS=PUNKT> <B>4.</B> der er tale om arbejde med gammelt  \r\n\r\n isoleringsmateriale, </P>  \r\n\r\n<P CLASS=PUNKT> <B>5.</B> der forekommer støv af anden art, fx i gamle  \r\n\r\n loftsrum, </P>  \r\n\r\n<P CLASS=PUNKT> <B>6.</B> der er tale om isoleringer ovenpå eksisterende  \r\n\r\n isolering, </P>  \r\n\r\n<P CLASS=PUNKT> <B>7.</B> der anvendes hurtiggående værktøj ved tildannelsen,  \r\n\r\n</P>  \r\n\r\n<P CLASS=PUNKT> <B>8.</B> ved genanvendelse af isoleringsmateriale, </P>  \r\n\r\n<P CLASS=PUNKT> <B>9.</B> der sker indgreb i eksisterende konstruktioner,  \r\n\r\n bl.a. ved hjælp af hurtiggående værktøj. </P>  \r\n\r\n<P> <B>Bekendtgørelsens ikrafttræden</B>  </P>  \r\n\r\n<P>Bekendtgørelsen træder i kraft den 15. juli 1988. Dog træder  \r\n\r\n bestemmelserne om leverandørernes pligter efter § 2 først i kraft den 1.  \r\n\r\n januar 1989. Kapitel 3 om planlægning m.v. finder ikke anvendelse for tilbud,  \r\n\r\n afgivet før ikrafttrædelsesdatoen. </P>  \r\n\r\n<P> <B>II. Instruktion.</B>  </P>  \r\n\r\n<P>Ovenstående skal lægges til grund ved kredsens vejledning om og  \r\n\r\n administration af bekendtgørelsen om syntetiske mineralfibre. </P>  \r\n\r\n<P> <B>III. Ikrafttræden.</B>  </P>  \r\n\r\n<P>Straks. </P>  \r\n\r\n<P CLASS=PUNKT> <B>6.</B> juli 1988 </P>  \r\n\r\n<P>Erik Andersen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) At-cirkulæreskrivelse nr. 18/1988. </P>  \r\n\r\n<P>(* 2) Bekendtgørelse nr. 344 af 9. juni 1988 om arbejde med montering og  \r\n\r\n nedrivning af isoleringsmaterialer indeholdende syntetiske mineralfibre. </P>  \r\n\r\n<P>(* 3) Bekendtgørelse nr. 540 af 2. september om stoffer og materialer.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19880334510"
        },
        {
            "displayName": "Entydig dokumentidentifikation",
            "displayValue": "CM028298"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "19/01/2006"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3345"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "06/07/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}