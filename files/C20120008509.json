{
    "id": 144280,
    "title": "Cirkulære om afprøvning af budgetlovens bestemmelser i staten i 2013\\n(Til samtlige ministerier m.v.)",
    "documentTypeId": "150",
    "isSagsforlobPeriodValid": true,
    "shortName": "CIR nr 85 af 29/11/2012",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulære om afprøvning af budgetlovens bestemmelser i staten i 2013</p>\r\n<p class=\"UnderTitel2\">(Til samtlige ministerier m.v.)</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Formål</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Med henblik på at forberede en hensigtsmæssig implementering af budgetlovens bestemmelser om udgiftslofter og udgiftskontrol afprøves visse af budgetlovens bestemmelser i staten i finansåret 2013. Der er særligt tale om at afprøve opdelingen af det statslige udgiftsloft på dellofter, den forudgående udgiftskontrol og nye regler for disponering af opsparing.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Anvendelsesområde</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Cirkulæret omfatter konti og bevillinger på finansloven for finansåret 2013, der er placeret på driftsramme 1-3 og budgetteringsramme 1, 2 og 4. Dette svarer til de rammer, der vil være omfattet af det statslige delloft for driftsudgifter fra og med 2014, når budgetlovens bestemmelser om udgiftslofter og udgiftskontrol får virkning.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Ny disponeringsregel om forbrug af opsparing</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Uanset Finansministeriets budgetvejlednings bestemmelser om videreførselsadgang eller særlige bevillingsbestemmelser m.v. opført på finansloven, kan den enkelte institution kun disponere med forbrug af opsparing med tilladelse fra departementet, f.eks. i form af indbudgettering på grundbudgettet.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Ved opsparing forstås summen af videreførsler for udgiftsbaserede bevillinger og overført overskud og reserveret bevilling for omkostningsbaserede bevillinger af typen driftsbevilling og statsvirksomhed.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Nettoforbruget af opsparing skal samlet set for ministerområdet være enten neutralt eller negativt i finansåret 2013, jf. dog stk. 4.</p>\r\n<p class=\"Stk2\">\r\n   <span class=\"StkNr\" id=\"Par3_Stk4\">Stk. 4.</span> Der kan disponeres med forbrug af opsparing i det omfang, der er indbudgetteret et positivt forbrug af opsparing på specifikke konti på finansloven for finansåret 2013. Disponeringsmuligheden er bundet til disse konti og kan ikke overføres til andre konti, hvis den ikke udnyttes.</p>\r\n<p class=\"Stk2\">\r\n   <span class=\"StkNr\" id=\"Par3_Stk5\">Stk. 5.</span> Forventning om mindreforbrug af opsparing i forhold til det budgetterede på finansloven for finansåret 2013, jf. stk. 4, skal indberettes til Finansministeriet som led i udgiftsopfølgningen med henblik på eventuel omfordeling.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Fastlæggelsen af grundbudgetter</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Ved fastlæggelsen af grundbudgetter forud for finansåret, jf. § 3 i Finansministeriets cirkulære af 18. oktober 2012 om budgettering og budget- og regnskabsopfølgning, skal departementet gennem koordination på ministerområdet sikre, at de samlede grundbudgetter for ministerområdet inkl. den i stk. 3 nævnte budgetkorrektion ligger inden for ministerområdets samlede bevillinger på finansloven for de konti, der er omfattet af § 2.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Ved udarbejdelsen af grundbudgetter for 2013 kan der indarbejdes forventet forbrug af opsparing på konti, som modsvares af et tilsvarende forventet mindreforbrug af opsparing på andre konti inden for ministerområdet.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Der kan herudover anvendes en negativ budgetkorrektion, som svarer til et eventuelt budgetteret forbrug af opsparing, der ikke modsvares af et budgetteret mindreforbrug af opsparing på andre konkrete konti inden for ministerområdet.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Bestemmelsen i stk. 2 gælder ikke i det omfang, der er indbudgetteret et positivt forbrug af opsparing på specifikke konti på finansloven for finansåret 2013, og dette afspejles i grundbudgetterne for de pågældende konti.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Budgetkorrektionens størrelse m.v.</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Departementet kan i forbindelse med fastlæggelsen af grundbudgetter anvende en budgetkorrektion, jf. § 4, stk. 3.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Budgetkorrektionens samlede størrelse kan maksimalt antage et beløb svarende til i alt 1 pct. af bruttoudgiftsbevillingerne for driftsbevillinger og statsvirksomhed og 5 pct. af udgiftsbevillingerne for reservationsbevillinger og eventuelle anlægsbevillinger omfattet af § 2.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Budgetkorrektionens samlede størrelse fastlægges i forbindelse med udarbejdelsen af grundbudgetter og kan herefter ikke øges.</p>\r\n<p class=\"Stk2\">\r\n   <span class=\"StkNr\" id=\"Par5_Stk4\">Stk. 4.</span> Oplysninger om budgetkorrektionen, herunder årsag, størrelse samt forventet udmøntning og forudsætninger for denne, tilsendes Finansministeriet sammen med departementets grundbudgetnotat senest den 31. december 2012. Departement har ansvar for udarbejdelse og fremsendelse.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Udgiftskontrol</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Ministeriet skal foretage to særlige udgiftsopfølgninger, jf. budgetlovens bestemmelser om den forudgående udgiftskontrol.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Resultatet af den første forudgående udgiftskontrol indberettes til Finansministeriet den 24. april 2013 som led i rammeredegørelse 1. Resultatet af den anden forudgående udgiftskontrol indberettes til Finansministeriet den 24. august 2013 som led i rammeredegørelse 2. Begge indberetninger underskrives af departementschefen.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Rammeredegørelser 3 og 4 afleveres i overensstemmelse med § 9 i Finansministeriets cirkulære om budgettering og budget- og regnskabsopfølgning.</p>\r\n<p class=\"ParagrafGruppeOverskrift\">\r\n   <span id=\"Kap0_X7\">Forudgående udgiftskontrol</span>\r\n</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> I den forudgående udgiftskontrol skal ministeren foretage en vurdering af, om ministerområdets endelige regnskabstal forventes at overstige finansårets bevillinger, dvs. ministeriets bevillinger på finansloven samt tillægsbevillingsloven for de konti, der er omfattet af § 2.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Med ministeriets bevillinger på tillægsbevillingsloven menes tillægsbevillinger, der er endeligt afklaret, f.eks. hjemlet via vedtaget aktstykke. Ved tillægsbevillinger, som er omfattet af adgangen til direkte efterbevilling, skal der foreligge en aftale om finansiering med Finansministeriet. Ved andre bevillingsforslag skal Finansministeriets godkendelse foreligge.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Ministerens vurdering, jf. stk. 1, må bygge dels på regnskabstal for år-til-dato sammenholdt med grundbudgetter og prognoser og dels på øvrige oplysninger om aktivitet, efterspørgsel m.v.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Departementet skal gennem koordination på ministerområdet sikre, at det samlede forventede nettoforbrug af opsparing på ministerområdet er neutralt eller negativt, jf. dog § 3, stk. 4 og 5.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Ved behov herfor må departementet gennem omprioriteringer sikre, at et eventuelt forventet nettoforbrug af opsparing nedbringes til nul, inden resultatet af den forudgående udgiftskontrol indberettes til Finansministeriet.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Departementet skal endvidere sikre, at nye eller ændrede dispositioner, der medfører merudgifter i 2013, er finansieret ved diskretionære besparelser, ved træk på de generelle reserver efter forudgående clearing med Finansministeriet eller ved overførsel fra andre ministerområder.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Hvis der som led i den forudgående udgiftskontrol samlet set forventes en overskridelse af finansårets bevillinger, skal ministeren anvise konkret finansiering hertil inden for ministerområdet. Det skal med finansieringsforslagene kunne sandsynliggøres, at det sikres, at de endelige regnskabstal ligger inden for finansårets bevillinger.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Omfattet af stk. 1 er samlede forventede merudgifter og mindreindtægter i forhold til finansårets bevillinger for de konti, der er omfattet af § 2, herunder på aktivitetsstyrede bevillinger (inkl. lovbundne bevillinger).</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> I forbindelse med den første forudgående udgiftskontrol skal departementet tilsende Finansministeriet oplysninger om status for en eventuel budgetkorrektion, herunder oplysninger om forventet og eventuelt realiseret udmøntning.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Departementet kan ikke i forbindelse med den anden forudgående udgiftskontrol anvende en budgetkorrektion.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> I forbindelse med den anden forudgående udgiftskontrol skal departementet tilsende Finansministeriet oplysninger om den realiserede udmøntning af en eventuel budgetkorrektion, som tidligere har været anvendt.</p>\r\n<p class=\"ParagrafGruppeOverskrift\">\r\n   <span id=\"Kap0_X8\">Dispensation</span>\r\n</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Finansministeriet kan i særlige tilfælde dispensere fra cirkulæret.</p><div class=\"Givet\" id=\"Givet\"><p class=\"Givet\" align=\"center\">Finansministeriet, den 29. november 2012</p><p class=\"Sign1\" align=\"center\">Bjarne Corydon</p><p class=\"Sign2\" align=\"right\">/ Mogens Pedersen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Finansministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/12/2012"
        },
        {
            "displayName": "Accession",
            "displayValue": "C20120008509"
        },
        {
            "displayName": "Entydig dokumentidentifikation",
            "displayValue": "AE001899"
        },
        {
            "displayName": "Dato for førstegangsindlæggelse",
            "displayValue": "04/12/2012"
        },
        {
            "displayName": "Dato for indlæggelse",
            "displayValue": "04/12/2012"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "85"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "29/11/2012"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Finansmin., j.nr. 12/03208"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}