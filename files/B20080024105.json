{
    "id": 116432,
    "title": "Bekendtgørelse om nøgletal for statsbyggerier m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 241 af 11/04/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Anvendelsesområde og definitioner</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Nøgletal for rådgivere</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Nøgletal for entreprenører</p>\r\n      <p class=\"Indholdsfortegnelse\"><a href=\"#Kap4\">Kapitel 4</a>   Fællesbestemmelser om beregning, offentliggørelse og dokumentation</p>\r\n      <p class=\"Indholdsfortegnelse\"><a href=\"#Bil1\">Bilag 1</a></p>\r\n      <p class=\"Indholdsfortegnelse\"><a href=\"#Bil2\">Bilag 2</a></p>\r\n      <p class=\"Indholdsfortegnelse\"><a href=\"#Bil3\">Bilag 3</a></p>\r\n      <p class=\"Indholdsfortegnelse\"><a href=\"#Bil4\">Bilag 4</a></p><div class=\"bjelke\">Den fulde tekst</div><p class=\"Titel2\">Bekendtgørelse om nøgletal for statsbyggerier m.v.</p>\r\n      <p class=\"Indledning2\">I medfør af § 2, stk. 1, og § 8 i lov nr. 228 af 19. maj 1971 om statens byggevirksomhed m.v., som ændret ved lov nr. 484 af 9. juni 2004 og lov nr. 413 af 1. juni 2005, fastsættes:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Anvendelsesområde og definitioner</p>\r\n      <p class=\"Paragraf\"><span class=\"ParagrafNr\">§ 1.</span> Bekendtgørelsen gælder for byggeri omfattet af lov om statens byggevirksomhed.</p>\r\n      <p class=\"Stk2\"><span class=\"StkNr\">Stk. 2.</span> Bekendtgørelsen gælder tillige for byggeri til brug for institutioner, der modtager driftstilskud fra staten, når tilskuddet udgør mindst 50 % af den samlede drift.</p>\r\n      <p class=\"Paragraf\"><span class=\"ParagrafNr\">§ 2.</span> Kapitel 2 om nøgletal for rådgivere gælder, hvis det samlede anslåede honorar til rådgivning ekskl. moms medfører annonceringspligt efter tilbudsloven eller udbudspligt efter udbudsdirektivet.</p>\r\n      <p class=\"Stk2\"><span class=\"StkNr\">Stk. 2.</span> Uanset stk. 1 skal der kun afleveres nøgletal fra tilbudsgivere for tidligere gennemførte evalueringer til brug for udvælgelse efter § 5, hvis det konkrete anslåede rådgiverhonorar overstiger 150.000 kr. ekskl. moms.</p>\r\n      <p class=\"Stk2\"><span class=\"StkNr\">Stk. 3.</span> Uanset stk. 1 skal der kun indsamles oplysninger fra rådgiveren til beregning af nøgletal efter §§ 6 og 7, hvis det konkrete rådgiverhonorar overstiger 150.000 kr. ekskl. moms.</p>\r\n      <p class=\"Paragraf\"><span class=\"ParagrafNr\">§ 3.</span> Kapitel 3 om nøgletal for entreprenører gælder, hvis byggeprojektets samlede anslåede entreprisesum overstiger 5 mio. kr. ekskl. moms.</p>\r\n      <p class=\"Stk2\"><span class=\"StkNr\">Stk. 2.</span> Uanset stk. 1 skal der kun afleveres nøgletal fra tilbudsgivere for tidligere gennemførte evalueringer til brug for udvælgelse efter § 8, hvis den konkrete anslåede entreprisesum overstiger 1,5 mio. kr. ekskl. moms.</p>\r\n      <p class=\"Stk2\"><span class=\"StkNr\">Stk. 3.</span> Uanset stk. 1 skal der kun indsamles oplysninger fra entreprenøren til beregning af nøgletal efter §§ 9 og 10, hvis den konkrete entreprisesum overstiger 300.000 kr. ekskl. moms.</p>\r\n      <p class=\"Paragraf\"><span class=\"ParagrafNr\">§ 4.</span> Ved nøgletal forstås i denne bekendtgørelse de oplysninger, der fremgår af bilag 1, og som er indsamlet efter §§ 6 og 7, og de oplysninger, der fremgår af bilag 3, og som er indsamlet efter §§ 9 og 10.</p>\r\n      <p class=\"Stk2\"><span class=\"StkNr\">Stk. 2.</span> Ved rådgiver forstås den arkitektvirksomhed, rådgivende ingeniørvirksomhed, eller lignende, som bygherren har indgået aftale med om udførelse af en rådgivningsopgave om projektering, byggeledelse eller fagtilsyn i tilknytning til byggeri.</p>\r\n      <p class=\"Stk2\"><span class=\"StkNr\">Stk. 3.</span> Ved entreprenør forstås den udførende virksomhed, som bygherren har indgået aftale med om udførelse af en entrepriseopgave i tilknytning til byggeri.</p>\r\n      <p class=\"Stk2\"><span class=\"StkNr\">Stk. 4.</span> Ved evaluator forstås en privat virksomhed eller anden privat juridisk person, der beregner nøgletal, og der er uafhængig af personlige eller økonomiske interesser i den virksomhed og i den sag, oplysningerne vedrører.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Nøgletal for rådgivere</p>\r\n      <p class=\"ParagrafGruppeOverskrift\">Anvendelse af nøgletal i forbindelse med udvælgelse</p>\r\n      <p class=\"Paragraf\"><span class=\"ParagrafNr\">§ 5.</span> Bygherren skal til brug for udvælgelse, herunder prækvalifikation, af tilbudsgivere til udførelse af en rådgivningsopgave forlange, at tilbudsgivere afleverer nøgletal til bygherren for tidligere gennemførte evalueringer.</p>\r\n      <p class=\"Stk2\"><span class=\"StkNr\">Stk. 2.</span> Nøgletal skal omfatte oplysninger vedrørende kundetilfredshed, jf. bilag 1. Nøgletal kan tilvejebringes efter bilag 1 i bekendtgørelse om nøgletal for alment byggeri m.v.</p>\r\n      <p class=\"Stk2\"><span class=\"StkNr\">Stk. 3.</span> Bygherren skal til brug for udvælgelsen tillige forlange, at tilbudsgivere, der har fået beregnet nøgletal af en evaluator i mindst tre tidligere gennemførte evalueringer, desuden afleverer et vægtet gennemsnit for nøgletallene, samt oplysninger om det samlede antal evalueringer. Hvis tilbudsgiver deltager i et byggeprojekt, hvor tilbudsgiver skal evalueres to gange, jf. § 7, stk. 2, kan tilbudsgiver aflevere et vægtet gennemsnit for nøgletallene til brug for udvælgelsen, hvori også indgår de af nøgletallene for den konkrete rådgivningsopgave, der er beregnet efter den første evaluering, indtil alle nøgletallene er beregnet efter den anden evaluering.</p>\r\n      <p class=\"Stk2\"><span class=\"StkNr\">Stk. 4.</span> Ved beregning af de vægtede gennemsnit for nøgletallene, jf. bilag 1, vægtes nøgletallene med honorarerne for de evaluerede rådgivningsopgaver.</p>\r\n      <p class=\"Stk2\"><span class=\"StkNr\">Stk. 5.</span> Bygherren skal sikre ligebehandling af samtlige potentielle tilbudsgivere, herunder forlange at tilbudsgivere, som ikke er i besiddelse af nøgletal, skal aflevere tilsvarende oplysninger attesteret af en uvildig tredjepart.</p>\r\n      <p class=\"Stk2\"><span class=\"StkNr\">Stk. 6.</span> Nøgletal og øvrige oplysninger til brug for udvælgelsen skal være højest tre år gamle i forhold til evalueringens gennemførelse.</p>\r\n      <p class=\"ParagrafGruppeOverskrift\">Indsamling af oplysninger til beregning af nøgletal</p>\r\n      <p class=\"Paragraf\"><span class=\"ParagrafNr\">§ 6.</span> Bygherren skal i annonceringen efter tilbudsgivere eller i udbudsmaterialet forlange, at rådgiveren ved opgavens påbegyndelse afleverer oplysninger som nævnt i bilag 2, til evaluator.</p>\r\n      <p class=\"Paragraf\"><span class=\"ParagrafNr\">§ 7.</span> Bygherren skal i forbindelse med den konkrete rådgivningsopgave aflevere oplysninger til brug for beregning af nøgletallene om kundetilfredshed, jf. bilag 1, til den evaluator, som rådgiveren har valgt efter § 11, stk. 2. Bygherren skal aflevere oplysninger på op til to forskellige tidspunkter afhængig af, hvilke faser af byggeprojektet rådgiveren deltager i. Der kan evalueres inden påbegyndelse af byggeriet, under byggeriets udførelse og efter byggeriets aflevering frem til 1-års eftersyn, dog senest i forbindelse med rådgivningsopgavens afslutning. Bygherren skal aflevere oplysningerne på et særligt digitalt spørgeskema, som fremsendes af evaluator til bygherren.</p>\r\n      <p class=\"Stk2\"><span class=\"StkNr\">Stk. 2.</span> Bygherren skal aflevere oplysninger, når den væsentligste del af den konkrete rådgivnings-opgave skønnes afsluttet. Hvis en rådgiver deltager i byggeprojektet på tværs af de faser, der er nævnt i stk. 1, 3. pkt., skal bygherren aflevere oplysninger på de to tidspunkter i byggeprojektet, hvor væsentlige dele af den konkrete rådgivningsopgave skønnes afsluttet, dog skal der kun afleveres oplysninger én gang pr. fase.</p>\r\n      <p class=\"Stk2\"><span class=\"StkNr\">Stk. 3.</span> Evaluator registrerer oplysningerne efter stk. 1. Hvis bygherren har afleveret oplysninger på to tidspunkter i byggeprojektet, og oplysningerne vedrører beregningen af det samme nøgletal, vægtes oplysningerne ligeligt, og evaluator registrerer dette gennemsnit.</p>\r\n      <p class=\"Stk2\"><span class=\"StkNr\">Stk. 4.</span> Bygherren skal i udbudsmaterialet forlange, at rådgiveren efter evalueringens gennemførelse afleverer de indsamlede nøgletal til bygherren.</p>\r\n      <p class=\"Stk2\"><span class=\"StkNr\">Stk. 5.</span> Evaluator overfører digitalt oplysningerne som nævnt i stk. 4 til Erhvervs- og Byggestyrelsen snarest muligt.</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Nøgletal for entreprenører</p>\r\n      <p class=\"ParagrafGruppeOverskrift\">Anvendelse af nøgletal i forbindelse med udvælgelse</p>\r\n      <p class=\"Paragraf\"><span class=\"ParagrafNr\">§ 8.</span> Bygherren skal til brug for udvælgelse, herunder prækvalifikation, af tilbudsgivere til udførelse af en entrepriseopgave forlange, at tilbudsgivere afleverer nøgletal til bygherren for tidligere gennemførte evalueringer.</p>\r\n      <p class=\"Stk2\"><span class=\"StkNr\">Stk. 2.</span> Nøgletal skal omfatte oplysninger vedrørende overholdelse af tidsfrister, mangler, arbejds-ulykker og kundetilfredshed, jf. bilag 3. Nøgletal kan tilvejebringes efter bilag 3 i bekendtgørelse om nøgletal for alment byggeri m.v., når oplysningerne om mangler omregnes af en evaluator i overensstemmelse med bilag 3 i denne bekendtgørelse.</p>\r\n      <p class=\"Stk2\"><span class=\"StkNr\">Stk. 3.</span> Bygherren skal til brug for udvælgelsen tillige forlange, at tilbudsgivere, der har fået beregnet nøgletal af en evaluator i mindst tre tidligere gennemførte evalueringer, desuden afleverer et vægtet gennemsnit for nøgletallene, samt oplysninger om det samlede antal evalueringer, heraf antal evalueringer, der helt eller delvist er afbrudt på grund af uenighed om et eller flere nøgletal. Ved helt eller delvist afbrudte evalueringer skal tilbudsgiver aflevere oplysning om bygherrens navn, byggeprojektets navn og om den entreprisetype, som tilbudsgiver har haft aftale om at udføre. Ved delvist afbrudte evalueringer afleveres tillige oplysning om uenighedens genstand.</p>\r\n      <p class=\"Stk2\"><span class=\"StkNr\">Stk. 4.</span> Ved beregning af de vægtede gennemsnit for nøgletallene, jf. bilag 3, vægtes nøgletallene med de evaluerede entrepriseopgavers entreprisesummer.</p>\r\n      <p class=\"Stk2\"><span class=\"StkNr\">Stk. 5.</span> Bygherren skal sikre ligebehandling af samtlige potentielle tilbudsgivere, herunder forlange at tilbudsgivere, som ikke er i besiddelse af nøgletal, skal aflevere tilsvarende oplysninger attesteret af en uvildig tredjepart.</p>\r\n      <p class=\"Stk2\"><span class=\"StkNr\">Stk. 6.</span> Nøgletal og øvrige oplysninger til brug for udvælgelsen skal være højest tre år gamle i forhold til evalueringens gennemførelse.</p>\r\n      <p class=\"ParagrafGruppeOverskrift\">Indsamling af oplysninger til beregning af nøgletal</p>\r\n      <p class=\"Paragraf\"><span class=\"ParagrafNr\">§ 9.</span> Bygherren skal i udbudsmaterialet forlange, at entreprenøren før påbegyndelse af byggeriet afleverer oplysninger som nævnt i bilag 4 til evaluator.</p>\r\n      <p class=\"Paragraf\"><span class=\"ParagrafNr\">§ 10.</span> Bygherren skal i udbudsmaterialet forlange, at entreprenøren i forbindelse med aflevering og 1 års eftersyn af den konkrete entrepriseopgave medvirker til at afleverer oplysninger til brug for beregning af nøgletal, jf. bilag 3, til evaluator.</p>\r\n      <p class=\"Stk2\"><span class=\"StkNr\">Stk. 2.</span> Bygherren skal i forbindelse med aflevering af den konkrete entrepriseopgave digitalt aflevere oplysninger til brug for beregning af nøgletal som nævnt i bilag 3, til den evaluator, som entreprenøren har valgt, jf. § 11, stk. 2. Bygherren skal aflevere oplysningerne på et særligt digitalt spørgeskema, som fremsendes af evaluator til bygherren.</p>\r\n      <p class=\"Stk2\"><span class=\"StkNr\">Stk. 3.</span> Evaluator registrerer oplysningerne efter stk. 1 og 2 og forelægger de registrerede oplysninger, som er afleveret af entreprenøren, for bygherren til udtalelse snarest muligt efter entreprisens gennemførelse. Hvis bygherren har indsigelser til de forelagte oplysninger, skal evaluator registrere dette.</p>\r\n      <p class=\"Stk2\"><span class=\"StkNr\">Stk. 4.</span> Evaluator registrerer oplysninger efter stk. 1 og 2 og forelægger de registrerede oplysninger, dog ved oplysningerne om kundetilfredshed kun den samlede kundetilfredshed, som er afleveret af bygherren, for entreprenøren til udtalelse snarest muligt efter entreprisen gennemførelse. Hvis entreprenøren har indsigelser til de forelagte oplysninger, skal evaluator registrere dette.</p>\r\n      <p class=\"Stk2\"><span class=\"StkNr\">Stk. 5</span> . Bygherren og entreprenøren kan anmode evaluator om at iværksætte en høring af bygherren og entreprenøren om de oplysninger, der er gjort indsigelser imod, med henblik på at opnå enighed mellem parterne.</p>\r\n      <p class=\"Stk2\"><span class=\"StkNr\">Stk. 6.</span> Bygherren skal i udbudsmaterialet forlange, at entreprenøren i forbindelse med aflevering og 1-års eftersyn afleverer de nøgletal til bygherren, der er beregnet i forbindelse gennemførelsen af byggeriet, jf. bilag 3.</p>\r\n      <p class=\"Stk2\"><span class=\"StkNr\">Stk. 7.</span> Evaluator overfører digitalt oplysningerne som nævnt i stk. 6 til Erhvervs- og Byggestyrelsen snarest muligt. Hvis bygherren eller entreprenøren har indsigelser til oplysningerne, og der ikke er opnået enighed gennem høringen, afbrydes evalueringen, og evaluator skal i stedet overføre oplysningerne om dette.</p>\r\n      <p class=\"Kapitel\"><a name=\"Kap4\">Kapitel 4</a></p>\r\n      <p class=\"KapitelOverskrift2\">Fællesbestemmelser om beregning, offentliggørelse og dokumentation</p>\r\n      <p class=\"Paragraf\"><span class=\"ParagrafNr\">§ 11.</span> Bygherren skal i annonceringen efter tilbudsgivere eller i udbudsmaterialet forlange, at nøgletal samt vægtet gennemsnit for de enkelte nøgletal til brug for udvælgelse, herunder prækvalifikation, er beregnet af en evaluator.</p>\r\n      <p class=\"Stk2\"><span class=\"StkNr\">Stk. 2.</span> Rådgiveren og entreprenøren vælger evaluator i forbindelse med indgåelse af aftale med bygherren og giver bygherren meddelelse herom snarest muligt.</p>\r\n      <p class=\"Paragraf\"><span class=\"ParagrafNr\">§ 12.</span> Nøgletal, der er indsamlet og overført af evaluator for opgaver udbudt efter den 1. maj 2008, offentliggøres af Erhvervs- og Byggestyrelsen.</p>\r\n      <p class=\"Paragraf\"><span class=\"ParagrafNr\">§ 13.</span> Bygherren skal på anmodning inden for 4 uger dokumentere over for økonomi- og erhvervsministeren, at bygherren har stillet krav om nøgletal og give oplysninger om anvendelsen af disse.</p>\r\n      <p class=\"Paragraf\"><span class=\"ParagrafNr\">§ 14.</span> Bekendtgørelsen træder i kraft den 1. maj 2008, dog træder § 5 først i kraft den 1. oktober 2009, og § 12 træder i kraft den 1. januar 2010.</p>\r\n      <p class=\"Stk2\"><span class=\"StkNr\">Stk. 2.</span> Bekendtgørelsen gælder for byggeri, der udbydes efter 1. maj.</p>\r\n      <p class=\"Stk2\"><span class=\"StkNr\">Stk. 3.</span> § 7, stk. 5, gælder dog først, når der er evalueret 100 konkrete rådgivningsopgaver efter bekendtgørelsen, og har virkning også for allerede evaluerede rådgivningsopgaver efter denne bekendtgørelse. Tilsvarende gælder § 10, stk. 7, først, når der er evalueret 100 konkrete entrepriseopgaver efter denne bekendtgørelse. Erhvervs- og Byggestyrelsen giver de valgte evaluatorer meddelelse, når de nævnte antal evalueringer er opnået.</p>\r\n      <p class=\"Stk2\"><span class=\"StkNr\">Stk. 4.</span> §§ 4 - 6 og 8 samt bilag 1 i bekendtgørelsen nr. 1394 af 17. december 2004 om anvendelse af offentlig-privat partnerskab (OPP), partnering og oplysninger svarende til nøgletal ophæves.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Erhvervs- og Byggestyrelsen, den 11. april 2008</I></P><P CLASS=SIGN1 ALIGN=\"CENTER\">Finn Lauritzen</P><P CLASS=SIGN2 ALIGN=\"RIGHT\">/ Lasse Sundahl</P></FONT></DIV><a name=\"Bil1\"><hr class=\"BilagStreg\"></a><p class=\"Bilag\">Bilag 1</p>\r\n      <p class=\"BilagTekst\">Definitioner af nøgletal for rådgivere, jf. § 4, stk. 1</p>\r\n      <p class=\"Bilagstekst\">De nedenstående definitioner er enten identiske eller kompatible med definitionerne i bilag 1 i bekendtgørelse om nøgletal for alment byggeri m.v.</p>\r\n      <p class=\"Tekstoverskrift\">Kundetilfredshed</p>\r\n      <p class=\"Bilagstekst\">Nøgletal om bygherrens tilfredshed med rådgivningsopgaven udgøres af en række spørgsmål (1-13), hvor bygherren skal angive både sin vurdering af rådgiverens præstation i forbindelse med løsningen af den pågældende delopgave og den betydning, som delopgaven tillægges. Både ved vurderingen af præstation og betydning gives en karakter på en skala fra 1 til 5, hvor 5 angiver bedste præstation henholdsvis største betydning. Vurderer bygherren, at et spørgsmål ikke er relevant, kan bygherren i stedet angive dette. Nøgletallene udgøres herudover af spørgsmål om bygherrens samlede tilfredshed med rådgivningsopgaven (nr. 14) samt om bygherren vil benytte rådgiveren igen (nr. 15) ligeledes på en skala fra 1 til 5. Ved spørgsmål 14 og 15 angives ikke betydning.</p>\r\n      <p class=\"Bilagstekst\">Bygherrens vurdering af rådgiverens præstation og betydning af delopgaver:</p>\r\n      <p>\r\n        <p class=\"Liste1\"><span class=\"Liste1Nr\">1)</span> Evne til at opstille realistiske budgetter.</p>\r\n        <p class=\"Liste1\"><span class=\"Liste1Nr\">2)</span> Evne til at opstille realistiske tidsplaner.</p>\r\n        <p class=\"Liste1\"><span class=\"Liste1Nr\">3)</span> Evne til at anskueliggøre sine forslag.</p>\r\n        <p class=\"Liste1\"><span class=\"Liste1Nr\">4)</span> Evne til at føre en konstruktiv dialog.</p>\r\n        <p class=\"Liste1\"><span class=\"Liste1Nr\">5)</span> Bidrag til konstruktivt samarbejde mellem projektets aktører.</p>\r\n        <p class=\"Liste1\"><span class=\"Liste1Nr\">6)</span> Bidrag til at opnå en tilfredsstillende æstetisk løsning.</p>\r\n        <p class=\"Liste1\"><span class=\"Liste1Nr\">7)</span> Bidrag til at opnå en tilfredsstillende funktionel løsning.</p>\r\n        <p class=\"Liste1\"><span class=\"Liste1Nr\">8)</span> Bidrag til at opnå et godt indeklima.</p>\r\n        <p class=\"Liste1\"><span class=\"Liste1Nr\">9)</span> Bidrag til at opnå en løsning med en fornuftig driftsøkonomi.</p>\r\n        <p class=\"Liste1\"><span class=\"Liste1Nr\">10)</span> Bidrag til at opnå en miljømæssig fornuftig løsning.</p>\r\n        <p class=\"Liste1\"><span class=\"Liste1Nr\">11)</span> Evne til at levere den aftalte kvalitet i projektmaterialet.</p>\r\n        <p class=\"Liste1\"><span class=\"Liste1Nr\">12)</span> Håndtering af processer med beboere/lejere/brugere/naboer under byggeriet.</p>\r\n        <p class=\"Liste1\"><span class=\"Liste1Nr\">13)</span> Bidrag til at gennemføre en tilfredsstillende aflevering.</p>\r\n      </p>\r\n      <p class=\"Bilagstekst\">Samlet tilfredshed:</p>\r\n      <p>\r\n        <p class=\"Liste1\"><span class=\"Liste1Nr\">14)</span> Angivelse af bygherrens samlede tilfredshed med rådgivningsopgaven.</p>\r\n      </p>\r\n      <p class=\"Bilagstekst\">Kundeloyalitet:</p>\r\n      <p>\r\n        <p class=\"Liste1\"><span class=\"Liste1Nr\">15)</span> Angivelse af, om bygherren vil benytte rådgiveren igen ved et lignende projekt.</p>\r\n        <p class=\"Liste1\"><span class=\"Liste1Nr\">16)</span> Bygherren vil endvidere kunne komme med øvrige kommentarer.</p>\r\n      </p><a name=\"Bil2\"><hr class=\"BilagStreg\"></a><p class=\"Bilag\">Bilag 2</p>\r\n      <p class=\"BilagTekst\">Indsamling af nøgletalsoplysninger for rådgivere, jf. § 6</p>\r\n      <p class=\"Tekstoverskrift\">Stamdata</p>\r\n      <p>\r\n        <p class=\"Liste1\"><span class=\"Liste1Nr\">1)</span> Rådgivers CVR nummer.</p>\r\n        <p class=\"Liste1\"><span class=\"Liste1Nr\">2)</span> Byggeriets/Projektets navn.</p>\r\n        <p class=\"Liste1\"><span class=\"Liste1Nr\">3)</span> Ejendomsnummer.</p>\r\n        <p class=\"Liste1\"><span class=\"Liste1Nr\">4)</span> Kundens/Bygherrens CVR-nummer.</p>\r\n        <p class=\"Liste1\"><span class=\"Liste1Nr\">5)</span> Byggeriets anvendelse.</p>\r\n        <p class=\"Liste1\"><span class=\"Liste1Nr\">6)</span> Opgavetype (nybyggeri eller tilbygning, ombygning, renovering).</p>\r\n        <p class=\"Liste1\"><span class=\"Liste1Nr\">7)</span> Særlige forhold.</p>\r\n      </p>\r\n      <p class=\"Tekstoverskrift\">Datoer og økonomi</p>\r\n      <p>\r\n        <p class=\"Liste1\"><span class=\"Liste1Nr\">8)</span> Milepælsdatoer.</p>\r\n        <p class=\"Liste1\"><span class=\"Liste1Nr\">9)</span> Start- og slutdatoer.</p>\r\n        <p class=\"Liste1\"><span class=\"Liste1Nr\">10)</span> Projektpris og størrelse.</p>\r\n        <p class=\"Liste1\"><span class=\"Liste1Nr\">11)</span> Rådgiverhonorar.</p>\r\n      </p>\r\n      <p class=\"Tekstoverskrift\">Rådgivningens karakter</p>\r\n      <p>\r\n        <p class=\"Liste1\"><span class=\"Liste1Nr\">12)</span> Rådgivningstype (hvis ingeniørrådgivning er ydet, angives typen).</p>\r\n        <p class=\"Liste1\"><span class=\"Liste1Nr\">13)</span> Rådgivningsaftale (totalrådgivning eller delt rådgivning).</p>\r\n        <p class=\"Liste1\"><span class=\"Liste1Nr\">14)</span> Partnering.</p>\r\n        <p class=\"Liste1\"><span class=\"Liste1Nr\">15)</span> Projekteringsledelse.</p>\r\n        <p class=\"Liste1\"><span class=\"Liste1Nr\">16)</span> Byggeledelse.</p>\r\n        <p class=\"Liste1\"><span class=\"Liste1Nr\">17)</span> Fagtilsyn.</p>\r\n      </p><a name=\"Bil3\"><hr class=\"BilagStreg\"></a><p class=\"Bilag\">Bilag 3</p>\r\n      <p class=\"BilagTekst\">Definitioner af nøgletal for entreprenører, jf. § 4, stk. 1</p>\r\n      <p class=\"Bilagstekst\">De nedenstående definitioner er enten identiske eller kompatible med definitionerne i bilag 3 i bekendtgørelse om nøgletal for alment byggeri m.v.</p>\r\n      <p class=\"Bilagstekst\">Selve nøgletallene er markeret med *.</p>\r\n      <p class=\"Tekstoverskrift\">Overholdelse af tidsfrister</p>\r\n      <p class=\"Bilagstekst\"><span class=\"Italic\">* Relativ afvigelse mellem planlagt og faktisk udførelsestid korrigeret for ændringer i projektet, jf. nedenfor.</span></p>\r\n      <p class=\"Bilagstekst\"><span class=\"Italic\">* Relativ afvigelse mellem planlagt og faktisk udførelsestid indtil overstået mangelafhjælpning korrigeret for ændringer i projektet.</span></p>\r\n      <p class=\"Bilagstekst\">Udførelsestiden defineres som perioden fra opstart af arbejdet på byggepladsen til den faktiske aflevering.</p>\r\n      <p class=\"Bilagstekst\">Ved ændringer forstås:</p>\r\n      <p>\r\n        <p class=\"Liste1\"><span class=\"Liste1Nr\">1)</span> Ændringer i arbejdets art og omfang, som kræves af bygherren.</p>\r\n        <p class=\"Liste1\"><span class=\"Liste1Nr\">2)</span> Ændringer begrundet i bygherrens forhold, når denne har udvist fejl eller forsømmelser.</p>\r\n        <p class=\"Liste1\"><span class=\"Liste1Nr\">3)</span> Offentlige påbud eller forbud, som ikke skyldes entreprenørens egne forhold.</p>\r\n        <p class=\"Liste1\"><span class=\"Liste1Nr\">4)</span> At nødvendige tilladelser fra myndighederne til byggesagens gennemførelse ikke foreligger senest 30 dage efter at fyldestgørende projektmateriale er indsendt til myndighederne, medmindre anden frist er aftalt.</p>\r\n        <p class=\"Liste1\"><span class=\"Liste1Nr\">5)</span> Usædvanligt vejrlig.</p>\r\n        <p class=\"Liste1\"><span class=\"Liste1Nr\">6)</span> Forhold der ikke skyldes entreprenøren, og som denne ikke er herre over.</p>\r\n      </p>\r\n      <p class=\"Tekstoverskrift\">Mangler</p>\r\n      <p class=\"Bilagstekst\"><span class=\"Italic\">* Antal mangler indført i afleveringsprotokollen klassificeret efter alvor.</span></p>\r\n      <p class=\"Bilagstekst\">Mangler opgøres som antallet af konkrete mangler og ikke som typer af mangler. Går samme type af mangel igen på flere bygningsdele, tælles denne type af mangel som antallet af bygningsdele, hvor manglen er konstateret. Mangler opgøres som antal mangler pr. million kr. og klassificeres som:</p>\r\n      <p>\r\n        <p class=\"Liste1\"><span class=\"Liste1Nr\">1)</span> Kosmetiske mangler uden væsentlige økonomiske konsekvenser for bygherre og entreprenør.</p>\r\n        <p class=\"Liste1\"><span class=\"Liste1Nr\">2)</span> Mindre alvorlige mangler uden indflydelse på bygningsdelens eller bygningskonstruktion eller funktion og som kun får mindre økonomisk betydning for bygherre og entreprenør.</p>\r\n        <p class=\"Liste1\"><span class=\"Liste1Nr\">3)</span> Alvorlige mangler, som medfører at bygningsdelens funktion og/eller konstruktion svigter nu eller inden for overskuelig tid, at de økonomiske konsekvenser for bygherre/entreprenør er betydelige, men at et svigt ikke vil påvirke andre bygningsdele.</p>\r\n        <p class=\"Liste1\"><span class=\"Liste1Nr\">4)</span> Kritiske mangler, hvor svigt vil medføre skade på andre bygningsdele.</p>\r\n        <p class=\"Liste1\"><span class=\"Liste1Nr\">5)</span> Forhold, der behøver nærmere undersøgelse før klassificering.</p>\r\n      </p>\r\n      <p class=\"Bilagstekst\">Hver af ovenstående alvorsklasser kan sidestilles med de tilsvarende alvorsklasser i bilag 3 i bekendtgørelse om nøgletal for alment byggeri m.v. Således sidestilles ingen ovennævnte alvorsklasser med alvorsklassen »Mangler med betydning for personsikkerheden. Manglen medfører fare for liv og helbred og kræver omgående udbedring.«</p>\r\n      <p class=\"Bilagstekst\">* Udbedring af mangler i det første år efter aflevering målt ved arbejdstimeindsatsen hertil.</p>\r\n      <p class=\"Bilagstekst\">Nøgletal for udbedring af mangler kan omregnes til nøgletallet, »Udbedring af mangler målt ved tilbageholdsbeløb fastsat i forbindelse med aflevering sat i forhold til entreprisesummen«, jf. bilag 3 i bekendtgørelse om nøgletal for alment byggeri m.v. ved hjælp af en timelønsfaktor, som beregnes på grundlag af Dansk Arbejdsgiverforenings lønstatistik.</p>\r\n      <p class=\"Tekstoverskrift\">Arbejdsulykker</p>\r\n      <p class=\"Bilagstekst\"><span class=\"Italic\">* Ulykkesfrekvens udtrykt som antal anmeldte arbejdsulykker sat i forhold til entreprisesummen opgjort pr. milliard kr.</span></p>\r\n      <p class=\"Bilagstekst\">Arbejdsulykker defineres som »pludselig, uventet og skadevoldende hændelse, som sker i forbindelse med arbejdet, og som medfører personskade«. Der skal medtages hændelser, som medfører uarbejdsdygtighed i 1 dag eller mere udover tilskadekomstdagen. Der medtages kun ikkepersonheførbare oplysninger om antal arbejdsulykker.</p>\r\n      <p class=\"Tekstoverskrift\">Prisniveau og prisændringer i udførelsen</p>\r\n      <p class=\"Bilagstekst\"><span class=\"Italic\">* Pris pr. m2.</span></p>\r\n      <p class=\"Bilagstekst\"><span class=\"Italic\">* Relativ afvigelse mellem forventet og realiseret projektpris.</span></p>\r\n      <p class=\"Bilagstekst\">Projektets pris, defineres eksklusiv grundkøb, moms, finansieringsomkostninger, løst inventar, procesanlæg/produktionsudstyr og bygherrerådgivning. Skatter og afgifter, bygherren betaler direkte til eksterne myndigheder medregnes ikke. Der medregnes udgifter til eventuel nedrivning af eksisterende konstruktioner samt byggemodning, hvis disse arbejder udføres i sammenhæng med de øvrige byggeentrepriser. Bygherreleverancer af materialer og materiel medregnes.</p>\r\n      <p class=\"Bilagstekst\"><span class=\"Italic\">*Ændringer i bygherrens omkostninger til entreprenørerne fordelt efter årsag.</span></p>\r\n      <p class=\"Bilagstekst\">Årsager til ændringer i omkostninger til entreprenørerne kategoriseres efter:</p>\r\n      <p>\r\n        <p class=\"Liste1\"><span class=\"Liste1Nr\">1)</span> Ændringer i arbejdets art og omfang krævet af bygherren.</p>\r\n        <p class=\"Liste1\"><span class=\"Liste1Nr\">2)</span> Ændringer på grund af bygherrens forhold, når denne har udvist fejl eller forsømmelse.</p>\r\n        <p class=\"Liste1\"><span class=\"Liste1Nr\">3)</span> Ændringer på grund af bestemmelser i aftalen om, at entreprisesummen skal reguleres som følge af ændringer i indeks, overenskomstmæssige arbejdslønninger, materialepriser m.v.</p>\r\n        <p class=\"Liste1\"><span class=\"Liste1Nr\">4)</span> Ændringer på grund af offentlige påbud eller forbud, som ikke skyldes entreprenørens forhold.</p>\r\n        <p class=\"Liste1\"><span class=\"Liste1Nr\">5)</span> Ændringer som følge af, at nødvendige tilladelser fra myndigheder ikke foreligger.</p>\r\n        <p class=\"Liste1\"><span class=\"Liste1Nr\">6)</span> Ændringer på grund af sen prissættelse af arbejder, der ikke er entydigt prissat i de oprindelige kontrakter.</p>\r\n        <p class=\"Liste1\"><span class=\"Liste1Nr\">7)</span> Ændringer på grund af uforudselige omkostninger, og som ikke kan henføres til nr. 1-6.</p>\r\n      </p>\r\n      <p class=\"Bilagstekst\">Bygherrens omkostninger til entreprenørerne defineres som summen af de enkelte entreprisesummer for de entreprenører, som bygherren direkte har indgået kontrakt med.</p>\r\n      <p class=\"Tekstoverskrift\">Kundetilfredshed</p>\r\n      <p class=\"Bilagstekst\"><span class=\"Italic\">*Bygherrens tilfredshed med byggeprocessen.</span></p>\r\n      <p class=\"Bilagstekst\">Nøgletal om bygherrens (bygherrerådgiverens) tilfredshed med entrepriseopgaven beregnes på baggrund af 11 spørgsmål, hvor bygherren skal angive både sin vurdering af præstationen for den pågældende delopgave og den betydning, som delopgaven tillægges. Både ved vurderingen af præstation og betydning gives en karakter på en skala fra 1 til 5, hvor 5 angiver bedste præstation henholdsvis største betydning. Nøgletallet beregnes som et gennemsnit af bygherrens (bygherrerådgiverens) angivne vurdering med de 11 delopgaver, vægtet med den betydning som delopgaven er tillagt.</p>\r\n      <p>\r\n        <p class=\"Liste1\"><span class=\"Liste1Nr\">1)</span> Inddragelse i planlægningen af opgaveløsningen forud for opstarten på byggepladsen.</p>\r\n        <p class=\"Liste1\"><span class=\"Liste1Nr\">2)</span> Imødekommelse af behov og ønsker indenfor de aftalte rammer.</p>\r\n        <p class=\"Liste1\"><span class=\"Liste1Nr\">3)</span> Overholdelse af aftalte tidsplaner og aflevering af projektet til tiden.</p>\r\n        <p class=\"Liste1\"><span class=\"Liste1Nr\">4)</span> Overholdelse af den aftalte pris.</p>\r\n        <p class=\"Liste1\"><span class=\"Liste1Nr\">5)</span> Kommunikationen under hele sagsforløbet.</p>\r\n        <p class=\"Liste1\"><span class=\"Liste1Nr\">6)</span> Opførelse med respekt for omgivelserne og byggeriets øvrige drift.</p>\r\n        <p class=\"Liste1\"><span class=\"Liste1Nr\">7)</span> Opretholdelse og stimulering af en god personlig stemning blandt projektets nøglepersoner.</p>\r\n        <p class=\"Liste1\"><span class=\"Liste1Nr\">8)</span> De øvrige parters mulighed for at profitere på sagen.</p>\r\n        <p class=\"Liste1\"><span class=\"Liste1Nr\">9)</span> Fejl og mangler ved byggeriets aflevering.</p>\r\n        <p class=\"Liste1\"><span class=\"Liste1Nr\">10)</span> Byggeriets kvalitet i forhold til prisen.</p>\r\n        <p class=\"Liste1\"><span class=\"Liste1Nr\">11)</span> Information om byggeriets drift og vedligeholdelse.</p>\r\n      </p><a name=\"Bil4\"><hr class=\"BilagStreg\"></a><p class=\"Bilag\">Bilag 4</p>\r\n      <p class=\"BilagTekst\">Indsamling af nøgletalsoplysninger for entreprenører, jf. § 9</p>\r\n      <p class=\"Tekstoverskrift\">Stamdata</p>\r\n      <p>\r\n        <p class=\"Liste1\"><span class=\"Liste1Nr\">1)</span> Entreprisetype.</p>\r\n        <p class=\"Liste1\"><span class=\"Liste1Nr\">2)</span> Opgavetype.</p>\r\n        <p class=\"Liste1\"><span class=\"Liste1Nr\">3)</span> Virksomhedstype .</p>\r\n        <p class=\"Liste1\"><span class=\"Liste1Nr\">4)</span> CVR-nummer.</p>\r\n        <p class=\"Liste1\"><span class=\"Liste1Nr\">5)</span> Kontaktperson, navn.</p>\r\n        <p class=\"Liste1\"><span class=\"Liste1Nr\">6)</span> Kontaktperson, telefonnummer.</p>\r\n        <p class=\"Liste1\"><span class=\"Liste1Nr\">7)</span> Kontaktperson, e-mailadresse.</p>\r\n        <p class=\"Liste1\"><span class=\"Liste1Nr\">8)</span> Forventet påbegyndelsesdato.</p>\r\n        <p class=\"Liste1\"><span class=\"Liste1Nr\">9)</span> Forventet afleveringsdato.</p>\r\n        <p class=\"Liste1\"><span class=\"Liste1Nr\">10)</span> Forventet entreprisesum.</p>\r\n      </p>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/04/2008"
        },
        {
            "displayName": "Accession",
            "displayValue": "B20080024105"
        },
        {
            "displayName": "Entydig dokumentidentifikation",
            "displayValue": "AU003233"
        },
        {
            "displayName": "Dato for førstegangsindlæggelse",
            "displayValue": "15/04/2008"
        },
        {
            "displayName": "Dato for indlæggelse",
            "displayValue": "15/04/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "241"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "11/04/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Økonomi- og Erhvervsministeriet"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmini.,<br />Erhvervs- og Byggestyrelsen, j.nr. 08/00718"
        },
        {
            "displayName": "Stikord",
            "displayValue": "Nøgletal"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}