{
    "id": 229407,
    "title": "Forslag til folketingsbeslutning om at genindføre det frie valg til enten digitale eller fysiske samtaler i jobcentre og a-kasser",
    "documentTypeId": "480",
    "isSagsforlobPeriodValid": true,
    "shortName": "2021/1 BSF 108",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 23. februar 2022 af Hans Andersen (V) og Morten Dahlin (V)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at genindføre det frie valg til enten digitale eller fysiske samtaler i jobcentre og a-kasser</p>\r\n<p class=\"Tekst1Sp\">Folketinget pålægger regeringen at indkalde til forhandlinger snarest muligt i forligskredsen bag »Aftale om en forenklet beskæftigelsesindsats« fra august 2018 med henblik på at genindføre muligheden for at afholde digitale samtaler i jobcentre og a-kasser fra første ledighedsdag.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Erfaringer med coronanedlukning har vist – både i beskæftigelsesindsatsen og på andre dele af arbejdsmarkedet – at brugen af digitale værktøjer kan være et tids- og ressourcebesparende alternativ til fysiske møder. De gode erfaringer med digitale møder bør videreføres i beskæftigelsesindsatsen, så jobsøgningsprocessen bliver fleksibel til glæde for flest muligt.</p>\r\n<p class=\"NormalInd\">Det gælder særlig muligheden for digitale samtaler i jobcenteret og a-kasserne, der blev indført som et coronatiltag, og som ophørte sammen med de øvrige restriktioner den 31. januar 2022. Forslagsstillerne mener, at muligheden for digitale samtaler styrker de jobsøgendes dialog med jobcenteret og a-kassen, og ønsker derfor muligheden genindført, således at digitale samtaler igen kan afvikles fra første ledighedsdag.</p>\r\n<p class=\"NormalInd\">Jobcentre og a-kasser opnåede under nedlukningen gode resultater med anvendelse af digitale samtaler. De foreløbige undersøgelser viser, at jobcenterchefer mener, at det vil styrke beskæftigelsesindsatsen, hvis den i fremtiden kan forblive digital (»Jobcentre vil fastholde digitale Corona-løsninger i fremtidens beskæftigelsesindsats«, KL, juni 2020). Det undrer derfor forslagsstillerne, at regeringen ikke har taget ved lære af de gode erfaringer fra coronanedlukningen og videreført disse initiativer på den anden side af nedlukningen.</p>\r\n<p class=\"NormalInd\">Det foreslås, at det skal være op til den enkelte ledige at vurdere, hvorvidt denne ønsker, at samtalen holdes fysisk eller digitalt, ud fra egen vurdering af, hvad der vil virke bedst for vedkommende.</p>\r\n<p class=\"NormalInd\">Som reglerne er i dag, vil det fortsat være en mulighed at afholde digitale samtaler efter 6 måneders ledighed. Forslagsstillerne ønsker dog, at den ledige igen får muligheden allerede fra første ledighedsdag.</p>\r\n<p class=\"NormalInd\">\r\n</p>\r\n<p class=\"NormalInd\">Genindførelse af digitale samtaler fra dag et vil ud over at gavne den ledige også effektivisere beskæftigelsesindsatsen. Beskæftigelsesministeriet har i første delaftale om nytænkning af beskæftigelsesindsatsen fra juni 2021 redegjort for, at digitale samtaler bibringer kommunale administrative mindreudgifter på 39,5 mio. kr. årligt, når samtalen afholdes digitalt efter 6 måneder (»L 67, Forslag til lov om ændring af lov om en aktiv beskæftigelsesindsats, lov om sygedagpenge og forskellige andre love«, folketingsåret 2021-22). I forlængelse af dette forventer forslagsstillerne, at der vil være endnu større besparelser ved at gennemføre digitale samtaler fra dag et.</p>\r\n<p class=\"NormalInd\">Derfor ønsker forslagsstillerne at pålægge regeringen snarest muligt at indkalde til forhandlinger i forligskredsen bag »Aftale om en forenklet beskæftigelsesindsats« fra august 2018 med henblik på at genindføre muligheden for at afholde de digitale samtaler i jobcentre og a-kasser fra første ledighedsdag.</p>\r\n<p class=\"NormalInd\">\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Hans Andersen </span>(V):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at genindføre det frie valg til enten digitale eller fysiske samtaler i jobcentre og a-kasser.</p>\r\n<p class=\"ForslagsNummer\">(Beslutningsforslag nr. B 108)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2021/1 BF 108",
            "stateLabel": "Vedtaget",
            "references": [
                {
                    "shortName": "2021/1 BSF 108",
                    "title": "Forslag til folketingsbeslutning om at genindføre det frie valg til enten digitale eller fysiske samtaler i jobcentre og a-kasser",
                    "presentationName": "Beslutningsforslag som fremsat",
                    "documentTypeId": 480,
                    "documentId": 229407,
                    "eliUri": "/eli/ft/20211BB00108",
                    "externalLink": ""
                },
                {
                    "shortName": "2021/1 BTB 108",
                    "title": "Betænkning over Forslag til folketingsbeslutning om at genindføre det frie valg til enten digitale eller fysiske samtaler i jobcentre og a-kasser",
                    "presentationName": "Betænkning over beslutningsforslag",
                    "documentTypeId": 500,
                    "documentId": 231571,
                    "eliUri": "/eli/ft/20211DB01074",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20211/beslutningsforslag/b108/index.htm"
                },
                {
                    "shortName": "2021/1 BSV 108",
                    "title": "Folketingsbeslutning om at genindføre det frie valg til enten digitale eller fysiske samtaler i jobcentre og a-kasser",
                    "presentationName": "Beslutningsforslag som vedtaget",
                    "documentTypeId": 490,
                    "documentId": 231765,
                    "eliUri": "/eli/ft/20211CB00108",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "24/02/2022"
        },
        {
            "displayName": "Accession",
            "displayValue": "20211BB00108"
        },
        {
            "displayName": "Entydig dokumentidentifikation",
            "displayValue": "AX027360"
        },
        {
            "displayName": "Dato for førstegangsindlæggelse",
            "displayValue": "24/02/2022"
        },
        {
            "displayName": "Dato for indlæggelse",
            "displayValue": "24/02/2022"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "108"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}