{
    "id": 210114,
    "title": "Bekendtgørelse om finansiering af Styrelsen for Patientklager, Sundhedsvæsenets Disciplinærnævn, Ankenævnet for Patienterstatningen, Tvangsbehandlingsnævnet og Det Psykiatriske Ankenævn",
    "documentTypeId": "60",
    "isSagsforlobPeriodValid": true,
    "shortName": "BEK nr 889 af 28/08/2019",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om finansiering af Styrelsen for Patientklager, Sundhedsvæsenets Disciplinærnævn, Ankenævnet for Patienterstatningen, Tvangsbehandlingsnævnet og Det Psykiatriske Ankenævn</p>\r\n<p class=\"Indledning2\">I medfør af § 18, stk. 6, i lov om klage- og erstatningsadgang inden for sundhedsvæsenet, jf. lovbekendtgørelse nr. 995 af 14. juni 2018, fastsættes:</p>\r\n<p class=\"ParagrafGruppeOverskrift\">\r\n   <span>Finansiering af Styrelsen for Patientklager, Sundhedsvæsenets Disciplinærnævn og Tvangsbehandlingsnævnet</span>\r\n</p>\r\n<p class=\"Paragraf\" id=\"id3d687523-7875-416d-9416-a89ba74ad504\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Staten, regionsråd og kommunalbestyrelser betaler udgifterne til driften af Styrelsen for Patientklager, Sundhedsvæsenets Disciplinærnævn, Det Psykiatriske Ankenævn, Tvangsbehandlingsnævnet og Styrelsen for Patientklagers sekretariatsbetjening af Sundhedsvæsenets Disciplinærnævn og Tvangsbehandlingsnævnet, jf. dog stk. 2-4.</p>\r\n<p class=\"Stk2\">\r\n   <span class=\"StkNr\" id=\"id533ad87d-95d3-49f0-b3d4-dde00ab2a32a\">Stk. 2.</span> Kommunalbestyrelsen betaler udgifter til driften af Styrelsen for Patientklagers behandling af de sager, hvor Udbetaling Danmark træffer afgørelse efter sundhedslovens §§ 12 a, stk. 3, og 160, stk. 1.</p>\r\n<p class=\"Stk2\">\r\n   <span class=\"StkNr\" id=\"ida30d3e41-900b-46aa-a14a-0cd53da26747\">Stk. 3.</span> Staten betaler udgifter til driften af Styrelsen for Patientklagers behandling af de sager, hvor Udbetaling Danmark træffer afgørelse efter sundhedslovens § 160, stk. 2.</p>\r\n<p class=\"Stk2\">\r\n   <span class=\"StkNr\" id=\"idf2a4f453-f91a-40ff-8cd1-d527dcfc0035\">Stk. 4.</span> Praktiserende tandlæger, der ikke er godkendt til at yde tandlægehjælp, hvortil der ydes tilskud af regionsrådet, jf. § 64 b, stk. 3, i sundhedsloven, afholder udgifterne til driften af Styrelsen for Patientklagers aktiviteter i tilknytning til patientklagesystemet og Sundhedsvæsenets Disciplinærnævn, som kan henføres til disse tandlæger, jf. § 18, stk. 5, i lov om klage- og erstatningsadgang inden for sundhedsvæsenet.</p>\r\n<p class=\"Paragraf\" id=\"ide0c63f8b-b778-439a-a7a4-2fa4f13d8790\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> De udgifter, der påhviler staten og den enkelte myndighed efter § 1, stk. 1-3, og praktiserende tandlæger efter § 1, stk. 4, opgøres for hvert finansår på grundlag af en standardtakst pr. afsluttet sag, jf. § 12, og statens og den enkelte myndigheds og de praktiserende tandlægers faktiske antal sager, der er afsluttet af Styrelsen for Patientklager, Sundhedsvæsenets Disciplinærnævn, Det Psykiatriske Ankenævn og Tvangsbehandlingsnævnet, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"id4b96f0e9-97f2-4444-b7ce-da27d23490cc\">Stk. 2.</span> Klagesager, der frafaldes af klager efter dialog med regionen, jf. § 1, stk. 5, 4. pkt., og § 2, stk. 3, 2. pkt., i lov om klage- og erstatningsadgang inden for sundhedsvæsenet, indgår ikke i opgørelsen af antallet af afsluttede sager efter stk. 1.</p>\r\n<p class=\"Paragraf\" id=\"iddb6aa6fa-4f4b-4b47-9d08-b146f6ded647\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Styrelsen for Patientklagers og Sundhedsvæsenets Disciplinærnævns afsluttede klagesager, der vedrører behandling i privat praksis og på private sygehuse og klinikker betales af den region, hvori den private praksis eller det private sygehus eller klinik er beliggende og skal også medregnes i opgørelsen.</p>\r\n<p class=\"ParagrafGruppeOverskrift\">\r\n   <span>Ankenævnet for Patienterstatningen</span>\r\n</p>\r\n<p class=\"Paragraf\" id=\"id33d02398-86b9-48d4-894c-e5ccb6230cb4\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Staten, regionsråd, kommunalbestyrelser og forsikringsselskaber, der tegner forsikring efter § 30, stk. 1, i lov om klage- og erstatningsadgang inden for sundhedsvæsenet, betaler udgifterne til driften af Ankenævnet for Patienterstatningen og Styrelsen for Patientklagers sekretariatsbetjening af nævnet, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"id9001aef5-90ce-41b5-a146-21ff1de5c025\">Stk. 2.</span> Staten betaler udgifter af driften af Ankenævnet for Patienterstatningens behandling af lægemiddelskadesager, sager om skader påført ved Sundhedsstyrelsens sagsbehandling, jf. klage- og erstatningslovens § 29, stk. 1, nr. 8, sager vedrørende behandling af værnepligtige eller kontraktansatte i det militære forsvar eller redningsberedskabet, jf. klage- og erstatningslovens § 29, stk. 1, nr. 9, behandling af indsatte i Kriminalforsorgens fængsler og arresthuse, jf. klage- og erstatningslovens § 29, stk. 1, nr. 10, sager om skader, der som følge af sundhedsfaglig behandling er påført af detentionslæger og læger, der foretager blodprøvetagning for politiet, Retspsykiatrisk Klinik under Justitsministeriet, Statens Serum Institut eller Radio Medical, jf. klage- og erstatningslovens § 29, stk. 1, nr. 14, og Styrelsen for Patientklagers sekretariatsbetjening af disse områder.</p>\r\n<p class=\"Paragraf\" id=\"id7b9c4a55-0351-4526-ba52-fa07c507d007\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Statens, den enkelte myndigheds og forsikringsselskabs udgifter efter § 4, stk. 1, opgøres for hvert finansår på grundlag af en standardtakst pr. afsluttet sag, jf. § 12, og statens, den enkelte myndigheds og forsikringsselskabs faktiske antal sager, der er afsluttet af Ankenævnet for Patienterstatningen.</p>\r\n<p class=\"Paragraf\" id=\"id0b4fd717-21a9-48c6-93ab-89afb2883d39\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Statens udgifter efter § 4, stk. 2, opgøres for hvert finansår på grundlag af en standardtakst pr. afsluttet sag, jf. § 12, og det faktiske antal sager, der i det pågældende finansår er afsluttet af vedkommende nævn.</p>\r\n<p class=\"ParagrafGruppeOverskrift\">\r\n   <span>Det Psykiatriske Ankenævn</span>\r\n</p>\r\n<p class=\"Paragraf\" id=\"id69bd1f7e-2b59-4d6e-a0f5-6f799031ffee\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Staten betaler udgifterne til driften af Det Psykiatriske Ankenævn og Styrelsen for Patientklagers sekretariatsbetjening af nævnet.</p>\r\n<p class=\"ParagrafGruppeOverskrift\">\r\n   <span>Sager om behandling på Færøerne eller Grønland</span>\r\n</p>\r\n<p class=\"Paragraf\" id=\"ide2a66012-9783-43db-9edf-3bdaab7c2335\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Staten afholder udgifterne ved sager om behandling ved sundhedsvæsenet på Færøerne eller i Grønland jf. §§ 1 og 4.</p>\r\n<p class=\"Paragraf\" id=\"id9a8f4891-b6f2-4b6a-904c-75489e182246\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Statens udgifter efter § 8 opgøres for hvert finansår på grundlag af en standardtakst pr. afsluttet sag, jf. §§ 11 og 12, og det faktiske antal sager, der i det pågældende finansår er afsluttet af vedkommende nævn.</p>\r\n<p class=\"ParagrafGruppeOverskrift\">\r\n   <span>Fastsættelse og opkrævning af foreløbige fælles standardtakser</span>\r\n</p>\r\n<p class=\"Paragraf\" id=\"id0e4005ef-7059-4c68-a1a5-6abe35eb93e5\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Den fælles standardtakst pr. klagesag ved Styrelsen for Patientklager, Sundhedsvæsenets Disciplinærnævn, Tvangsbehandlingsnævnet og Det Psykiatriske Ankenævn udgør 15.402 kr. (2018-niveau). Taksten PL-reguleres årligt med den alm. pris- og lønreguleringstakst.</p>\r\n<p class=\"Stk2\">\r\n   <span class=\"StkNr\" id=\"id9a01a80e-1e92-4b84-b77d-6c0a290e1df3\">Stk. 2.</span> Den fælles standardtakst pr. klagesag ved Styrelsen for Patientklager og Sundhedsvæsenets Disciplinærnævn vedr. praktiserende tandlæger udgør 17.568 kr. (2018-niveau). Taksten PL-reguleres årligt med den alm. pris- og lønreguleringstakst.</p>\r\n<p class=\"Stk2\">\r\n   <span class=\"StkNr\" id=\"id92269bd6-93f2-467e-85d5-faf54dfde835\">Stk. 3.</span> Den fælles standardtakst pr. ankesag ved Ankenævnet for Patienterstatningen udgør 18.580 kr. (2018-niveau). Taksten PL-reguleres årligt med den alm. pris- og lønreguleringstakst.</p>\r\n<p class=\"Paragraf\" id=\"idc93fb730-c0b4-450e-9a31-30590e2fd239\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Sundheds- og ældreministeren oplyser hvert år senest den 1. juli om den samlede foreløbige betaling for det følgende år til hver enkelt regionsråd og forsikringsselskab. Beløbet beregnes på grundlag af den aftalte takst for samme finansår, jf. § 10, og det forventede antal afsluttede sager i det pågældende finansår.</p>\r\n<p class=\"Stk2\">\r\n   <span class=\"StkNr\" id=\"id803243fc-edd8-4f0a-9a75-67059ece0648\">Stk. 2.</span> Styrelsen for Patientklager opkræver foreløbig betaling fra de enkelte regionsråd og forsikringsselskaber, jf. stk. 1, kvartalsvis forud i kvartalets første måned.</p>\r\n<p class=\"ParagrafGruppeOverskrift\">\r\n   <span>Fastsættelse og opkrævning af endelige fælles standardtakster</span>\r\n</p>\r\n<p class=\"Paragraf\" id=\"idf0ac648d-cf53-472b-a687-33406fe7d641\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Sundheds- og ældreministeren fastsætter efter et finansårs udløb en endelig fælles standardtakst pr. klagesag ved klagesagsbehandlingen hos Styrelsen for Patientklager, Sundhedsvæsenets Disciplinærnævn, Tvangsbehandlingsnævnet og Det Psykiatriske Ankenævn og en endelig fælles standardtakst pr. ankesag ved Ankenævnet for Patienterstatningen under hensyn til de i § 13 nævnte forhold.</p>\r\n<p class=\"Paragraf\" id=\"idc3d64f3b-9f22-40da-90f8-f8ef1ba315a2\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Taksten efter § 14 skal fastsættes under hensyn til følgende forhold:</p>\r\n<p class=\"Liste1\">\r\n   <span class=\"Liste1Nr\" id=\"id4f4a6f35-3fed-4557-a165-e0e4b3a03dbe\">1)</span> Driften af Styrelsen for Patientklager, Sundhedsvæsenets Disciplinærnævn, Ankenævnet for Patienterstatningen og Det Psykiatriske Ankenævn skal have en positiv produktionsudvikling og omkostningsbevidst adfærd.</p>\r\n<p class=\"Liste1\">\r\n   <span class=\"Liste1Nr\" id=\"id37c66c37-1bcc-40fe-acaf-6037b386daa9\">2)</span> Sundheds- og Ældreministeriet indgår resultatkontrakter med Styrelsen for Patientklager om mål og resultatkrav for dens virksomhed.</p>\r\n<p class=\"Liste1\">\r\n   <span class=\"Liste1Nr\" id=\"id036446a7-3bb3-45eb-aae1-068053247678\">3)</span> Styrelsen for Patientklager skal drøfte væsentlige ændringer i serviceniveauet, som har udgiftsmæssige konsekvenser med Sundheds- og Ældreministeriet, inden disse ændringer foretages.</p>\r\n<p class=\"Paragraf\" id=\"id12cb736a-c373-44b7-b75e-4d47eea9862b\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Sundheds- og ældreministeren oplyser hvert år senest den 1. maj hver enkelt regionsråd, kommunalbestyrelse og forsikringsselskab om deres respektive samlede endelige betaling for det forudgående finansår. Betalingen for regionsråd, kommunalbestyrelser og forsikringsselskab beregnes for hver enkelt regionsråd, kommunalbestyrelse og forsikringsselskab efter reglerne i §§ 2 og 5.</p>\r\n<p class=\"Stk2\">\r\n   <span class=\"StkNr\" id=\"id9c501151-14a5-4b07-98da-23e1adf606b7\">Stk. 2.</span> Den endelige afregning af de enkelte regionsråds, kommunalbestyrelsers og forsikringsselskabers samlede betaling for et finansår, jf. stk. 1, medregnes ved opkrævningen fra pågældende regionsråd, kommunalbestyrelse eller forsikringsselskab, jf. § 11, stk. 2, jf. for første kvartal året efter opkrævning og opgørelse.</p>\r\n<p class=\"Paragraf\" id=\"idca6bbb8d-c313-4c5f-ae24-6be79fbfe99a\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Statens betaling af udgifter efter §§ 1 og 4, herunder betaling af takstfinansierede udgifter, sker via en statslig bevilling.</p>\r\n<p class=\"Paragraf\" id=\"ide5cec091-1699-49f8-bc68-3f26688c0623\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Sundheds- og Ældreministeriet afgør i tvivlstilfælde, hvilke sager der indgår i opgørelsen af antal sager, og hvordan de skal fordeles på de enkelte myndigheder.</p>\r\n<p class=\"ParagrafGruppeOverskrift\">\r\n   <span>Bemyndigelse</span>\r\n</p>\r\n<p class=\"Paragraf\" id=\"id73b091f3-704c-4473-8106-9db26550733a\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Sundheds- og ældreministeren bemyndiger Styrelsen for Patientklager til at fastsætte og underrette om foreløbige standardtakster og endelige standardtakster efter §§ 10, 11 og 12 efter Sundheds- og Ældreministeriets godkendelse.</p>\r\n<p class=\"Stk2\">\r\n   <span class=\"StkNr\" id=\"id581723c0-73f9-4b46-8cc8-d38dbdc5c8b9\">Stk. 2.</span> Sundheds- og ældreministeren bemyndiger Styrelsen for Patientklager til at underrette om foreløbig og endelig betaling efter §§ 11 og 14.</p>\r\n<p class=\"ParagrafGruppeOverskrift\">\r\n   <span>Ikrafttræden</span>\r\n</p>\r\n<p class=\"Paragraf\" id=\"id5976fb43-6e8f-4c15-8f5a-f2ae87b06cbf\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Bekendtgørelsen træder i kraft den 1. september 2019, og finder anvendelse på standardtakst og foreløbig betaling fra 1. januar 2018.</p>\r\n<p class=\"Stk2\">\r\n   <span class=\"StkNr\" id=\"id0425e493-c513-460a-acf8-24bc93d0b18a\">Stk. 2.</span> § 4, stk. 1, finder anvendelse på skader forårsaget den 1. juli 2006 eller senere for så vidt angår behandling i det militære forsvar eller redningsberedskabet af værnepligtige og i Kriminalforsorgens fængsler og arresthuse af indsatte.</p>\r\n<p class=\"Stk2\">\r\n   <span class=\"StkNr\" id=\"ide97de46e-5653-414a-a687-20ec240c5e2d\">Stk. 3.</span> Bekendtgørelse nr. 562 af 29. april 2015 om finansiering af Patientombuddet, Sundhedsvæsenets Disciplinærnævn, Ankenævnet for Patienterstatningen og Det Psykiatriske Ankenævn ophæves.</p><div class=\"Givet\" id=\"Givet\"><p class=\"Givet\" align=\"center\">Sundheds- og Ældreministeriet, den 28. august 2019</p><p class=\"Sign1\" align=\"center\">Magnus Heunicke</p><p class=\"Sign2\" align=\"right\">/ Cecilie Salejärvi Pedersen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/08/2019"
        },
        {
            "displayName": "Accession",
            "displayValue": "B20190088905"
        },
        {
            "displayName": "Entydig dokumentidentifikation",
            "displayValue": "CN001034"
        },
        {
            "displayName": "Dato for førstegangsindlæggelse",
            "displayValue": "29/08/2019"
        },
        {
            "displayName": "Dato for indlæggelse",
            "displayValue": "29/08/2019"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "889"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "28/08/2019"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Sundheds- og Ældremin., j. nr. 1804924"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}