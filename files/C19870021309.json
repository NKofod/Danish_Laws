{
    "id": 74191,
    "title": "Cirkulære om retningslinier for skolepatruljers oprettelse og funktion (Til alle amtsråd, kommunalbestyrelser, skolekommissioner, skolenævn, fælleslærerråd, lærerråd og skoleledere uden for København) ",
    "documentTypeId": "140",
    "isSagsforlobPeriodValid": false,
    "shortName": "CIR nr 213 af 10/12/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om retningslinier for skolepatruljers  \r\n\r\n oprettelse og funktion </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til alle amtsråd, kommunalbestyrelser,  \r\n\r\n skolekommissioner, skolenævn, </P>  \r\n\r\n<P CLASS=TITEL-KOMMENTAR ALIGN=CENTER>fælleslærerråd, lærerråd og skoleledere  \r\n\r\n uden for København) </P>  \r\n\r\n<BR>  \r\n\r\n<P>I henhold til folkeskolelovens § 6, stk. 1, indgår færdselslære i  \r\n\r\n undervisningen i grundskolen. I henhold til færdselslovens § 3, stk. 3  \r\n\r\n påhviler det politi og vejmyndigheder efter samråd med skolerne at træffe  \r\n\r\n foranstaltninger til at beskytte børnene mod farerne fra den kørende færdsel  \r\n\r\n på deres vej til og fra skole. </P>  \r\n\r\n<P>Under henvisning hertil fastsætter Undervisningsministeriet efter  \r\n\r\n forhandling med Justitsministeriet herved følgende vejledende retningslinier  \r\n\r\n for skolepatruljers oprettelse og funktion. </P>  \r\n\r\n<P>A. Formål </P>  \r\n\r\n<P>Ved enhver skole, hvor de trafikale forhold nødvendiggør en vis opsigt med  \r\n\r\n eller regulering af elevernes færden, bør der indføres skolepatruljer. </P>  \r\n\r\n<P>Formålet med skolepatruljesystemet er: </P>  \r\n\r\n<UL CLASS=PLAIN-LIST>  \r\n\r\n<LI>1) at gøre skoleelevernes færden i nærheden af skolen så sikker og  \r\n\r\n fornuftig som mulig, </LI>  \r\n\r\n<LI>2) at vænne eleverne til også på alle andre tidspunkter, hvor de færdes  \r\n\r\n på gader og veje, at iagttage den nødvendige forsigtighed samt udvise  \r\n\r\n hensynsfuldhed over for andre. </LI>  \r\n\r\n</UL>  \r\n\r\n<P>Systemet består principielt i, at nogle ældre og dertil egnede elever  \r\n\r\n påtager sig at lede deres kammerater sikkert over hovedfærdselsårerne i  \r\n\r\n nærheden af skolen samt i det hele at sørge for en fornuftig færden i skolens  \r\n\r\n nærhed. </P>  \r\n\r\n<P>Denne ordning forudsætter naturligvis, at de farer, trafikforholdene det  \r\n\r\n pågældende sted frembyder for skolebørnene, i videst muligt omfang er søgt  \r\n\r\n afhjulpet ved etablering af færdselstekniske anlæg, således at  \r\n\r\n skolepatruljens opgave i første række bliver at påse, at børnene på korrekt  \r\n\r\n måde gør brug af disse anlæg. Det bør derfor i alle tilfælde, hvor  \r\n\r\n spørgsmålet om oprettelse af skolepatruljer bliver aktuelt, påses, at  \r\n\r\n mulighederne for - ved etablering af færdselstekniske anlæg - at lette  \r\n\r\n patruljens arbejde og dermed sikre børnenes færden er udnyttet. </P>  \r\n\r\n<P>B. Oprettelse og organisation </P>  \r\n\r\n<P>Såvel den enkelte skole som det stedlige politi kan tage initiativet til  \r\n\r\n oprettelse af en skolepatrulje. Den endelige beslutning herom træffes af  \r\n\r\n skolemyndighederne efter samråd med skolen og vedkommende politimester,  \r\n\r\n ligesom de nærmere retningslinier for systemets praktiske udførelse  \r\n\r\n fastlægges ved forhandling med politiet. </P>  \r\n\r\n<P>Rådet for Større Færdselssikkerhed yder enten gennem sin pædagogiske  \r\n\r\n afdeling eller lokale repræsentanter skolerne rådgivning og teknisk bistand i  \r\n\r\n forbindelse med oprettelse af skolepatruljer. Rådet forhandler det nødvendige  \r\n\r\n udstyr, færdselstavler m.v. og leverer vederlagsfrit fornødent  \r\n\r\n instruktionsmateriale etc, ligesom rådet bl.a. gennem udgivelse af  \r\n\r\n &#187;Trafikanten&#171; opretholder kontakten med samtlige bestående  \r\n\r\n skolepatruljer. </P>  \r\n\r\n<P>Rådet for Større Færdselssikkerhed har udarbejdet en vejledning om  \r\n\r\n retningslinier for skolepatruljers funktion m.v., hvortil henvises. </P>  \r\n\r\n<P>C. Skolepatruljeinstruktøren </P>  \r\n\r\n<P>Som patruljeinstruktør udpeges efter forhandling med lærerrådet en lærer  \r\n\r\n ved skolen. Patruljeinstruktøren bør have et vist forudgående kendskab til de  \r\n\r\n stedlige trafikproblemer og til politiets synspunkt vedrørende disse. </P>  \r\n\r\n<P>Patruljeinstruktøren har til opgave i snævert samarbejde med politiet at  \r\n\r\n fastlægge ordningens daglige funktioner og at medvirke ved instruktionen af  \r\n\r\n SP'erne (jf. afsnit E). </P>  \r\n\r\n<P>Den pågældende instruktør fører tilsyn med SP'ernes daglige arbejde og  \r\n\r\n vedligeholder kontakten med politiet og Rådet for Større Færdselssikkerhed.  \r\n\r\n</P>  \r\n\r\n<P>D. Udvælgelsen af skolepatruljer </P>  \r\n\r\n<P>Elevernes kvalifikationer for skolepatruljearbejdet skal være afgørende  \r\n\r\n for udvælgelsen. Kun undtagelsesvis bør man vælge børn fra lavere klassetrin  \r\n\r\n end sjette skoleår, og af hensyn til kontinuiteten i arbejdet bør patruljen  \r\n\r\n normalt bestå af elever fra to klassetrin. </P>  \r\n\r\n<P>Når udvælgelsen har fundet sted, får hver af de kommende SP'er udleveret  \r\n\r\n en instruktionsbog samt to enslydende &#187;patruljekort&#171;, der  \r\n\r\n indeholder en række regler for arbejdets udførelse, og som skal udfyldes og  \r\n\r\n underskrives af eleven selv. Kortene skal endvidere underskrives af  \r\n\r\n forældrene, idet det er en forudsætning for barnets deltagelse i  \r\n\r\n patruljearbejdet, at forældrene er indforstået hermed. Begge kort afleveres  \r\n\r\n til patruljeinstruktøren, som videregiver det ene til politiet. </P>  \r\n\r\n<P>Patruljeførerne udvælges af instruktøren eller af SP'erne. Deres opgave er  \r\n\r\n bl.a. at virke som kontaktpersoner til patruljeinstruktøren. </P>  \r\n\r\n<P>E. Uddannelse </P>  \r\n\r\n<P>Den første instruktion af hvert hold SP'ere bør foretages af politiet  \r\n\r\n under medvirken af patruljeinstruktøren. Supplerende instruktioner gives i  \r\n\r\n almindelighed af patruljeinstruktøren alene. </P>  \r\n\r\n<P>Når uddannelsen er afsluttet, udleveres der til hver SP et  \r\n\r\n &#187;patruljebevis&#171;, hvoraf fremgår, at politiet har godkendt den  \r\n\r\n pågældende som patruljemedlem. </P>  \r\n\r\n<P>F. Udstyr </P>  \r\n\r\n<P>Det obligatoriske udstyr for enhver SP i funktion omfatter hvidt  \r\n\r\n bandoler/fluorescerende gul vest med reflekterende bandoler samt evt. tillige  \r\n\r\n håndskilt, der skal anvendes af enhver SP, der virker helt eller delvis på  \r\n\r\n kørebanen. I regn eller usigtbart vejr samt i øvrigt, når forholdene taler  \r\n\r\n derfor, kan bæres fluorescerende gult regnslag. </P>  \r\n\r\n<P>Skolen betaler alle udstyrsgenstande. Kun det af Rådet for Større  \r\n\r\n Færdselssikkerhed forhandlede udstyr må benyttes. </P>  \r\n\r\n<P>G. Funktion </P>  \r\n\r\n<P>Skolepatruljen må kun udøve sin myndighed over for skolens elever og har  \r\n\r\n ikke hjemmel til at standse eller på anden måde dirigere den øvrige trafik.  \r\n\r\n</P>  \r\n\r\n<P>Afmærkning af skolepatruljer bestemmes i hvert enkelt tilfælde af politiet  \r\n\r\n efter forhandling med skolen. </P>  \r\n\r\n<P>Nærmere retningslinier for SP's funktion fremgår af den af Rådet for  \r\n\r\n Større Færdselssikkerhed udarbejdede vejledning herom. </P>  \r\n\r\n<P>H. Forsikringsforhold </P>  \r\n\r\n<P>Under udførelse af deres patruljearbejde er SP'erne omfattet af skolens  \r\n\r\n arbejdsskadeforsikring. </P>  \r\n\r\n<P>G. Ikrafttrædelse m.v. </P>  \r\n\r\n<P>Cirkulæret træder i kraft 1. januar 1988. </P>  \r\n\r\n<P>Samtidig ophæves Undervisningsministeriets cirkulære af 29. marts 1965 om  \r\n\r\n skolernes færdselsundervisning, skolepatruljer og cyklistprøver m.v.,  \r\n\r\n cirkulære af 2. november 1971 om ændrede retningslinier for skolepatruljers  \r\n\r\n oprettelse og funktion og cirkulære af 30. april 1985 om ændrede  \r\n\r\n retningslinier for skolepatruljers oprettelse og funktion. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Undervisningsministeriet, den 10.  \r\n\r\n december 1987 </I> </P>  \r\n\r\n<P ALIGN=CENTER>P.D.V. </P>  \r\n\r\n<P ALIGN=CENTER>E.B. </P>  \r\n\r\n<P CLASS=UNDERSKREVET-AF ALIGN=CENTER>KIRSTEN KROGSTRUP </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/01/1988"
        },
        {
            "displayName": "Accession",
            "displayValue": "C19870021309"
        },
        {
            "displayName": "Entydig dokumentidentifikation",
            "displayValue": "CM033395"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "10/08/1999"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "213"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "10/12/1987"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Folkeskoleafdelingen"
        },
        {
            "displayName": "Ressortministeriets journalnummer",
            "displayValue": "Undervisningsmin. j. nr. 09-09-28/87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}