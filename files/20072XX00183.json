{
    "id": 115949,
    "title": "Skriftlig fremsættelse (28. marts 2008) - L 124",
    "documentTypeId": "380",
    "isSagsforlobPeriodValid": true,
    "shortName": "2007/2 SF.L L 124",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (28. marts 2008)</p>\r\n      <p class=\"Fremsaetter\"><span class=\"Bold\">Økonomi- og erhvervsministeren</span> (Bendt Bendtsen):</p>\r\n      <p class=\"Tekst2\">\r\n        <div>Herved tillader jeg mig for Folketinget at fremsætte:</div>\r\n      </p>\r\n      <p class=\"ForslagsTitel\">Forslag til lov om ændring af lov om værdipapirhandel m.v. og forskellige andre love (Åbenhed omkring Fondsrådets og Det Finansielle Virksomhedsråds afgørelser og Finanstilsynets forbrugerrettede tilsyn samt anerkendelse af, at visse pantebreve, som er anmeldt til tinglysning, kan betragtes som pant i fast ejendom)</p>\r\n      <p class=\"ForslagsNummer\">(Lovforslag nr. L 124).</p>\r\n      <p class=\"Tekst2\">\r\n        <div>Formålet med lovforslaget er at indføre en større åbenhed om Fondsrådet, Det Finansielle Virksomhedsråd og Finanstilsynets arbejde, så offentligheden i højere grad får indsigt i, om spillereglerne på de finansielle markeder bliver overholdt.</div>\r\n      </p>\r\n      <p class=\"Tekst2\">\r\n        <div>Finanstilsynet og de finansielle råd er i dag underlagt en skærpet tavshedspligt. Tavshedspligten indebærer, at offentligheden ikke har mulighed for at få aktindsigt i Finanstilsynets og rådenes sager, samt at Finanstilsynet og rådene - med få undtagelser - er forhindret i at offentliggøre navnet på de virksomheder, som afgørelserne retter sig mod.</div>\r\n      </p>\r\n      <p class=\"Tekst2\">\r\n        <div>Lovforslaget indebærer, at alle afgørelser truffet af de finansielle råd fremover som udgangspunkt skal offentliggøres, og at offentliggørelsen skal indeholde navnet på virksomheden. Offentliggørelse af en afgørelse med virksomhedens navn vil dog ikke ske, hvis det kan true virksomhedens fortsatte drift.</div>\r\n      </p>\r\n      <p class=\"Tekst2\">\r\n        <div>Den øgede åbenhed er helt i tråd med udviklingen inden for værdipapirområdet, hvor gennemsigtighed og åbenhed i stigende grad ses som instrumenter til at sikre et velfungerende marked. I takt med at børsnoterede virksomheder bliver pålagt større informationskrav, herunder krav om at offentliggøre intern viden, er det naturligt, at der også bliver større åbenhed om tilsynet med, at virksomhederne på værdipapirområdet overholder reglerne.</div>\r\n      </p>\r\n      <p class=\"Tekst2\">\r\n        <div>Lovforslaget vil ikke fjerne beskyttelsen af fortrolige kundeoplysninger eller oplysninger om finansielle virksomheders interne forhold. Ligeledes vil Finanstilsynets skærpede tavshedspligt blive opretholdt.</div>\r\n      </p>\r\n      <p class=\"Tekst2\">\r\n        <div>Lovforslaget indeholder også nye regler, som styrker åbenheden og retssikkerheden for de virksomheder, hvis sager behandles i rådene. Nye regler vil sikre, at virksomhederne får udkastet til afgørelse i partshøring og mulighed for at få foretræde for rådene. Dette gælder dog ikke i sager af særlig hastende karakter.</div>\r\n      </p>\r\n      <p class=\"Tekst2\">\r\n        <div>På forbrugerområdet øges åbenheden ligeledes med henblik på at sikre en bedre efterlevelse af de forbrugerbeskyttende regler på det finansielle område. Blandt andet vil der med lovændringen kunne gives aktindsigt i Finanstilsynets tilsyn med de forbrugerbeskyttende regler efter de almindelige regler i offentlighedsloven. Desuden skal Finanstilsynet aktivt informere offentligheden om forbrugersager af almen interesse eller af betydning for forståelsen af reglernes anvendelse.</div>\r\n      </p>\r\n      <p class=\"Tekst2\">\r\n        <div>Desuden indfører lovforslaget mulighed for under visse betingelser at anerkende pantebreve i fast ejendom som sikkerhed allerede ved anmeldelsen til tinglysning. Forslaget skal gøre det muligt for institutterne at udstede særligt dækkede obligationer og særligt dækkede realkreditobligationer og udbetale lånene, før pantet er endeligt tinglyst, uden at risikere at skulle stille supplerende sikkerhed. Forslaget imødekommer et ønske fra branchen.</div>\r\n      </p>\r\n      <p class=\"Tekst2\">\r\n        <div>Med disse bemærkninger, og idet jeg i øvrigt henviser til lovforslaget og de bemærkninger, der ledsager det, skal jeg anbefale forslaget til Tingets velvillige behandling.</div>\r\n      </p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Økonomi- og Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2007/2 LF 124",
            "stateLabel": "Vedtaget",
            "references": [
                {
                    "shortName": "2007/2 SF.L L 124",
                    "title": "Skriftlig fremsættelse (28. marts 2008) - L 124",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 115949,
                    "eliUri": "/eli/ft/20072XX00183",
                    "externalLink": ""
                },
                {
                    "shortName": "2007/2 LSF 124",
                    "title": "Forslag til lov om ændring af lov om værdipapirhandel m.v. og forskellige andre love\\n(Åbenhed omkring Fondsrådets og Det Finansielle Virksomhedsråds afgørelser og Finanstilsynets forbrugerrettede tilsyn samt anerkendelse af, at visse pantebreve, som er sendt til tinglysning, kan betragtes som pant i fast ejendom)",
                    "presentationName": "Lovforslag som fremsat",
                    "documentTypeId": 400,
                    "documentId": 115804,
                    "eliUri": "/eli/ft/200722L00124",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20072/lovforslag/l124/index.htm"
                },
                {
                    "shortName": "2007/2 BTL 124",
                    "title": "Betænkning over Forslag til lov om ændring af lov om værdipapirhandel m.v. og forskellige andre love\\n(Åbenhed omkring Fondsrådets og Det Finansielle Virksomhedsråds afgørelser og Finanstilsynets forbrugerrettede tilsyn samt anerkendelse af, at visse pantebreve, som er sendt til tinglysning, kan betragtes som pant i fast ejendom)",
                    "presentationName": "Betænkning  over lovforslag",
                    "documentTypeId": 420,
                    "documentId": 117436,
                    "eliUri": "/eli/ft/200724L00324",
                    "externalLink": ""
                },
                {
                    "shortName": "2007/2 ÆF3 124",
                    "title": "Ændringsforslag til 3. behandling af Forslag til lov om ændring af lov om værdipapirhandel m.v. og forskellige andre love\\n(Åbenhed omkring Fondsrådets og Det Finansielle Virksomhedsråds afgørelser og Finanstilsynets forbrugerrettede tilsyn samt anerkendelse af, at visse pantebreve, som er sendt til tinglysning, kan betragtes som pant i fast ejendom)",
                    "presentationName": "Ændringsforslag til 3. behandling",
                    "documentTypeId": 460,
                    "documentId": 117498,
                    "eliUri": "/eli/ft/200728L00335",
                    "externalLink": ""
                },
                {
                    "shortName": "2007/2 LSV 124",
                    "title": "Forslag til Lov om ændring af lov om værdipapirhandel m.v. og forskellige andre love\\n(Åbenhed omkring Fondsrådets og Det Finansielle Virksomhedsråds afgørelser og Finanstilsynets forbrugerrettede tilsyn samt anerkendelse af, at visse pantebreve, som er sendt til tinglysning, kan betragtes som pant i fast ejendom)",
                    "presentationName": "Lovforslag som vedtaget",
                    "documentTypeId": 410,
                    "documentId": 117549,
                    "eliUri": "/eli/ft/200723L00124",
                    "externalLink": ""
                },
                {
                    "shortName": "LOV nr 515 af 17/06/2008",
                    "title": "Lov om ændring af lov om værdipapirhandel m.v. og forskellige andre love\\n(Åbenhed omkring Fondsrådets og Det Finansielle Virksomhedsråds afgørelser og Finanstilsynets forbrugerrettede tilsyn samt anerkendelse af, at visse pantebreve, som er sendt til tinglysning, kan betragtes som pant i fast ejendom)",
                    "presentationName": "Ændringslov",
                    "documentTypeId": 20,
                    "documentId": 117638,
                    "eliUri": "/eli/lta/2008/515",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "29/03/2008"
        },
        {
            "displayName": "Accession",
            "displayValue": "20072XX00183"
        },
        {
            "displayName": "Entydig dokumentidentifikation",
            "displayValue": "AU003218"
        },
        {
            "displayName": "Dato for førstegangsindlæggelse",
            "displayValue": "29/03/2008"
        },
        {
            "displayName": "Dato for indlæggelse",
            "displayValue": "29/03/2008"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 124"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}