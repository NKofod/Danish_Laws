{
    "id": 62605,
    "title": "Statsskattedirektoratets cirkulære vedrørende den skattemæssige behandling af vindmøller (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 18365 af 27/03/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Statsskattedirektoratets cirkulære vedrørende  \r\n\r\n den skattemæssige behandling af vindmøller (* 1) </H1>  \r\n\r\n<P></P>  \r\n\r\n<BR>  \r\n\r\n<P>Disse regler gælder både, hvor ejeren aftager strøm direkte fra møllen, og  \r\n\r\n hvor strømmen aftages via elforsyningsnettet. </P>  \r\n\r\n<P CLASS=PUNKT> <B>1.</B>  Enkeltejet vindmølle </P>  \r\n\r\n<P>1.1.  Ejeren har kun privat strømforbrug på det forbrugssted, der er ti  \r\n\r\n</P>  \r\n\r\n<P> vindmøllen. </P>  \r\n\r\n<P>1.1.1. Producerer møllen ikke væsentligt mere strøm, end ejeren forbruger,  \r\n\r\n holdes indtægter og udgifter, herunder afskrivning uden for  \r\n\r\n indkomstopgørelsen. En eventuel uvæsentlig nettoudbetaling fra elværket anses  \r\n\r\n at reducere ikke fradragsberettigde udgifter og er dermed skattefri. </P>  \r\n\r\n<P>Overstiger betalingen (inklusive tilskud efter § 11 b i lov nr. 50 af 8.  \r\n\r\n februar 1984 om afgift af elektricitet) fra elværket for solgt strøm  \r\n\r\n væsentligt værdien af ejerens eget strømforbrug, anses strømproduktionen for  \r\n\r\n erhvervsmæssig. Produktionen er normalt erhvervsmæssig, når nettoudbetalingen  \r\n\r\n fra elværket udgør mere end 10 pct. af værdien af ejerens eget strømforbrug,  \r\n\r\n beregnet på grundlag af prisen ved køb hos elværket. Faste udgifter til  \r\n\r\n elværket medregnes også ved opgørelsen af værdien af eget strømforbrug.  \r\n\r\n Mindre overskridelser af grænsen på 10 pct. for en enkelt afregningsperiode  \r\n\r\n medfører ikke, at produktionen anses for erhvervsmæssig, hvis  \r\n\r\n overskudsproduktionen over en længere periode er mindre end de nævnte 10 pct.  \r\n\r\n</P>  \r\n\r\n<P>1.1.2. Producerer møllen væsentligt mere strøm, end ejeren forbruger,  \r\n\r\n indtægtsføres betalingen (inklusive det i punkt 1.1.1. nævnte tilskud) for  \r\n\r\n solgt strøm med fradrag af udgiften til ejerens eget forbrug. </P>  \r\n\r\n<P>Ved opgørelsen af møllens skattepligtige overskud kan der foretages  \r\n\r\n afskrivning på møllen, og driftsomkostninger kan fradrages. </P>  \r\n\r\n<P>Møllen kan afskrives efter afskrivningslovens afsnit II. Den  \r\n\r\n erhvervsmæssige andel beregnes således: </P>  \r\n\r\n<P> samlet produktion i kWh - privat forbrug i kWh samlet produktion i kWh  \r\n\r\n</P>  \r\n\r\n<P>Driftsomkostninger fradrages i samme omfang. </P>  \r\n\r\n<P>Tilskud til anskaffelse af en vindmølle efter lov nr. 2 af 2. januar 1981  \r\n\r\n skal fragå i afskrivningsgrundlaget. </P>  \r\n\r\n<P>1.1.2.1. Ejeren kan vælge at lade vindmøllen indgå i en virksomhed, der  \r\n\r\n beskattes efter virksomhedsskatteloven. </P>  \r\n\r\n<P>Indgår møllen i virksomhedsordningen medregnes den som et fuldt  \r\n\r\n erhvervsmæssigt aktiv ved opgørelsen af indskudskontoen og afkastgrundlaget  \r\n\r\n efter virksomhedsskattelovens §§ 3 og 8. </P>  \r\n\r\n<P>Afskrivning foretages efter afskrivningslovens afsnit II på møllens fulde  \r\n\r\n pristalsregulerede anskaffelsessum på en konto for sig. Der skal ikke ske en  \r\n\r\n fordeling af afskrivningerne efter afskrivningslovens § 8, men hele  \r\n\r\n afskrivningen fratrækkes i virksomhedens indkomst. Fortjeneste og tab ved  \r\n\r\n afhændelse af vindmøllen opgøres og beskattes i afståelsesåret efter  \r\n\r\n afskrivningslovens § 9. </P>  \r\n\r\n<P>Driftsomkostninger fratrækkes fuldt ud i virksomhedens indkomst og  \r\n\r\n nettoindtægter ved salg af strøm indtægtsføres. </P>  \r\n\r\n<P>Et beløb svarende til værdien af det private strømforbrug medregnes ved  \r\n\r\n opgørelsen af virksomhedens overskud. Beløbet anses for overført fra  \r\n\r\n virksomheden til ejeren i hæverækkefølgen. </P>  \r\n\r\n<P>Værdien af det private strømforbrug udgør den del af de samlede  \r\n\r\n afskrivninger, driftsomkostninger og renteudgifter vedr. vindmøllen, der  \r\n\r\n svarer til den private andel i møllens benyttelse (kWh). Ved beregningen  \r\n\r\n anvendes de faktisk foretagne afskrivninger og de faktiske driftsudgifter.  \r\n\r\n Renteudgiften beregnes som afkastsatsen gange vindmøllens afskrivningssaldo  \r\n\r\n ved udgangen af det forudgående indkomstår. </P>  \r\n\r\n<P>1.2. Ejeren har såvel privat som erhvervsmæssigt strømforbrug på det </P>  \r\n\r\n<P> forbrugssted, der er tilmeldt vindmøllen. </P>  \r\n\r\n<P>1.2.1. Sælges der ikke mere strøm end angivet i punkt 1.1.1., skal  \r\n\r\n betalingen for solgt strøm ikke indtægtsføres. </P>  \r\n\r\n<P>Momsregistrerede virksomheder får refunderet elafgiften af det  \r\n\r\n erhvervsmæssige forbrug, dog med regulering for modtaget tilskud. Derfor skal  \r\n\r\n der ved opgørelsen af, om 10 pct.-grænsen er overskredet, alene medregnes  \r\n\r\n tilskud, der overstiger den elafgift, som er betalt af det erhvervsmæssige  \r\n\r\n forbrug. </P>  \r\n\r\n<P>Der kan afskrives efter afskrivningslovens afsnit II med en andel, som  \r\n\r\n svarer til forholdet mellem det erhvervsmæssige kWh-forbrug af strøm og det  \r\n\r\n samlede kWh-forbrug. Driftsudgifter kan fradrages i samme forhold. </P>  \r\n\r\n<P>Køb af strøm er kun fradragsberettiget i det omfang, udgiften til køb af  \r\n\r\n strøm overstiger indtægten ved salg af strøm. I disse tilfælde kan der  \r\n\r\n fradrages så stor en del af nettoudgiften, som svarer til forholdet mellem  \r\n\r\n det erhvervsmæssige og det samlede forbrug i kWh. </P>  \r\n\r\n<P>Såfremt indtægten ved salg af strøm ikke overstiger udgiften til det  \r\n\r\n private strømforbrug, kan ejeren vælge at anse vindmøllen for fuldt ud  \r\n\r\n privat. Der kan da ikke foretages fradrag for afskrivninger og  \r\n\r\n driftsomkostninger. Bruttoudgiften til køb af strøm er fradragsberettiget med  \r\n\r\n et beløb, svarende til forholdet mellem det erhvervsmæssige og det samlede  \r\n\r\n forbrug i kWh. </P>  \r\n\r\n<P>1.2.1.1. Indgår vindmøllen i en virksomhed, der beskattes efter  \r\n\r\n virksomhedsskatteloven, anvendes reglerne i punkt 1.1.2.1. Nettoudgifter til  \r\n\r\n køb af strøm kan fradrages i virksomhedens indkomst med den del af udgiften,  \r\n\r\n der svarer til forholdet mellem det erhvervsmæssige og det samlede forbrug i  \r\n\r\n kWh. </P>  \r\n\r\n<P>1.2.1.2. Vælger ejeren at holde vindmøllen uden for virksomheden, der i  \r\n\r\n øvrigt beskattes efter virksomhedsskatteloven, kan ejeren få godtgjort  \r\n\r\n udgifterne ved, at virksomheden betaler en beregnet &#187;leje&#171;, der  \r\n\r\n svarer til den del af driftsomkostninger og afskrivning, der kan henføres til  \r\n\r\n det erhvervsmæssige forbrug i virksomheden. Den beregnede &#187;leje&#171;,  \r\n\r\n som virksomheden betaler til den skattepligtige, fragår i virksomhedens  \r\n\r\n resultat og medregnes i ejerens personlige indkomst. &#187;Lejen&#171;  \r\n\r\n betragtes ikke som overførsel af overskud, men som en driftsomkostning for  \r\n\r\n virksomheden, der er afholdt af ejeren. </P>  \r\n\r\n<P>Ejeren kan fratrække driftsomkostninger og afskrivninger, svarende til den  \r\n\r\n erhvervsmæssige anvendelse, i sin personlige indkomst. </P>  \r\n\r\n<P>1.2.2. Producerer møllen væsentligt mere strøm, end ejeren forbruger såvel  \r\n\r\n erhvervsmøæssigt som privat, anvendes reglerne i punkt 1.1.2. </P>  \r\n\r\n<P>Udgiften til ejerens privatforbrug skal således modregnes ved opgørelsen  \r\n\r\n af møllens skattepligtige overskud. </P>  \r\n\r\n<P>Den erhvervsmæssige anvendelse beregnes på grundlag af samlet produktion  \r\n\r\n og privatforbrug i kWh. </P>  \r\n\r\n<P>1.2.2.1. Indgår vindmøllen i en selvstændig virksomhed, der beskattes  \r\n\r\n efter virksomhedsskatteloven, anvendes reglerne i punkt 1.1.2.1. </P>  \r\n\r\n<P>1.2.2.2. Vælger ejeren at holde vindmøllen uden for virksomheden, der i  \r\n\r\n øvrigt beskattes efter virksomhedsskatteloven, anvendes reglerne i punkt  \r\n\r\n 1.2.1.2. </P>  \r\n\r\n<P>1.3.  Ejeren har alene erhvervsmæssigt strømforbrug på det forbrugssted  \r\n\r\n</P>  \r\n\r\n<P> der er tilmeldt vindmøllen. </P>  \r\n\r\n<P>Vindmøllen anses for udelukkende erhvervsmæssig. </P>  \r\n\r\n<P>Eventuel nettoudbetaling fra elværket skal indtægtsføres. </P>  \r\n\r\n<P>Der kan afskrives på anskaffelsesudgifterne efter afskrivningslovens  \r\n\r\n afsnit I. </P>  \r\n\r\n<P>Udgifter til køb af strøm er fradragsberettigede. </P>  \r\n\r\n<P>2. Fællesejet vindmølle. </P>  \r\n\r\n<P>Ejes vindmøllen af flere personer i forening, f.eks. et interessentskab,  \r\n\r\n gælder de under punkt 1 anførte regler tilsvarende. </P>  \r\n\r\n<P>Afgørelsen af, om der foreligger erhvervsmæssig virksomhed, skal foretages  \r\n\r\n for hver ejer for sig. </P>  \r\n\r\n<P>Det afgørende er således, om den enkelte ejers andel af salget af strøm  \r\n\r\n overstiger hans forbrug med 10 pct., jf. punkt 1.1.1. </P>  \r\n\r\n<P>Anses vindmøllen for erhvervsmæssig, skal ejeren anvende reglerne i punkt  \r\n\r\n 1.1.2. </P>  \r\n\r\n<P>Anvender en ejer også strøm i sit erhverv, benyttes reglerne i punkt 1.2.  \r\n\r\n tilsvarende. </P>  \r\n\r\n<P>3. Ejeren bor uden for forsyningsområdet. </P>  \r\n\r\n<P>De foran anførte regler gælder for vindmølleejere, der bor inden for  \r\n\r\n forsyningsområdet for det elselskab, der aftager strømmen, eller i samme  \r\n\r\n kommune hvori vindmøllen etableres, eller inden for en afstand af 10 km fra  \r\n\r\n vindmøllen. Opfylder ejeren ikke et af de nævnte bopælskrav er ejeren ikke  \r\n\r\n omfattet af cirkulærets regler, og vindmølledriften behandles da efter de  \r\n\r\n almindelige regler for opgørelse af overskud ved erhvervsmæssig virksomhed.  \r\n\r\n</P>  \r\n\r\n<P>4. Selskabsejet vindmølle. </P>  \r\n\r\n<P>Ejes vindmøllen af et selskab, en forening m.v., omfattes  \r\n\r\n vindmøllevirksomheden af selskabsskattelovens bestemmelser. </P>  \r\n\r\n<P>Udbetaling til aktionærer, andelshavere m.v. skal beskattes som udbytte.  \r\n\r\n</P>  \r\n\r\n<P>Opmærksomheden henledes på, at selskabsejede vindmøller kan være undtaget  \r\n\r\n fra skattepligt efter selskabsskattelovens § 3, stk. 1, nr. 4. </P>  \r\n\r\n<P>5. Ikrafttræden m.v. </P>  \r\n\r\n<P>Cirkulæret har virkning fra indkomståret 1987. SD-cirkulærerene 1985-15 og  \r\n\r\n 1986-33 ophæves fra samme tidspunkt. </P>  \r\n\r\n<P>Hans Westerberg </P>  \r\n\r\n<P>/Marianne Mandahl </P>  \r\n\r\n</DIV>",
    "isHistorical": true,
    "editorialNotes": [
        "(* 1) SD-cir 11-1987"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19871836509"
        },
        {
            "displayName": "Entydig dokumentidentifikation",
            "displayValue": "CM021614"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18365"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "27/03/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Ligningsmyndighederne"
        },
        {
            "displayName": "Ressortministeriets journalnummer",
            "displayValue": "370-431-2086 AFDELING: Forespørgsel KONTOR: 2. kontor"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}