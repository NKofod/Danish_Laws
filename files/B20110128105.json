{
    "id": 139735,
    "title": "Bekendtgørelse om tilskud og revision m.v. ved universiteterne",
    "documentTypeId": "60",
    "isSagsforlobPeriodValid": true,
    "shortName": "BEK nr 1281 af 15/12/2011",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Tilskud til universitetet</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Tilskudsbetingelser</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Kompensation af ikke-fradragsberettiget købsmoms (moms)</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Årsrapport</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Revision</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap6\">Kapitel 6</a>\r\n      </td>\r\n      <td class=\"IndholdsfortegnelseTekst\">Andre bestemmelser</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om tilskud og revision m.v. ved universiteterne</p>\r\n<p class=\"Indledning2\">I medfør af § 19, stk. 7 og 8 og § 28, stk. 6, i lov om universiteter (universitetsloven), jf. lovbekendtgørelse nr. 695 af 22. juni 2011 og efter forhandling med Finansministeriet fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Tilskud til universitetet</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Universiteterne er omfattet af budgetvejledningens regler for statsfinansierede selvejende institutioner, jf. bevillingstypen statsfinansieret selvejende institution.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Der ydes tilskud efter universitetsloven enten som aktivitetsbestemte tilskud eller som faste tilskud. Rammerne for tilskuddene fastsættes på de årlige finanslove i henhold til finanslovens § 19.2. Forskning og universitetsuddannelser.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> De aktivitetsbestemte tilskud beregnes endeligt ved årets afslutning på grundlag af den opgjorte aktivitet.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Udenlandske studerende på heltidsuddannelser (bachelor- og kandidatuddannelser) og deltidsuddannelser kan kun udløse aktivitetsbestemte tilskud efter § 2, stk. 2, og dermed indgå i beregningen efter §§ 5 og 6, hvis de</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk3_Num1\">1)</span> er meddelt tidsubegrænset opholdstilladelse eller tidsbegrænset opholdstilladelse med mulighed for varigt ophold i Danmark,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk3_Num2\">2)</span> er udvekslet med danske studerende efter aftale indgået i henhold til bekendtgørelse om universiteters internationale uddannelsesaktiviteter mellem universitetet og et eller flere universiteter i udlandet eller er på studieophold ved et dansk universitet formidlet via Fulbright, Denmark’s International Study Program (DIS) eller Rotary Ambassadorial Scholarships,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk3_Num3\">3)</span> efter EU-retten, herunder EØS-aftalen, eller internationale aftaler, herunder kulturaftaler, som Danmark har indgået, har krav på ligestilling med danske statsborgere,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk3_Num4\">4)</span> har opholdstilladelse i medfør af udlændingelovens § 9 c som medfølgende barn til en udlænding, der har opholdstilladelse på grundlag af beskæftigelse m.v., jf. udlændingelovens § 9 a, eller</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk3_Num5\">5)</span> gennemfører dele af en Erasmus Mundus-kandidatuddannelse i Danmark og er omfattet af nr. 3, jf. § 4, stk. 6.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> For udenlandske studerende der ikke er omfattet af stk. 3, skal universitetet opkræve fuld deltagerbetaling efter § 3. Universitetet fastsætter regler for deltagerbetalingen.</p>\r\n<p class=\"Stk2\">\r\n   <span class=\"StkNr\" id=\"Par2_Stk5\">Stk. 5.</span> Ændres den studerendes forhold i løbet af et semester således, at den studerende bliver tilskudsudløsende efter §§ 2 og/eller 3, vil deltagerbetalingen først falde bort fra det kommende semester. Det påhviler den studerende at dokumentere ændrede forhold overfor universitetet.</p>\r\n<p class=\"Stk2\">\r\n   <span class=\"StkNr\" id=\"Par2_Stk6\">Stk. 6.</span> Ændres den studerendes forhold i løbet af et semester således, at den studerende ikke længere er tilskudsudløsende efter §§ 2 og/eller 3, skal der betales deltagerbetaling efter § 3 fra det kommende semester.</p>\r\n<p class=\"Stk2\">\r\n   <span class=\"StkNr\" id=\"Par2_Stk7\">Stk. 7.</span> En udenlandsk studerende, der er blevet optaget på en universitetsuddannelse på baggrund af stk. 3, nr. 4, vil stadig udløse aktivitetsbestemte tilskud til færdiggørelsen af den pågældende universitetsuddannelse, selvom den studerendes forælders opholdstilladelse efter udlændingelovens § 9 c skulle bortfalde.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Universitetet skal i henhold til universitetsloven opkræve fuld deltagerbetaling for deltagelse i undervisning og i prøver og anden bedømmelse, der indgår i eksamen, under heltids- og deltidsuddannelse i det omfang, der ikke er ydet tilskud efter § 2 eller givet hel- eller delvis friplads til aktiviteten i henhold til bekendtgørelse om friplads med stipendium som støtte til leveomkostninger ved universiteterne (friplads- og stipendiebekendtgørelsen).</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Universitetet fastsætter deltagerbetalingen i henhold til universitetslovens § 26.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Det danske universitet sikrer, at eventuel deltagerbetaling ved gennemførelse af uddannelsesdele på Erasmus Mundus-kandidatuddannelse eller en hel uddannelse i udlandet med et eller flere samarbejdsuniversiteter, ikke overstiger størrelsen af det danske udlandsstipendium, jf. reglerne i SU-loven. Dette gælder alene for danske statsborgere og andre, der skal ligestilles med danske statsborgere, og som er optaget ved det danske universitet.</p>\r\n<p class=\"Stk2\">\r\n   <span class=\"StkNr\" id=\"Par3_Stk4\">Stk. 4.</span> Der kan ikke opkræves deltagerbetaling for obligatoriske forløb i udlandet.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Universitetet kan i samarbejde med et eller flere udenlandske universiteter udbyde hele eller dele af (frivillige eller obligatoriske forløb) godkendte uddannelser i udlandet alene eller med et eller flere samarbejdsuniversiteter, jf. § 2 i bekendtgørelse om universiteternes internationale uddannelsesforløb. Der ydes aktivitetsbestemte uddannelsestilskud efter § 2 i denne bekendtgørelse for den del af uddannelsen, der foregår i Danmark.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Tilskud til universitetets udbud af hele eller dele af (frivillige eller obligatoriske forløb) godkendte uddannelser i udlandet ydes ud fra takster på de årlige finanslove og antal årsstuderende for den del af uddannelsen, der gennemføres i Danmark.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Universitetets aftaler om udbud af hele eller dele af uddannelser i udlandet i samarbejde med et udenlandsk universitet samt bilaterale eller multilaterale udvekslingsaftaler skal udarbejdes i henhold til bekendtgørelse om universiteternes internationale uddannelsesforløb.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> I de tilfælde, hvor der er krav om gensidig udveksling, udløser de studerende optaget på det udenlandske universitet aktivitetsbestemte uddannelsestilskud efter § 2 for den del af uddannelsen, der gennemføres i Danmark, hvis de er udvekslet med studerende optaget på det danske universitet efter aftale mellem det danske universitet og de udenlandske studerendes hjemuniversitet.</p>\r\n<p class=\"Stk2\">\r\n   <span class=\"StkNr\" id=\"Par4_Stk5\">Stk. 5.</span> Universitetet skal tilrettelægge sit samlede udbud af dele af godkendte uddannelser (frivillige og obligatoriske forløb) i udlandet, jf. stk. 2, og bilaterale eller multilaterale udvekslingsaftaler, jf. § 2, stk. 3, nr. 2, således, at der er gensidighed og økonomisk balance i udvekslingen med de udenlandske universiteter. Gensidigheden og den økonomiske balance vurderes over en årrække og for den samlede universitetssektor under ét.</p>\r\n<p class=\"Stk2\">\r\n   <span class=\"StkNr\" id=\"Par4_Stk6\">Stk. 6.</span> I henhold til universitetsloven kan universitetet i samarbejde med et eller flere udenlandske universiteter udbyde uddannelser som led i EU-studieprogrammer om Erasmus Mundus-kandidatuddannelser. Der ydes aktivitetsbestemte uddannelsestilskud efter § 2 for den del af uddannelsen, der foregår i Danmark og er omfattet af EU-retten, herunder EØS-aftalen, jf. § 2, stk. 3, nr. 3. For udenlandske studerende på Erasmus Mundus-kandidatuddannelser der ikke er omfattet af § 2, stk. 3, nr. 3, skal universitetet opkræve fuld deltagerbetaling efter § 3.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Tilskud efter § 2, stk. 2, beregnes foreløbigt på grundlag af reglerne i stk. 3 og udbetales månedsvis forud med 1/12 af det årlige tilskud.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Foreløbigt beregnede tilskud fastsættes endeligt på grundlag af universitetets indberetning og reguleres efter § 6. Indberetningsperiode, indberetningsfrist og optællingsprincipper m.v. fastsættes nærmere af Styrelsen for Universiteter og Internationaliserings myndighedskrav til de studieadministrative systemer.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Tilskud efter stk. 1 beregnes foreløbigt forud for et finansår på grundlag af Styrelsen for Universiteter og Internationaliserings prognose for antal årsstuderende i det pågældende finansår, jf. dog stk. 4. Styrelsen for Universiteter og Internationalisering baserer prognosen på universitetets indberetninger i årene forud for det år, prognosen vedrører.</p>\r\n<p class=\"Stk2\">\r\n   <span class=\"StkNr\" id=\"Par5_Stk4\">Stk. 4.</span> Hvis grundlaget for prognosen ændres væsentligt, og det foreløbigt beregnede tilskud derfor vil afvige væsentligt fra det endelige tilskud, jf. stk. 2, kan Styrelsen for Universiteter og Internationalisering regulere sin prognose på grundlag af et konkret skøn over det forventede antal årsstuderende og ændre den foreløbige beregning. Eventuelle udbetalte tilskudsrater reguleres på grundlag af den nye beregning, idet reglerne i § 6 finder tilsvarende anvendelse.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Hvis det endelige tilskud, jf. § 5, stk. 2, er større end det foreløbigt beregnede tilskud, udbetales differencen til universitetet ved den følgende tilskudsudbetaling.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Hvis det endelige tilskud, jf. § 5, stk. 2, er mindre end det foreløbigt beregnede tilskud, reguleres differencen ved modregning i de resterende tilskudsrater i det finansår, tilskuddet vedrører. Modregningen foretages i de efterfølgende tilskudsanvisninger, herunder eventuelt i andre tilskud i finansåret fra Styrelsen for Universiteter og Internationalisering. Om nødvendigt modregnes desuden i den første tilskudsudbetaling for det følgende finansår. Overstiger differencen det således modregnede, skal universitetet tilbagebetale det overskydende beløb inden udgangen af supplementsperioden for det finansår, tilbagebetalingen vedrører.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Hvor regulering af tilskud følger stk. 1 og 2, ydes og opkræves der ikke renter.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Tilskud efter § 2, stk. 2, fastsættes på de årlige finanslove og udbetales månedsvis forud med 1/12 af det årlige tilskud.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Tilskudsbetingelser</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Retten til tilskud efter universitetsloven er betinget af, at universitetet</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num1\">1)</span> følger universitetsloven og regler udstedt i henhold hertil,</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num2\">2)</span> opgør og indberetter antallet af årsstuderende efter de regler, der fastsættes af ministeriet,</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num3\">3)</span> følger reglerne om regnskabets førelse og aflæggelse jf. § 10,</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num4\">4)</span> udarbejder og følger en regnskabsinstruks, jf. § 12,</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num5\">5)</span> for så vidt angår tilskud til andre opgaver, der varetages af universitetet, varetager opgaverne i overensstemmelse med de vilkår, der er fastsat for tilskuddet og</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num6\">6)</span> for så vidt angår tilskud til deltidsuddannelse, følger betingelserne og reglerne i bekendtgørelse om deltidsuddannelse.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Hvis universitetet ikke overholder betingelserne for tilskud, kan Styrelsen for Universiteter og Internationalisering tilbageholde tilskud helt eller delvis, lade tilskud bortfalde helt eller delvis, foretage modregning i kommende tilskudsbetaling eller kræve tilskud eller lån tilbagebetalt.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Kompensation af ikke-fradragsberettiget købsmoms (moms)</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Styrelsen for Universiteter og Internationalisering afregner kvartalsvis og efter behørig dokumentation for udgifter til betaling af afgifter i henhold til momsloven, som efter momsloven ikke kan fradrages ved en virksomheds opgørelse af afgiftstilsvaret (ikke-fradragsberettiget købsmoms), og som universitetet afholder ved køb af varer og tjenesteydelser. Indberetningsfrist m.v. fastsættes af Styrelsen for Universiteter og Internationalisering.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Tilskud til moms efter stk. 1 beregnes foreløbigt forud for et finansår på baggrund af Styrelsen for Universiteter og Internationaliserings prognose for universitetets momsudgift og udbetales månedsvis forud med 1/12 af den årlige udgift.</p>\r\n<p class=\"TekstGenerel\">Styrelsen for Universiteter og Internationalisering baserer prognosen på universitetets moms i året forud for det år, prognosen vedrører.</p>\r\n<p class=\"Stk2\">\r\n   <span class=\"StkNr\" id=\"Par9_Stk3\">Stk. 3.</span> Hvis grundlaget for prognosen ændres væsentligt, og den foreløbigt beregnede moms derfor vil afvige væsentligt fra den endelige moms, kan Styrelsen for Universiteter og Internationalisering regulere sin prognose. Eventuelt udbetalt tilskud til moms reguleres på grundlag af den nye beregning, idet reglerne i stk. 4 og stk. 5 finder tilsvarende anvendelse.</p>\r\n<p class=\"Stk2\">\r\n   <span class=\"StkNr\" id=\"Par9_Stk4\">Stk. 4.</span> Hvis den endelige moms for kvartalet er større end det udbetalte tilskud efter stk. 2, udbetales differencen til universitetet ved den følgende tilskudsudbetaling.</p>\r\n<p class=\"Stk2\">\r\n   <span class=\"StkNr\" id=\"Par9_Stk5\">Stk. 5.</span> Hvis den endelige moms for kvartalet er mindre end det udbetalte tilskud efter stk. 2, reguleres differencen ved modregning i de resterende tilskud i det finansår, kompensationen vedrører. Om nødvendigt modregnes desuden i tilskudsudbetaling i det følgende finansår. Overstiger differencen det således modregnede, skal universitetet tilbagebetale det overskydende beløb inden udgangen af supplementsperioden for det finansår, tilbagebetalingen vedrører.</p>\r\n<p class=\"Stk2\">\r\n   <span class=\"StkNr\" id=\"Par9_Stk6\">Stk. 6.</span> Hvor regulering følger af stk. 4 og stk. 5 ydes og opkræves ikke renter.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Årsrapport</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Universitetet er omfattet af lov om statens regnskabsvæsen m.v., statsregnskabsbekendtgørelsen og Finansministeriets Økonomisk Administrative Vejledning.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Universitetet opstiller og aflægger årsrapport i henhold til lov om statens regnskabsvæsen m.v. og Finansministeriets Økonomisk Administrative Vejledning med følgende krav til supplerende bilag til regnskabet:</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk2_Num1\">1)</span> Anlægsoversigt.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk2_Num2\">2)</span> Oplysninger om samlede indestående for legater og lign., hvor universitetet varetager sekretariatsfunktion for disse.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk2_Num3\">3)</span> Oversigt over universitetets omkostninger til studenterpolitiske aktiviteter og andre studenteraktiviteter.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk2_Num4\">4)</span> Oversigt over hoved- og nøgletal.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk2_Num5\">5)</span> Oplysninger om forbruget fordelt på følgende hovedformål: Uddannelse, forskning, myndighedsopgaver og øvrige formål, herunder biblioteker, museer, samlinger og haver m.v.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk2_Num6\">6)</span> Oplysninger om indskudte midler i fonde, hvis hovedformål er at etablere universitetsnære boliger, i henhold til § 10, stk. 2, i lov om offentlige forskningsinstitutioners kommercielle aktiviteter og samarbejde med fonde.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk2_Num7\">7)</span> Oplysninger om omkostninger afholdt til administration af fonde og foreninger, herunder erhvervsdrivende fonde og foreninger, i henhold til § 11, stk. 1, i lov om offentlige forskningsinstitutioners kommercielle aktiviteter og samarbejde med fonde.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk2_Num8\">8)</span> Oplysninger om institutionens indskud og erhvervelse af aktier i selskaber, herunder efter § 4, stk. 1, og § 4 a, stk. 1, i lov om offentlige forskningsinstitutioners kommercielle aktiviteter og samarbejde med fonde i regnskabsåret og akkumuleret.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk2_Num9\">9)</span> Oplysninger om institutionens indtægter og omkostninger i relation til de i nr. 8) nævnte selskaber.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk2_Num10\">10)</span> Oplysninger om forbruget af midler til fripladser og stipendier fordelt på henholdsvis antal årsstuderende inden for de forskellige taxameterindplaceringer og omfanget af udbetalte stipendier.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk2_Num11\">11)</span> Oplysninger om aktiviteter ved universitetets udbud af uddannelser i udlandet, jf. § 3 a i universitetsloven.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk2_Num12\">12)</span> Oplysninger om tilskudsfinansieret forskningsvirksomhed, andre tilskudsfinansierede aktiviteter, indtægtsdækket virksomhed og retsmedicinske undersøgelser.</p>\r\n<p class=\"Stk2\">\r\n   <span class=\"StkNr\" id=\"Par10_Stk3\">Stk. 3.</span> Målrapporteringen følger det i udviklingskontrakten aftalte.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Revision</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Universitetets årsrapport revideres af rigsrevisor i henhold til lov om revisionen af statens regnskaber m.m.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> I medfør af § 9 i lov om revisionen af statens regnskaber m.m. kan rigsrevisor med ministeren for forskning, innovation og videregående uddannelser aftale, at revisionsopgaver i henhold til stk. 1 varetages i et nærmere fastlagt samarbejde mellem rigsrevisor og en institutionsrevisor. Institutionsrevisor udpeges af universitetets bestyrelse og skal være statsautoriseret revisor. Medmindre andet fremgår af aftalen, vil universitetets oplysninger til brug ved beregning af statstilskud være omfattet af institutionsrevisors påtegning eller erklæring om regnskabet.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Rigsrevisionen og Styrelsen for Universiteter og Internationalisering skal underrettes om antagelse og afskedigelse af institutionsrevisor, samt om årsagen til revisorskift.</p>\r\n<p class=\"Stk2\">\r\n   <span class=\"StkNr\" id=\"Par11_Stk4\">Stk. 4.</span> Institutionsrevisor, jf. stk. 2, reviderer og påtegner universitetets årsrapport. Institutionsrevisor udarbejder løbende revisionsprotokollat om den udførte revision.</p>\r\n<p class=\"Stk2\">\r\n   <span class=\"StkNr\" id=\"Par11_Stk5\">Stk. 5.</span> Årsrapporten skal underskrives af bestyrelsen og rektor.</p>\r\n<p class=\"Stk2\">\r\n   <span class=\"StkNr\" id=\"Par11_Stk6\">Stk. 6.</span> En af bestyrelsen og rektor underskrevet og påtegnet årsrapport indsendes til henholdsvis Styrelsen for Universiteter og Internationalisering og Rigsrevisionen senest den 30. april i året efter regnskabsåret. Endvidere fremsendes genpart af revisionsprotokollat vedrørende årsrapporten til Styrelsen for Universiteter og Internationalisering og Rigsrevisionen.</p>\r\n<p class=\"Kapitel\" id=\"K6\">\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Andre bestemmelser</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Universitetet udarbejder en regnskabsinstruks i overensstemmelse med Økonomistyrelsens vejledning om regnskabsinstrukser.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Universitetet skal anvende Statens Lønsystem (SLS) og Statens Koncernbetalinger for selvejende institutioner under staten (SKB).</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Bekendtgørelsen træder i kraft den 1. januar 2012 og har virkning fra og med regnskabsåret 2012.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Bekendtgørelse nr. 1373 af 10. december 2007 om tilskud og regnskab m.v. ved universiteterne ophæves.</p><div class=\"Givet\" id=\"Givet\"><p class=\"Givet\" align=\"center\">Styrelsen for Universiteter og Internationalisering, den 15. december 2011</p><p class=\"Sign1\" align=\"center\">Jens Peter Jacobsen</p><p class=\"Sign2\" align=\"right\">/ Kirsten Mathiasen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "popularTitle": "Tilskuds- og revisionsbekendtgørelsen",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/12/2011"
        },
        {
            "displayName": "Accession",
            "displayValue": "B20110128105"
        },
        {
            "displayName": "Entydig dokumentidentifikation",
            "displayValue": "BR000020"
        },
        {
            "displayName": "Dato for førstegangsindlæggelse",
            "displayValue": "22/12/2011"
        },
        {
            "displayName": "Dato for indlæggelse",
            "displayValue": "22/12/2011"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1281"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "15/12/2011"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Ministeriet for Forskning, Innovation og Videregående Uddannelser<br />Styrelsen for Universiteter og Internationalisering, j.nr. 11-115182"
        },
        {
            "displayName": "Stikord",
            "displayValue": "Regnskabsaflæggelse, revision, tilskud, universiteter, årsrapport"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}