{
    "id": 20399,
    "title": "Praksisundersøgelse om nødvendige merudgifter, jf. § 84 i lov om social service - af fuldmægtig Tina Hansen\\n(Nyt fra Ankestyrelsen, nr. 2, juni 2005)",
    "documentTypeId": "240",
    "isSagsforlobPeriodValid": true,
    "shortName": "KEN nr 9477 af 30/06/2005",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n Praksisundersøgelse om nødvendige merudgifter, jf. §&nbsp;84 i lov om  \r\n\r\n social service  \r\n\r\n<BR>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Praksisundersøgelse om  \r\n\r\n nødvendige merudgifter, jf. §&nbsp;84 i lov om social service - af fuldmægtig  \r\n\r\n Tina Hansen  \r\n\r\n</P>  \r\n\r\n<P class=\"Undertitel\">  \r\n\r\n (Nyt fra Ankestyrelsen, nr. 2, juni 2005)  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Ankestyrelsen har gennemført en praksisundersøgelse om  \r\n\r\n nødvendige merudgifter ved den daglige livsførelse, jf. §&nbsp;84 i lov om  \r\n\r\n social service (serviceloven).  \r\n\r\n</P>  \r\n\r\n<P class=\"Tekst\">  \r\n\r\n Ankestyrelsen har vurderet legaliteten af kommunernes og de  \r\n\r\n sociale nævns afgørelser om merudgiftsydelse.  \r\n\r\n</P>  \r\n\r\n<P class=\"Tekst\">  \r\n\r\n Formålet med undersøgelsen var primært at vurdere, om  \r\n\r\n kommunernes og de sociale nævns afgørelser om merudgiftsydelse var i  \r\n\r\n overensstemmelse med lovgivningen og Ankestyrelsens praksis, herunder vurdere  \r\n\r\n kommunernes anvendelse af funktionsevnemetoden.  \r\n\r\n</P>  \r\n\r\n<P class=\"Tekst\">  \r\n\r\n I undersøgelsen er indgået i alt 122 sager om bevilling, delvis  \r\n\r\n bevilling eller afslag på merudgifter efter servicelovens §&nbsp;84. Heraf  \r\n\r\n indgår 82 sager fra 25 kommuner og 40 ankesager fra de 15 sociale nævn.  \r\n\r\n</P>  \r\n\r\n<P class=\"Tekst\">  \r\n\r\n Akterne i de enkelte sager er gennemgået af Ankestyrelsen med  \r\n\r\n henblik på at vurdere, om de trufne afgørelser er i overensstemmelse med  \r\n\r\n lovgivningen og Ankestyrelsens praksis &#150; den materielle vurdering.  \r\n\r\n</P>  \r\n\r\n<P class=\"Tekst\">  \r\n\r\n Ankestyrelsen har alene erklæret sig uenig i afgørelser, der er  \r\n\r\n truffet af de lokale myndigheder, hvis afgørelserne efter Ankestyrelsens  \r\n\r\n vurdering er i klar modstrid med lovgivningen og Ankestyrelsens praksis.  \r\n\r\n</P>  \r\n\r\n<P class=\"Tekst\">  \r\n\r\n Ankestyrelsen har herudover gennemgået sagerne med henblik på en  \r\n\r\n vurdering af kommunernes anvendelse af funktionsevnemetoden, herunder  \r\n\r\n borgerinddragelse.  \r\n\r\n</P>  \r\n\r\n<P class=\"Tekst\">  \r\n\r\n Ankestyrelsen har endelig gennemgået sagerne med henblik på en  \r\n\r\n vurdering af, om myndighederne har overholdt de forvaltningsmæssige og  \r\n\r\n retssikkerhedsmæssige krav til sagsbehandlingen &#150;  \r\n\r\n formalitetsvurderingen.  \r\n\r\n</P>  \r\n\r\n<P class=\"Tekstoverskrift\">  \r\n\r\n Resultatet af undersøgelsen - kommunesagerne  \r\n\r\n</P>  \r\n\r\n<P class=\"Tekst\">  \r\n\r\n Undersøgelsen viser for de kommunale sagers vedkommende, at  \r\n\r\n kommunerne i 73 procent af sagerne har truffet afgørelser, der er i  \r\n\r\n overensstemmelse med lovgivningen og Ankestyrelsens praksis.  \r\n\r\n</P>  \r\n\r\n<P class=\"Tekst\">  \r\n\r\n Ankestyrelsen har erklæret sig uenig i 5 procent af sagerne &#150;  \r\n\r\n alle var helt eller delvis bevillingssager.  \r\n\r\n</P>  \r\n\r\n<P class=\"Tekst\">  \r\n\r\n Ankestyrelsen har været i tvivl om afgørelsens rigtighed på  \r\n\r\n grundlag af de foreliggende oplysninger i 22 procent af sagerne.  \r\n\r\n</P>  \r\n\r\n<P class=\"Tekst\">  \r\n\r\n Ankestyrelsen har som anført i en del af de modtagne sager haft  \r\n\r\n vanskeligt ved at vurdere afgørelsernes overensstemmelse med lovgivning og  \r\n\r\n praksis og har derfor udtrykt tvivl om afgørelsens materielle rigtighed.  \r\n\r\n</P>  \r\n\r\n<P class=\"Tekst\">  \r\n\r\n En af hovedårsagerne hertil har været, at Ankestyrelsens praksis  \r\n\r\n vedrørende merudgiftsydelse efter servicelovens §&nbsp;84 endnu er ret  \r\n\r\n begrænset, hvorfor Ankestyrelsen ikke med tilstrækkelig sikkerhed har kunnet  \r\n\r\n vurdere afgørelsens lovmedholdelighed.  \r\n\r\n</P>  \r\n\r\n<P class=\"Tekst\">  \r\n\r\n En anden hovedårsag har været, at der i mange sager har været  \r\n\r\n for få oplysninger om, hvorvidt betingelserne for hjælp efter servicelovens  \r\n\r\n §&nbsp;84  \r\n\r\n har været opfyldt.  \r\n\r\n</P>  \r\n\r\n<P class=\"Tekst\">  \r\n\r\n Det manglende oplysningsgrundlag har overvejende relateret sig  \r\n\r\n til kravet om, at den nødvendige merudgift skal være en følge af den nedsatte  \r\n\r\n funktionsevne, og kravet om, at merudgiften ikke må kunne dækkes efter anden  \r\n\r\n lovgivning eller andre bestemmelser i serviceloven.  \r\n\r\n</P>  \r\n\r\n<P class=\"Tekst\">  \r\n\r\n I forhold til Ankestyrelsens vurdering af kommunernes anvendelse  \r\n\r\n af funktionsevnemetoden, herunder borgerinddragelse, viser undersøgelsen, at  \r\n\r\n kommunerne i 71 procent af sagerne har anvendt funktionsevnemetoden forud for  \r\n\r\n afgørelsen om merudgiftsydelse efter servicelovens §&nbsp;84.  \r\n\r\n</P>  \r\n\r\n<P class=\"Tekst\">  \r\n\r\n Kommunerne har i 20 procent af sagerne ikke anvendt  \r\n\r\n funktionsevnemetoden. Det var ikke relevant at anvende metoden i 10 procent  \r\n\r\n af  \r\n\r\n sagerne. Borgerinddragelsen var i 74 procent af sagerne samlet set  \r\n\r\n tilstrækkelig.  \r\n\r\n</P>  \r\n\r\n<P class=\"Tekst\">  \r\n\r\n I forhold til formalitetsvurderingen konstaterede Ankestyrelsen  \r\n\r\n bl.a., at 85 procent af de kommunale afgørelser var skriftlige. 84 procent af  \r\n\r\n afgørelserne var begrundet i overensstemmelse med de forvaltningsretlige krav  \r\n\r\n til en begrundelse. 89 procent af afgørelserne var forsynet med korrekt  \r\n\r\n klagevejledning.  \r\n\r\n</P>  \r\n\r\n<P class=\"Tekstoverskrift\">  \r\n\r\n Resultatet af undersøgelsen &#150; nævnssagerne  \r\n\r\n</P>  \r\n\r\n<P class=\"Tekst\">  \r\n\r\n For de sociale nævnssagers vedkommende viser undersøgelsen, at  \r\n\r\n nævnene i 83 procent af sagerne har truffet afgørelser, der er i  \r\n\r\n overensstemmelse med lovgivningen og Ankestyrelsens praksis.  \r\n\r\n</P>  \r\n\r\n<P class=\"Tekst\">  \r\n\r\n Ankestyrelsen har erklæret sig uenig i 3 procent af sagerne (1  \r\n\r\n sag). Ankestyrelsen har i 15 procent af sagerne været i tvivl om  \r\n\r\n afgørelsernes  \r\n\r\n rigtighed på grundlag af de foreliggende oplysninger.  \r\n\r\n</P>  \r\n\r\n<P class=\"Tekst\">  \r\n\r\n Vedrørende nævnenes påsyn af kommunernes anvendelse af  \r\n\r\n funktionsevnemetoden viser undersøgelsen blandt andet, at det fremgår af  \r\n\r\n sagerne, at nævnene i 28 procent af sagerne (11 sager) havde påset  \r\n\r\n kommunernes  \r\n\r\n anvendelse af funktionsevnemetoden. I 10 af disse sager vedrørte nævnenes  \r\n\r\n påtale i den anledning kommunernes manglende anvendelse af metoden.  \r\n\r\n</P>  \r\n\r\n<P class=\"Tekst\">  \r\n\r\n Hvor nævnene ikke havde påset eller påtalt kommunernes  \r\n\r\n anvendelse af funktionsevnemetoden, skyldtes dette enten, at metoden var  \r\n\r\n anvendt fuldt ud (9 sager), eller at sagen, således som den var indbragt for  \r\n\r\n nævnet, ikke nødvendiggjorde påsyn/påtale af forhold vedrørende  \r\n\r\n funktionsevnemetoden.  \r\n\r\n</P>  \r\n\r\n<P class=\"Tekst\">  \r\n\r\n Vedrørende nævnenes sagsbehandling &#150; formalitetsvurderingen &#150;  \r\n\r\n viser undersøgelsen bl.a., at alle nævnenes afgørelser var begrundet i  \r\n\r\n overensstemmelse med de forvaltningsretlige krav til begrundelse.  \r\n\r\n</P>  \r\n\r\n<P class=\"Tekst\">  \r\n\r\n I alle sager, hvor der skulle være foretaget partshøring, var  \r\n\r\n dette sket, og i alle sager var klagevejledningen i overensstemmelse med  \r\n\r\n forvaltningslovens krav hertil. I 83 procent af sagerne var afgørelsen  \r\n\r\n truffet  \r\n\r\n på baggrund af en helhedsvurdering, og i 83 procent af sagerne var  \r\n\r\n borgerinddragelsen samlet set tilstrækkelig.  \r\n\r\n</P>  \r\n\r\n<P class=\"Tekstoverskrift\">  \r\n\r\n Ankestyrelsens anbefalinger  \r\n\r\n</P>  \r\n\r\n<P class=\"Tekst\">  \r\n\r\n På baggrund af undersøgelsen har Ankestyrelsen anbefalet, at  \r\n\r\n kommunerne særligt må have øget opmærksomhed på følgende forhold:  \r\n\r\n</P>  \r\n\r\n<P class=\"Tekstoverskrift\">  \r\n\r\n Oplysningsgrundlag  \r\n\r\n</P>  \r\n\r\n<P class=\"Tekst\">  \r\n\r\n Ankestyrelsen finder, at undersøgelsens resultat giver anledning  \r\n\r\n til at gøre opmærksom på nødvendigheden af et fyldestgørende  \r\n\r\n oplysningsgrundlag, herunder at oplysninger om borgerne, som kommunerne er  \r\n\r\n bekendt med fra andre/tidligere sager, kort refereres i sagen.  \r\n\r\n</P>  \r\n\r\n<P class=\"Tekstoverskrift\">  \r\n\r\n Nødvendige merudgifter som følge af  \r\n\r\n funktionsnedsættelsen  \r\n\r\n</P>  \r\n\r\n<P class=\"Tekst\">  \r\n\r\n Ankestyrelsen finder, at undersøgelsens resultat giver anledning  \r\n\r\n til at gøre opmærksom på, at der alene kan bevilges merudgiftsydelse, hvis  \r\n\r\n der  \r\n\r\n er tale om nødvendige merudgifter, som er en følge af den nedsatte  \r\n\r\n funktionsevne.  \r\n\r\n</P>  \r\n\r\n<P class=\"Tekst\">  \r\n\r\n I forlængelse heraf anbefaler Ankestyrelsen, at kommunerne har  \r\n\r\n øget opmærksomhed på at notere i sagerne, hvorvidt alle eller nogle af de  \r\n\r\n ansøgte merudgifter vurderes at opfylde denne betingelse samt hvorfor.  \r\n\r\n</P>  \r\n\r\n<P class=\"Tekstoverskrift\">  \r\n\r\n Hjælp efter anden lovgivning eller andre bestemmelser  \r\n\r\n i serviceloven  \r\n\r\n</P>  \r\n\r\n<P class=\"Tekst\">  \r\n\r\n Ankestyrelsen finder, at undersøgelsens resultat giver anledning  \r\n\r\n til at gøre opmærksom på, at der kun kan bevilges merudgiftsydelse efter  \r\n\r\n servicelovens §&nbsp;84, hvis merudgifterne ikke kan dækkes efter anden  \r\n\r\n lovgivning eller andre bestemmelser i serviceloven.  \r\n\r\n</P>  \r\n\r\n<P class=\"Tekst\">  \r\n\r\n Ankestyrelsen anbefaler i forlængelse heraf, at kommunerne har  \r\n\r\n øget opmærksomhed på alternative muligheder for at yde hjælp, herunder f.eks.  \r\n\r\n hjælp efter servicelovens §&nbsp;71 om personlig og praktisk bistand i  \r\n\r\n hjemmet  \r\n\r\n eller servicelovens §&nbsp;103 om individuel befordring.  \r\n\r\n</P>  \r\n\r\n<P class=\"Tekstoverskrift\">  \r\n\r\n Specifikation af, hvad den udmålte merudgiftsydelse  \r\n\r\n dækker  \r\n\r\n</P>  \r\n\r\n<P class=\"Tekst\">  \r\n\r\n Ankestyrelsen finder, at det af hensyn til såvel borgeren som  \r\n\r\n dokumentation ved senere opfølgning af bevillingen vil være hensigtsmæssigt,  \r\n\r\n at  \r\n\r\n kommunen i videst muligt omfang redegør for, hvilke ydelser den udmålte hjælp  \r\n\r\n dækker.  \r\n\r\n</P>  \r\n\r\n<P class=\"Tekstoverskrift\">  \r\n\r\n Funktionsevnemetoden, herunder borgerinddragelse  \r\n\r\n</P>  \r\n\r\n<P class=\"Tekst\">  \r\n\r\n Ankestyrelsen finder, at kommunerne må være opmærksomme på, om  \r\n\r\n borgeren i tilstrækkelig grad er inddraget i sagsbehandlingen. Dette kan ske  \r\n\r\n ved en optimering af kommunernes anvendelse af funktionsevnemetoden sammen  \r\n\r\n med  \r\n\r\n de øvrige regler om borgerens retssikkerhed.  \r\n\r\n</P>  \r\n\r\n<P class=\"Tekst\">  \r\n\r\n Ankestyrelsen anbefaler i forlængelse heraf vedrørende  \r\n\r\n kommunernes anvendelse af funktionsevnemetoden, at kommunerne bør være  \r\n\r\n opmærksomme på i hver sag at dokumentere anvendelsen af metodens enkelte led.  \r\n\r\n</P>  \r\n\r\n<P class=\"Tekstoverskrift\">  \r\n\r\n Skriftlighed  \r\n\r\n</P>  \r\n\r\n<P class=\"Tekst\">  \r\n\r\n Ankestyrelsen anbefaler, at alle afgørelser meddeles borgeren i  \r\n\r\n en skriftlig afgørelse.  \r\n\r\n</P>  \r\n\r\n<P class=\"Tekstoverskrift\">  \r\n\r\n Partshøring, begrundelse og klagevejledning  \r\n\r\n</P>  \r\n\r\n<P class=\"Tekst\">  \r\n\r\n Kommunerne bør være opmærksomme på disse regler, herunder  \r\n\r\n hvorvidt afgørelsen er udtryk for en delvis bevilling, hvor der skal gives  \r\n\r\n klagevejledning.  \r\n\r\n</P>  \r\n\r\n<P class=\"Tekst\">  \r\n\r\n Nævnenes afgørelser gav ikke anledning til særlige anbefalinger.  \r\n\r\n</P>  \r\n\r\n<P class=\"Tekst\">  \r\n\r\n Rapporten om praksisundersøgelsen er offentliggjort på  \r\n\r\n Ankestyrelsens hjemmeside www.ast.dk under Praksisundersøgelser.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/08/2005"
        },
        {
            "displayName": "Accession",
            "displayValue": "W20050947725"
        },
        {
            "displayName": "Entydig dokumentidentifikation",
            "displayValue": "AO002700"
        },
        {
            "displayName": "Dato for indlæggelse",
            "displayValue": "31/01/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9477"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Dato for underskrift",
            "displayValue": "30/06/2005"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "Socialministeriet, Ankestyrelsen"
        },
        {
            "displayName": "Stikord",
            "displayValue": "NfA 2005/2-30"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}