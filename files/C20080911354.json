{
    "id": 116476,
    "title": "Skrivelse om Ejendomsværdiskat for udenlandske ejendomme, som er anskaffet efter 2001",
    "documentTypeId": "200",
    "isSagsforlobPeriodValid": true,
    "shortName": "SKR nr 9113 af 04/04/2008",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om Ejendomsværdiskat for udenlandske ejendomme, som er anskaffet efter 2001</p>\r\n      <p class=\"TekstV\">Der er d. 17. januar 2008 afsagt en dom ved EF-domstolen (Theodor Jäger, C-256/06), som har afgjort, at en medlemsstat ikke kan beskatte udenlandsk ejendom højere end en indenlandsk beliggende.</p>\r\n      <p class=\"TekstV\">I henhold til ejendomsværdiskattelovens § 1 betaler ejeren ejendomsværdiskat til staten af boligværdien af egen ejendom, som nævnt i ejendomsværdiskattelovens § 4 efter ejendomsværdiskatteloven i stedet for skat af lejeværdi af egen bolig i egen ejendom efter Statsskattelovens § 4, litra b, 2. pkt. I henhold til ejendomsværdiskattelovens § 4, stk. 11 omfatter ejendomsværdiskatteloven ejendomme som er beliggende i udlandet. I henhold til ejendomsværdiskattelovens § 4 a, stk. 5 anvendes handelsværdien pr. 1. januar 2001 som beregningsgrundlag for ejendomme beliggende i udlandet. I henhold til ejendomsværdiskattelovens § 4 a, stk. 7 anvendes imidlertid handelsværdien på købstidspunktet, hvis den skattepligtige har erhvervet ejendommen som er beliggende i udlandet, efter 1. januar 2001.</p>\r\n      <p class=\"TekstV\">En tilsvarende dansk ejendom beskattes i henhold til ejendomsværdiskattelovens § 4 a, stk. 1 på grundlag af den laveste værdi af</p>\r\n      <p class=\"TekstV\">1) Den ejendomsværdi, der er ansat for den pågældende ejendom pr. 1. oktober i indkomståret.</p>\r\n      <p class=\"TekstV\">2) Den ejendomsværdi, der er ansat for den pågældende ejendom 1. januar 2001 med tillæg af 5 procent.</p>\r\n      <p class=\"TekstV\">3) Den ejendomsværdi, der er ansat for den pågældende ejendom pr. 1. januar 2002.</p>\r\n      <p class=\"TekstV\">Efter ovennævnte EU-dom (Theodor Jäger) kan en medlemsstat imidlertid ikke beskatte en udenlandsk beliggende fast ejendom højere end indenlandsk beliggende. Det skyldes, at artikel 56 (tidligere 73 B) i traktaten forbyder alle restriktioner for kapitalbevægelser mellem medlemsstaterne indbyrdes. Dette får konsekvenser for beskatningen af udenlandske ejendomme erhvervet efter 2001.</p>\r\n      <p class=\"TekstV\">Skatterådet har ved SKM 2008.278 tiltrådt, at der for en svensk ejendom erhvervet i 2005 af en fuldt skattepligtig dansker skal beregnes ejendomsværdiskat på grundlag af anskaffelsesprisen, som indekseres tilbage til 2001/2002 efter det lokale indeks for ejendomspriser og således, at den tilbageregnede handelsværdi i 2001/2002 reduceres med afstandsprocenten mellem de danske vurderinger og de danske handelspriser for den pågældende type ejendom. Der findes ganske vist en lokal offentlig \"taxering\" i Sverige, men der er en sådan forskel i principperne for denne \"taxering\" i forhold til den danske vurdering, at den ikke kan lægges til grund.</p>\r\n      <p class=\"TekstV\">Angående fastsættelse af beregningsgrundlaget for ejendomme erhvervet efter 2001</p>\r\n      <p class=\"TekstV\">Ovennævnte afgørelse fra EF-domstolen indebærer, at ejendomme beliggende i udlandet og som ejes og benyttes af en person, der er fuldt skattepligtig til Danmark, skal værdiansættes efter samme principper som, hvis der var tale om en ejendom beliggende i Danmark.</p>\r\n      <p class=\"TekstV\">Ved offentlige vurderinger af fast ejendom i andre lande, kan der være en sådan forskel i principperne for vurderingerne, at de udenlandske vurderinger ikke kan lægges til grund.</p>\r\n      <p class=\"TekstV\">Når der for den i udlandet beliggende ejendom ikke foreligger en vurdering, der kan sidestilles med en offentlig dansk vurdering, skal værdiansættelsen ske ud fra anskaffelsessummen, der nedreguleres i forhold til den gennemsnitlige prisudvikling fra 2001/2002 og til anskaffelsestidspunktet.</p>\r\n      <p class=\"TekstV\">Ved nedregulering af anskaffelsessummen anvendes det danske indeks for udviklingen i ejendomspriserne, medmindre det kan påvises, at et anerkendt udenlandsk indeks giver et højere eller lavere beregningsgrundlag.</p>\r\n      <p class=\"TekstV\">Der skal endvidere korrigeres for den gennemsnitlige afstand i procent, der er mellem de offentlige danske vurderinger og de konstaterede danske handelspriser. Denne afstandsprocent er et mål for forskellen mellem vurderingerne og de realiserede handelspriser.</p>\r\n      <p class=\"TekstV\">Der er valgfrihed til at vælge mellem resultatet for 2001 plus 5 % eller resultatet for 2002.</p>\r\n      <p class=\"TekstV\">Eksempel</p>\r\n      <p class=\"TekstV\">En ejendom blev købt l. januar 2007 for 6.500.000 X-valuta, der omregnet til danske kroner bliver 5.000.000. kr.</p>\r\n      <p class=\"TekstV\">Der er der tale om et sommerhus.</p>\r\n      <p class=\"TekstV\">Ifølge Danmarks Statistik (ejendomsprisindeks) er prisindekset for sommerhuse i Danmark</p>\r\n      <p class=\"TekstV\">2001 157,5</p>\r\n      <p class=\"TekstV\">2002 170,4</p>\r\n      <p class=\"TekstV\">2003 186,3</p>\r\n      <p class=\"TekstV\">2004 221,8</p>\r\n      <p class=\"TekstV\">2005 272,6</p>\r\n      <p class=\"TekstV\">2006 321,0</p>\r\n      <p class=\"TekstV\">2007 335</p>\r\n      <p class=\"TekstV\">Hvis værdien tilbageføres til 2001, bliver resultatet:</p>\r\n      <p class=\"TekstV\">157,5</p>\r\n      <p class=\"TekstV\">----- x 5.000.000 kr. = 2.350.746 kr.</p>\r\n      <p class=\"TekstV\">335</p>\r\n      <p class=\"TekstV\">Hvis værdien tilbageføres til 2002, bliver resultatet:</p>\r\n      <p class=\"TekstV\">170,4</p>\r\n      <p class=\"TekstV\">------- x 5.000.000 kr. = 2.543.284 kr.</p>\r\n      <p class=\"TekstV\">335</p>\r\n      <p class=\"TekstV\">Derefter skal der korrigeres for den gennemsnitlige afstand mellem de offentlige danske vurderinger og de i Danmark realiserede handelspriser.</p>\r\n      <p class=\"TekstV\">Afstandsprocenten var for 2001 vurderingerne 15 % og for 2002 vurderingerne 18 %</p>\r\n      <p class=\"TekstV\">For 2001 skal der yderligere fortages en forhøjelse på 5 %.</p>\r\n      <p class=\"TekstV\">Ad 2001</p>\r\n      <p class=\"TekstV\">85 % af 2.350.746 kr. = 1.998.134 kr.</p>\r\n      <p class=\"TekstV\">Plus tillæg på 5 %: 1.998.134 kr. x 1,05 = 2.098.040 kr. Afrundet til 2.050.000 kr.</p>\r\n      <p class=\"TekstV\">Ad 2002</p>\r\n      <p class=\"TekstV\">82 % af 2.543.284 kr. = 2.085.493 kr. Afrundet til 2.050.000 kr.</p>\r\n      <p class=\"TekstV\">Angående sommerbolig i Sverige.</p>\r\n      <p class=\"TekstV\">Skatterådet har ved SKM 2008.274 SR tiltrådt, at der for en svensk ejendom erhvervet i 2005 af en fuldt skattepligtig dansker skal beregnes ejendomsværdiskat på grundlag af anskaffelsesprisen, som indekseres tilbage til 2001/2002 efter det lokale indeks for ejendomspriser og således, at den tilbageregnede handelsværdi i 2001/2002 reduceres med afstandsprocenten mellem de danske vurderinger og de danske handelspriser for den pågældende type ejendom. Der findes en offentlig \"taxering\" i Sverige, men der er en sådan forskel i principperne for denne \"taxering\" i forhold til den danske vurdering, at den ikke kan lægges til grund.</p>\r\n      <p class=\"TekstV\">Ved denne afgørelse er det således blevet fastsat, at det svenske indeks for prisudviklingen for sommerboliger i Sverige skal anvendes ved beregningen af ejendomsværdiskat for sådanne boliger i dette land.</p>\r\n      <p class=\"TekstV\">Angående indeks for prisudviklingen i andre lande.</p>\r\n      <p class=\"TekstV\">På nuværende tidspunkt foreligger der ikke andre godkendte udenlandske prisindekser end indekset for de svenske sommerboliger.</p>\r\n      <p class=\"TekstV\">I det omfang der vil blive godkendt andre udenlandske indekser for prisudviklingen på fast ejendom, vil oplysninger herom kunne fås hos Videns- og kompetencecentret for ejendomsbeskatning, Skattecenter Herning, Brændgårdsvej 10, 7400 Herning. Skattecenter Herning vil udarbejde et nationalt indeks. Så vidt der er tale om en udenlandsk ejendom, som er anskaffet i perioden 2001 til i dag kan der tages udgangspunkt i anskaffelsesprisen. Denne anskaffelsespris omregnes til danske kroner som regnes tilbage til 2001 plus 5 % eller 2002 efter det danske eller evt. lokale indeks for ejendomspriser.</p>\r\n      <p class=\"TekstV\">Denne pris nedsættes med afstandsprocenten mellem den danske vurdering og salgsprisen.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>SKAT, den 4. april 2008</I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/04/2008"
        },
        {
            "displayName": "Accession",
            "displayValue": "C20080911354"
        },
        {
            "displayName": "Entydig dokumentidentifikation",
            "displayValue": "AN006640"
        },
        {
            "displayName": "Dato for førstegangsindlæggelse",
            "displayValue": "15/04/2008"
        },
        {
            "displayName": "Dato for indlæggelse",
            "displayValue": "15/04/2008"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9113"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "04/04/2008"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "SKAT"
        },
        {
            "displayName": "Ressortministeriets journalnummer",
            "displayValue": "Skattemin.,<br />SKAT, j.nr. 08-050506"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}