{
    "id": 116783,
    "title": "Konkret stillingtagen til ansøgning om dispensation fra reglerne om sikring af elevatorstols adgangsåbning",
    "documentTypeId": "240",
    "isSagsforlobPeriodValid": true,
    "shortName": "KEN nr 10534 af 19/12/2007",
    "documentHtml": "<div class=\"bjelke\">Den fulde tekst</div><p class=\"Titel2\">Konkret stillingtagen til ansøgning om dispensation fra reglerne om sikring af elevatorstols adgangsåbning</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Konkret stillingtagen til ansøgning om dispensation fra reglerne om sikring af elevatorstols adgangsåbning.</div>\r\n        </p>\r\n        <p class=\"Tekst2\">\r\n          <div>Arbejdstilsynet havde tilset en elevator i et privat hjem og konstateret, at der ikke var etableret inderdør eller lystæppe, der kunne forhindre, at man kunne komme i klemme mellem elevatorstolens adgangsåbning og skaktvæg.</div>\r\n        </p>\r\n        <p class=\"Tekst2\">\r\n          <div>Elevatoren var etableret i 1991 samtidig med huset. Elevatoren blev benyttet af beboeren til personlig transport og aflastning.</div>\r\n        </p>\r\n        <p class=\"Tekst2\">\r\n          <div>Arbejdstilsynets udkast til påbud foranledigede, at der blev søgt om dispensation, men med henblik på at sikre sig mod klemningsfare på anden måde.</div>\r\n        </p>\r\n        <p class=\"Tekst2\">\r\n          <div>Arbejdstilsynet afviste at give dispensation med henvisning til, at klemningsfaren ikke effektivt blev forhindret ved udførelse af det stillede forslag og at Arbejdstilsynet normalt anså stoldøre eller lysgitter som værende nødvendig for at forhindre klemningsfare.</div>\r\n        </p>\r\n        <p class=\"Tekst2\">\r\n          <div>Arbejdstilsynet henviser i øvrigt til, at der normalt ikke blev givet dispensation, uanset opstillingssted eller hvem, der var bruger.</div>\r\n        </p>\r\n        <p class=\"Tekst2\">\r\n          <div>I klagen havde ansøgeren foreslået en tredje måde til sikring mod klemningsfaren. Arbejdstilsynet havde ikke taget stilling til den løsning.</div>\r\n        </p>\r\n        <p class=\"Tekst2\">\r\n          <div>Arbejdsmiljøklagenævnet fandt, at Arbejdstilsynet konkret skulle tage stilling til om - og i givet fald hvorfor ikke - en foreslået løsning kunne sikre mod klemningsfaren. Sagen blev derfor hjemvist til Arbejdstilsynet.</div>\r\n        </p>\r\n      </div>\r\n      <p class=\"Tekst\">Dato</p>\r\n      <p class=\"Tekst\">[Adressat udeladt]</p>\r\n      <p class=\"Tekst\">Arbejdsmiljøklagenævnet har på møde den 18. december 2007 behandlet klagen over Arbejdstilsynets afgørelse af 27. februar 2007 om afslag på ansøgning om dispensation fra kravet om sikring af elevatorstolens adgangsåbning i den elevator, der er opstillet på [adresse udeladt].</p>\r\n      <p class=\"Tekst\">Nævnet traf følgende</p>\r\n      <p class=\"Tekst\">A F G Ø R E L S E</p>\r\n      <p class=\"Tekst\">Arbejdsmiljøklagenævnet hjemviser Arbejdstilsynets afgørelse af 27. februar 2007 om afslag på ansøgning om dispensation fra kravet om sikring af elevatorstolens adgangsåbning i den elevator, der er opstillet på [adresse udeladt] til ny behandling og afgørelse.</p>\r\n      <p class=\"Tekst\">B E G R U N D E L S E</p>\r\n      <p class=\"Tekst\">Arbejdstilsynet har den 18. december 2006 besigtiget den elevator (mærket Thyssen, nr. 91605 årgang 1991), som er opstillet i Deres hjem. Arbejdstilsynet konstaterede, at elevatoren, som er en person-godselevator, ikke er forsynet med inderdør eller lystæppe, der kan forhindre, at man kan komme i klemme mellem elevatorstolens adgangsåbning og skaktvæg.</p>\r\n      <p class=\"Tekst\">Elevatoren benyttes af Dem til personlig transport og aflastning.</p>\r\n      <p class=\"Tekst\">Den 18. februar 2007 søgte [navn udeladt] på Deres vegne om dispensation, således at elevatoren blev sikret mod klemningsfare på anden måde. Konkret er det foreslået at skrue en messingskinne fast langs begge lodrette vægge og hele gulvfladen mod skaktvæggen, hvor der yderligere monteres en aluminiumsstang med korte børster, som dækker de sidste 1-1,5 mm åbning.</p>\r\n      <p class=\"Tekst\">Som alternativ har [navn udeladt] i klagen af 12. marts 2007 foreslået 2-3 fotoceller på den nederste meter af adgangsåbningen.</p>\r\n      <p class=\"Tekst\">Maskiner, maskindele, beholdere, præfabrikerede konstruktioner, apparater, redskaber og andre tekniske hjælpemidler skal være indrettet og skal anvendes således, at de sikkerheds- og sundhedsmæssigt er fuldt forsvarlige. Anerkendte normer og standarder, som har sikkerheds- eller sundhedsmæssig betydning, skal følges. Det fremgår af lovens § 45.</p>\r\n      <p class=\"Tekst\">I person-godselevatorer skal elevatorstolens adgangsåbninger være forsynet med beskyttelsesanordninger til effektiv sikring mod klemningsfare mellem adgangsåbningens forkanter og skaktvæggen. Sikringen kan f.eks. foretages ved indbygning af stoldøre eller fotocellearrangementer i adgangsåbninger afhængigt af de konkrete forhold. Det fremgår af § 38 i bekendtgørelsen om indretning af elevatorer mv.</p>\r\n      <p class=\"Tekst\">Endvidere fremgår det af bekendtgørelsens § 45, stk. 1, at direktøren for Arbejdstilsynet kan give tilladelse til afvigelser fra bekendtgørelsen, hvis det på grund af elevatorers m.v. særlige indretning og anvendelse eller særlige forhold i øvrigt skønnes rimeligt og forsvarligt.</p>\r\n      <p class=\"Tekst\">Arbejdstilsynet har afvist at fravige kravet om inderdøre eller lysgitter med henvisning til, at klemningsfaren ikke effektivt bliver forhindret ved udførelse af det i brev af 18. februar 2007 stillede forslag. Arbejdstilsynet henviser til, at man normalt anser stoldøre eller lysgitter som værende nødvendig for at forhindre klemningsfare.</p>\r\n      <p class=\"Tekst\">Arbejdstilsynet har ikke konkret taget stilling til de i brev af 18. februar 2007 og 12. marts 2007 stillede forslag, samt [navn udeladt] spørgsmål om paternosterelevatorer.</p>\r\n      <p class=\"Tekst\">Arbejdsmiljøklagenævnet kan ikke ud fra de oplyste forhold på stedet sammenholdt med de af [navn udeladt] stillede forslag tage stilling til, hvorvidt forslagene effektivt forhindrer klemningsfare.</p>\r\n      <p class=\"Tekst\">Sagen hjemvises derfor til Arbejdstilsynet med henblik på ny behandling og afgørelse.</p>\r\n      <p class=\"Tekst\">R E G L E R</p>\r\n      <p class=\"Tekst\">Arbejdsmiljøklagenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 45 og § 46, nr. 1 i lov om arbejdsmiljø, jf. lovbekendtgørelse nr. 268 af 18. marts 2005</p>\r\n        <p class=\"Liste1\"><span class=\"Liste1Nr\">–</span> § 38 og § 45, stk. 1 i Arbejdstilsynets bekendtgørelse nr. 996 af 16. december 1997 om indretning af elevatorer m.v.</p>\r\n      </p>\r\n      <p class=\"Tekst\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n      <p class=\"Tekst\">På klagenævnets vegne</p>\r\n      <p class=\"Tekst\">Kopi til</p>\r\n      <p>\r\n        <p class=\"Liste1\"><span class=\"Liste1Nr\">–</span> Arbejdstilsynet, Kontoret for videngrundlag, Postboks 1228, 0900 København C</p>\r\n      </p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\"><span class=\"Bold\">1.</span> <span class=\"Bold\">Regler</span></p>\r\n      <p class=\"Tekst\"><span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005</span></p>\r\n      <p class=\"Tekst\">…</p>\r\n      <p class=\"Tekst\">Kapitel 7</p>\r\n      <p class=\"Tekst\"><span class=\"Italic\">Tekniske hjælpemidler m.v.</span></p>\r\n      <p class=\"Tekst\"><span class=\"Bold\">§ 45.</span> Maskiner, maskindele, beholdere, præfabrikerede konstruktioner, apparater, redskaber og andre tekniske hjælpemidler skal være indrettet og skal anvendes således, at de sikkerheds- og sundhedsmæssigt er fuldt forsvarlige.</p>\r\n      <p class=\"Tekst\"><span class=\"Italic\">Stk. 2.</span> Anerkendte normer og standarder, som har sikkerheds- eller sundhedsmæssig betydning, skal følges.</p>\r\n      <p class=\"Tekst\"><span class=\"Bold\">§ 46.</span> Beskæftigelsesministeren kan fastsætte regler om indretning og anvendelse af tekniske hjælpemidler m.v., herunder om</p>\r\n      <p>\r\n        <p class=\"Liste1\"><span class=\"Liste1Nr\">1)</span> konstruktion, udførelse, opstilling, anmeldelse og afprøvning,</p>\r\n        <p class=\"Liste1\"><span class=\"Liste1Nr\">2)</span> forelæggelse for Arbejdstilsynet til udtalelse eller godkendelse af planer for konstruktion, udførelse og opstilling,</p>\r\n        <p class=\"Liste1\"><span class=\"Liste1Nr\">3)</span> godkendelse fra Arbejdstilsynet af et teknisk hjælpemiddel m.v., før det overdrages eller overlades til brugeren eller tages i brug,</p>\r\n        <p class=\"Liste1\"><span class=\"Liste1Nr\">4)</span> anvendelse, vedligeholdelse og pasning.</p>\r\n      </p>\r\n      <p class=\"Tekst\"><span class=\"Bold\">Arbejdstilsynets bekendtgørelse nr. 996 af 16. december 1997 om indretning af elevatorer m.v.</span></p>\r\n      <p class=\"Tekst\">…</p>\r\n      <p class=\"Tekst\">Kapitel 4</p>\r\n      <p class=\"Tekst\"><span class=\"Italic\">Andre elevatorer m.v.</span></p>\r\n      <p class=\"Tekst\"><span class=\"Bold\">§ 38.</span> I personelevatorer og person-godselevatorer, herunder godselevatorer med personledsagelse, skal elevatorstolens adgangsåbninger være forsynet med beskyttelsesanordninger til effektiv sikring mod klemningsfare mellem adgangsåbningens forkanter og skaktvæggen. Sikringen kan f.eks. foretages ved indbygning af stoldøre eller fotocellearrangementer i adgangsåbninger afhængigt af de konkrete forhold, jf. dog § 39. Når beskyttelsesanordningen har standset elevatorstolen, må denne ikke kunne igangsættes fra etagerne. Igangsætning må kun kunne finde sted fra stolen og kun ved tilsigtet genindkobling af beskyttelseskredsløbet efterfulgt af etagevalg. Udførlig instruktion om igangsætning skal fremgå af tydeligt opslag i elevatorstolen.</p>\r\n      <p class=\"Tekst\"><span class=\"Italic\">Stk. 2.</span> …</p>\r\n      <p class=\"Tekst\"><span class=\"Bold\">§ 39.</span> Stoldøre skal være konstrueret og installeret på en sådan måde, at elevatorstolen ikke kan bevæges, når dørene er åbne, bortset fra fremføring for åben skaktdør i de i bilag XVI, afsnit 6, fastsatte zoner for at bringe elevatorstolen i niveau med etagedørtærskel.</p>\r\n      <p class=\"Tekst\"><span class=\"Italic\">Stk. 2.</span> …</p>\r\n      <p class=\"Tekst\">Kapitel 5</p>\r\n      <p class=\"Tekst\"><span class=\"Italic\">Dispensation og klageadgang</span></p>\r\n      <p class=\"Tekst\"><span class=\"Bold\">§ 45.</span> Direktøren for Arbejdstilsynet kan i det enkelte tilfælde tillade afvigelser fra denne bekendtgørelse, hvor det på grund af elevatorers m.v. særlige indretning og anvendelse eller særlige forhold i øvrigt skønnes rimeligt og forsvarligt. Dette gælder dog ikke for elevatorer omfattet af kapitel 3.</p>\r\n      <p class=\"Tekst\"><span class=\"Italic\">Stk. 2.</span> …</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/04/2008"
        },
        {
            "displayName": "Accession",
            "displayValue": "W20071053425"
        },
        {
            "displayName": "Entydig dokumentidentifikation",
            "displayValue": "BE002903"
        },
        {
            "displayName": "Dato for indlæggelse",
            "displayValue": "25/04/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10534"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "19/12/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j. nr. 5900121-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}