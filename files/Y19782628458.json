{
    "id": 38384,
    "title": "Sammenligning af priser. Sammenlignende reklame. (* 1) ",
    "documentTypeId": "250",
    "isSagsforlobPeriodValid": false,
    "shortName": "UDT nr 26284 af 08/02/1978",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En kædeforretning sammenlignede i en annonce prisen for et af dem  \r\n\r\n forhandlet champagnemærke med prisen på et andet indkøbt i 3 andre  \r\n\r\n forretninger. Forbrugerombudsmanden udtalte, at der ikke er noget til hinder  \r\n\r\n for at sammenligne prisen på 2 forskellige mærker, når det samtidig oplyses,  \r\n\r\n at de to mærker ved en nylig prøvesmagning i et anerkendt vintidsskrift blev  \r\n\r\n placeret i samme kategori. </I> </P>  \r\n\r\n<P> <I>Endvidere fandt Ombudsmanden ikke, at en sammenligning med  \r\n\r\n prisniveauet på et konkurrerende mærke hos andre nanvngivne forretninger var  \r\n\r\n i strid med Markedsføringsloven under forudsætning af, at annoncøren ikke var  \r\n\r\n bekendt med, at der senere var sket prisændringer eller havde formodning for,  \r\n\r\n at sådanne ville indtræde. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Sammenligning af priser. Sammenlignende reklame.  \r\n\r\n (* 1) </H1>  \r\n\r\n<P></P>  \r\n\r\n<BR>  \r\n\r\n<P> <B>3. Priser</B>  </P>  \r\n\r\n<P>En kædeforretning havde umiddelbart før nytår indrykket følgende annonce:  \r\n\r\n</P>  \r\n\r\n<PRE>  \r\n\r\n                     Hvad skal De  \r\n\r\n                     give for Deres  \r\n\r\n                     champagne  \r\n\r\n                     i år?  \r\n\r\n                     Vi mener, vi er billigst.  \r\n\r\n                     Med en af verdens førende  \r\n\r\n                     champagner. Læs her:  \r\n\r\n                     &#187;Den gule enke&#171; (Veuve Cliquot Ponsadin Brut  \r\n\r\n                     kender alle. Den og &#187;George Goulet&#171; (Den hvide  \r\n\r\n                     Zar) blev placeret i toppen som &#187;outstanding  \r\n\r\n                     ved det internationale vintidsskrift &#187;Decanter's  \r\n\r\n                     årlige prøvesmagning af franske champagner.  \r\n\r\n                     Vi har den 14. december 1977 foretaget prøve-  \r\n\r\n                     indkøb af &#187;Den gule enke&#171; i en række  \r\n\r\n forretninger  \r\n\r\n                     - her er resultatet:  \r\n\r\n                      Føtex 83,25     Hami    74,70  \r\n\r\n                      Favør 59,95     Brugsen 69,00  \r\n\r\n                     For god ordens skyld: Hvis De vil se beviser  \r\n\r\n                     er De velkommen på       hvor vi har  \r\n\r\n                     kvitteringer liggende og champagnen stående.  \r\n\r\n</PRE>  \r\n\r\n<P>Efter at have modtaget nogle klager over annoncen, udtalte  \r\n\r\n Forbrugerombudsmanden, at der efter hans opfattelse ikke var noget til hinder  \r\n\r\n for at sammenligne prisen på to forskellige mærker champagne, når det  \r\n\r\n samtidig blev oplyst, at grundlaget for sammenligningen var, at de to mærker  \r\n\r\n i kvalitetsmæssig henseende var placeret i samme kategori ved en nylig  \r\n\r\n prøvesmagning foretaget af et navngivet, almindeligt anerkendt vintidsskrift.  \r\n\r\n</P>  \r\n\r\n<P>Forbrugerombudsmanden fandt endvidere ikke, at der var noget til hinder  \r\n\r\n for, at prisniveauet på et konkurrende mærke blev oplyst ved henvisning til  \r\n\r\n priserne i fire navngivne, repræsentative forretningskæder 14 dage forud for  \r\n\r\n annoncens fremkomst i pressen. Det måtte dog være en forudsætning herfor, at  \r\n\r\n gengivelse af priserne kun skete, såfremt annoncøren ikke på tidspunktet for  \r\n\r\n annoncens indrykning var bekendt med, at der var sket prisændringer eller  \r\n\r\n havde formodning om, at sådanne ville indtræde. </P>  \r\n\r\n<P>Herefter fandtes den foretagne sammenligning at være i overensstemmelse  \r\n\r\n med markedsføringsloven. </P>  \r\n\r\n<P>Imidlertid var annoncens overskrift formuleret på en sådan måde, at man  \r\n\r\n ved en flygtig læsning kunne få et forkert indtryk af, hvad sammenligningen  \r\n\r\n nærmere gik ud på, og det blev derfor henstillet til forretningskæden ved  \r\n\r\n udformning af eventuelle fremtidige tilsvarende annoncer at drage omsorg for,  \r\n\r\n at overskriften gav et umiddelbart indtryk, der fuldt ud dækkede dens øvrige  \r\n\r\n indhold. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i Forbrugerombudsmandens Årsberetning 1977-1978, side  \r\n\r\n 74, nr. 3 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19782628458"
        },
        {
            "displayName": "Entydig dokumentidentifikation",
            "displayValue": "CA006319"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "26284"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "08/02/1978"
        },
        {
            "displayName": "Administrerende myndighed",
            "displayValue": "Forbrugerombudsmanden"
        },
        {
            "displayName": "Ressortministeriets journalnummer",
            "displayValue": "1978-342-99"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}