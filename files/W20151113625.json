{
    "id": 175969,
    "title": "Ankestyrelsens principafgørelse 85-15 om reelt enlig - samlevende - gensidig forsørgelsespligt",
    "documentTypeId": "240",
    "isSagsforlobPeriodValid": true,
    "shortName": "KEN nr 11136 af 03/12/2015",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 85-15 om reelt enlig - samlevende - gensidig forsørgelsespligt</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resumé:</span>\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Der er en formodning for, at personer som er samlevende efter aktivloven, og hermed pålægges gensidig forsørgelsespligt, kun kan anses som reelt enlige efter pensionsloven, hvis særlige forhold taler for det.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">I det konkrete tilfælde forelå der ikke særlige forhold, der talte for at anse pensionisten for reelt enlig ved beregningen af pension. Det forhold, at de havde adskilte økonomier udover udgifterne til lejemålet og ikke deltes om de praktiske gøremål vedrørende lejligheden, var ikke sådanne særlige forhold, der kunne medføre, at pensionisten var berettiget til pensionslovens særlige tillæg for enlige.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Bold\">Forskellige samlivsvurderinger efter aktivloven og pensionsloven</span>\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En afgørelse om, at to personer er samlevende efter aktivloven, er ikke ensbetydende med, at personerne er samlevende efter pensionsloven.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">To personer er samlevende efter aktivloven, når de pågældende er fyldt 25 år, har fælles bopæl, ikke er slægtninge i ret op- eller nedstigende linje, ikke er søskende, og enten har et fælles barn, tidligere har været noteret som samlevende i ATP eller tidligere har været gift med hinanden, hvormed de objektive betingelser i aktivlovens § 2 b, stk. 1, nr. 1-5 og én af betingelserne efter stk. 2 er opfyldt.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">To personer er samlevende efter pensionsloven, når de har fælles husførelse og kan indgå ægteskab, dvs. når de lever i et såkaldt ægteskabslignende forhold.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Bold\">Betydningen af gensidig forsørgelsespligt</span>\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Udbetaling Danmark skal foretage en konkret og individuel vurdering af, hvorvidt pensionisten opfylder betingelserne for at modtage det særlige tillæg for enlige efter pensionsloven.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Når to personer er samlevende efter aktivlovens § 2 b, stk. 1 og 2, og dermed pålægges gensidig forsørgelsespligt efter aktivlovens § 2 a, kan en pensionist dog kun anses som reelt enlig efter pensionsloven, hvis særlige forhold taler for det.</p>\r\n   <p class=\"TekstGenerel\">\r\n   </p>\r\n</div>\r\n<p>\r\n   <span class=\"Bold\">Lovgivning:</span>\r\n</p>\r\n<p>Lov om social pension - lovbekendtgørelse nr. 10 af 12. januar 2015 - § 49, stk. 2</p>\r\n<p>\r\n</p>\r\n<p>Lov om aktiv socialpolitik - lovbekendtgørelse nr. 806 af 1. juli 2015 - § 2 a og § 2 b, stk. 1 og 2</p>\r\n<p>\r\n</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>\r\n</p>\r\n<p>\r\n   <span class=\"Bold\">1.</span> <span class=\"Bold\">Baggrund for at behandle sagen principielt</span></p>\r\n<p>\r\n</p>\r\n<p>Ankestyrelsen har behandlet sagen principielt for at afklare, om en pensionist kan anses som reelt enlig efter pensionsloven, når pensionisten anses for at være samlevende med en kontanthjælpsmodtager efter lov om aktiv socialpolitik § 2 b.</p>\r\n<p>\r\n</p>\r\n<p>\r\n   <span class=\"Bold\">2.</span> <span class=\"Bold\">Reglerne</span></p>\r\n<p>\r\n</p>\r\n<p>Lov om social pension, § 49, stk. 2, fastslår, at gifte og samlevende anses som enlige i forbindelse med fastsættelse af pension, hvis samlivet mellem parterne er ophævet.</p>\r\n<p>\r\n</p>\r\n<p>Lov om aktiv socialpolitik, § 2b fastslår i stk. 1, at to personer anses samlevende, hvis disse er 25 år, er ugifte, har fælles bopæl, ikke er slægtninge i ret op- eller nedstigende linje, ikke er søskende og opfylder kriterierne i enten stk. 2 eller 3.</p>\r\n<p>\r\n</p>\r\n<p>Stk. 2, om i tillæg til kravene i stk. 1, da skal ansøgeren og samboen enten have et fælles barn, have været noteret som samlevende i ATP eller tidligere have været gift med hinanden, medmindre disse er blevet skilt eller separeret inden for de sidste 3 måneder.</p>\r\n<p>\r\n</p>\r\n<p>Det fremgår af stk. 3, at udover de tilfælde nævnt i stk. 2, nr. 1-3, kan to personer anses som samlevende, når de har et samliv af ægteskabslignende karakter.</p>\r\n<p>\r\n</p>\r\n<p>\r\n   <span class=\"Bold\">3.</span> <span class=\"Bold\">Andre principafgørelser</span></p>\r\n<p>\r\n</p>\r\n<p>\r\n   <span class=\"Bold\">Gældende</span>\r\n</p>\r\n<p>\r\n</p>\r\n<p>Følgende principafgørelser er brugt ved afgørelsen og gælder stadig:</p>\r\n<p>\r\n</p>\r\n<p>\r\n   <span class=\"Bold\">P-20-95</span>: fastslår, at der er en formodning for, at 2 personer, der er tilmeldt folkeregistret på samme adresse, som vedrører en énfamiliesbolig, som udgangspunkt må betragtes som samlevende med den virkning, at der ikke kan udbetales det særlige pensionstillæg. Formodningen kan ikke lægges til grund, hvis parterne ikke har fælles husførelse.</p>\r\n<p>\r\n</p>\r\n<p>\r\n   <span class=\"Bold\">49-14</span>: fastslår, at efter aktivlovens regler har en borger i forhold til det offentlige ansvaret for at forsørge sig selv, sin ægtefælle, sin samlever og sine børn under 18 år. Forsørgelsespligten mellem samlevende gælder i de tilfælde, hvor den ene eller begge ansøger om eller modtager uddannelses- eller kontanthjælp.</p>\r\n<p>\r\n</p>\r\n<p>\r\n   <span class=\"Bold\">4.</span> <span class=\"Bold\">Den konkrete afgørelse</span></p>\r\n<p>\r\n</p>\r\n<p>Ankestyrelsen har behandlet din klage over Udbetaling Danmarks afgørelse truffet den 7. maj 2014.</p>\r\n<p>\r\n</p>\r\n<p>Resultatet er</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Du og din tidligere ægtefælle skal betragtes som samlevende efter lov om social pension fra 1. maj 2014</p>\r\n<p>\r\n</p>\r\n<p>Det betyder, at din pension skal beregnes efter reglerne og taksterne for samlevende i lov om social pension fra 1. maj 2014.</p>\r\n<p>\r\n</p>\r\n<p>Vi stadfæster således afgørelsen fra Udbetaling Danmark.</p>\r\n<p>\r\n</p>\r\n<p>Der var enighed på mødet.</p>\r\n<p>\r\n</p>\r\n<p>Vi finder grundlag for at kritisere Udbetaling Danmarks sagsbehandling. Se nærmere i afsnit om bemærkninger til Udbetaling Danmarks sagsbehandling.</p>\r\n<p>\r\n</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>\r\n</p>\r\n<p>Ankestyrelsen vurderer, at du og din tidligere ægtefælle skal betragtes som samlevende efter pensionslovens regler fra 1. maj 2014.</p>\r\n<p>\r\n</p>\r\n<p>Vi har lagt til grund, at du bor sammen med din tidligere ægtefælle, og at I blev skilt den 14. januar 2004.</p>\r\n<p>\r\n</p>\r\n<p>Vi lægger ligeledes vægt på, at du den 1. august 2009 flyttede ind hos din tidligere ægtefælle på adressen XX, hvor også din far boede. Din tidligere ægtefælle flyttede den 15. august 2012 til YY. Du lejede et værelse der fra 15. september 2012, hvormed I på ny fik fælles bolig.</p>\r\n<p>\r\n</p>\r\n<p>Vi lægger desuden vægt på, at I er pålagt gensidig forsørgelsespligt efter aktivloven, og at Ankestyrelsen i afgørelse af 15. december 2014 stadfæstede afgørelsen herom fra A Kommune.</p>\r\n<p>\r\n</p>\r\n<p>Vi lægger også vægt på, at I på adressen YY deles om den fælles stue.</p>\r\n<p>\r\n</p>\r\n<p>Vi lægger endvidere vægt på, at du oplyser, at I nogle gange holder jul sammen ved dine forældre.</p>\r\n<p>\r\n</p>\r\n<p>Vi lægger endelig vægt på, at I deles ligeligt om de øvrige udgifter ved lejemålet herunder el og internet, og at såfremt der kommer ekstra regninger, da deles I om betalingen af disse.</p>\r\n<p>\r\n</p>\r\n<p>Når to personer er samlevende efter aktivloven, og derved pålægges gensidig forsørgelsespligt, da kan en pensionist kun anses som reelt enlig efter pensionsloven, hvis særlige forhold taler for det.</p>\r\n<p>\r\n</p>\r\n<p>Ud fra en samlet vurdering ikke, at oplysningerne om at I har udformet en lejekontrakt, har separate økonomier udover udgifterne til lejemålet og ikke deles om de praktiske gøremål vedrørende lejligheden, er sådanne særlige forhold, der kan medføre, at du er berettiget til pensionslovens særlige tillæg for enlige.</p>\r\n<p>\r\n</p>\r\n<p>\r\n   <span class=\"Bold\">Bemærkninger til Udbetaling Danmarks sagsbehandling</span>\r\n</p>\r\n<p style=\"text-align: justify;\">\r\n</p>\r\n<p style=\"text-align: justify;\">Vi finder det kritisabelt, at Udbetaling Danmarks afgørelse af 7. maj 2014 ikke indeholdt en begrundelse for afgørelsens resultat, men at Udbetaling Danmark alene henviste til A Kommunes afgørelse efter aktivloven af 23. januar 2014</p>\r\n<p style=\"text-align: justify;\">\r\n</p>\r\n<p style=\"text-align: justify;\">Ud fra en konkret vurdering finder vi dog ikke, at den mangelfulde begrundelse kan medføre, at afgørelsen ikke gælder.</p>\r\n<p style=\"text-align: justify;\">\r\n</p>\r\n<p style=\"text-align: justify;\">Vi lægger i den forbindelse vægt på, at vi er enige i afgørelsens resultat, og at Udbetaling Danmark i genvurderingen af sagen har begrundet afgørelsen.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 26. marts 2019, da der er kommet nye regler på området."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/12/2015"
        },
        {
            "displayName": "Accession",
            "displayValue": "W20151113625"
        },
        {
            "displayName": "Entydig dokumentidentifikation",
            "displayValue": "CJ000166"
        },
        {
            "displayName": "Dato for indlæggelse",
            "displayValue": "27/03/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11136"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "03/12/2015"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "2014-3823-41780"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}