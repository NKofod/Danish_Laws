{
    "id": 156089,
    "title": "Ankestyrelsens principafgørelse 88-10 om mellemkommunal refusion - boformer - eget hjem - hjælpebehov - praktisk pædagogisk hjælp - flytning",
    "documentTypeId": "240",
    "isSagsforlobPeriodValid": true,
    "shortName": "KEN nr 10440 af 30/04/2010",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 88-10 om mellemkommunal refusion - boformer - eget hjem - hjælpebehov - praktisk pædagogisk hjælp - flytning</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Tilflytningskommunens bevilling af praktisk pædagogisk hjælp, hjælpemidler og boligændring til en familie i eget hjem med et svært handicappet barn betød ikke, at fraflytningskommunen havde pligt til at yde refusion for udgifter vedrørende barnet.</p>\r\n   <p class=\"TekstGenerel\">Hjælpen var ikke af et sådant omfang, at flytningen til ny selvstændig bolig trådte i stedet for eller kunne sidestilles med ophold i en boform. Der blev lagt vægt på, at der ikke var tale om så omfattende hjælpeforanstaltninger ved tilknyttet personale, som normalt karakteriserer et botilbud.</p>\r\n   <p class=\"TekstGenerel\">Familien var bevilget praktisk og pædagogisk støtte i 30 timer månedlig, handicapbil og mindre hjælpemidler samt boligændringer i form af loftslift og ændringer af badeværelse.</p>\r\n   <p class=\"TekstGenerel\">Det kunne ikke tillægges afgørende vægt, at fraflytningskommunen havde medvirket til flytningen ved at hjælpe med at finde boligen i den nye kommune, og ved at bevilge boligindskud og husleje for første måned i den nye bolig.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen er afløst af en nyere afgørelse</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>03-01-2012</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om retssikkerhed og administration på det sociale område - lovbekendtgørelse nr. 1203 af 10. december 2009 - § 9c, stk. 2</p>\r\n<p>\r\n   <span class=\"Bold\">Note:</span>\r\n</p>\r\n<p>Afløst af 25-12</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Afgørelse i sag om refusion af udgifter vedr. NN.</p>\r\n<p>Ankestyrelsen har i møde truffet afgørelse i sag om, hvilke boformer der kan ydes refusion til.</p>\r\n<p>Resultatet er</p>\r\n<p>• A Kommune har ikke ret til refusion af udgifter vedrørende NN.</p>\r\n<p>Vi er således kommet til samme resultat som Det Sociale Nævn i Statsforvaltningen YY.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>En opholdskommune har ret til refusion, hvis en tidligere kommune eller anden offentlig myndighed medvirker til, at personen får ophold i en bolig eller boform, der træder i stedet for eller kan sidestilles med boformer mv. til personer med betydelig nedsat fysisk eller psykisk funktionsevne efter servicelovens §§ 107-10 eller plejehjem efter § 192.</p>\r\n<p>Vi finder ikke, at NN er flyttet til en bolig, som træder i stedet for og kan sidestilles med en boform til personer med betydelig nedsat fysisk eller psykisk funktionsevne.</p>\r\n<p>Vi har lagt vægt på, at der ikke er ydet støtte- og hjælpeforanstaltninger i form af praktisk hjælp og støtte og særlige plejeforanstaltninger ved tilknyttet personale af en karakter og i et omfang, som normalt karakteriserer et botilbud eller en boform.</p>\r\n<p>Vi er opmærksom på, at A Kommune har bevilget en række hjælpemidler samt boligindretning og praktisk, pædagogisk støtte i hjemmet. Vi finder dog ikke, at denne hjælp har en sådan karakter og et omfang, som gør, at boligen kan sidestilles med et botilbud.</p>\r\n<p>Vi skal bemærke, at vi finder, at B Kommune har medvirket til, at NN har fået ophold i A kommune. Vi har herved lagt vægt på, at B Kommune har bevilget boligindskud og husleje til første måned i den nye bolig, samt at personale i B Kommune har ydet støtte til flytningen.</p>\r\n<p>B Kommunes medvirken bevirker dog ikke, at kommunen kan pålægges refusion til A Kommune.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• De oplysninger, som forelå da nævnet traf afgørelse i sagen</p>\r\n<p>• Nævnets afgørelse af 18. marts 2009</p>\r\n<p>• Klagen til Ankestyrelsen af 14. april 2009</p>\r\n<p>• Nævnets genvurdering</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>NN er et svært handicappet barn.</p>\r\n<p>Hans familie har ønsket at flytte til en større lejlighed, og B Kommune har i den forbindelse ydet støtte til at finde en ny lejlighed. Familien afslog den først tilbudte lejlighed, men har sagt ja til en lejlighed i A Kommune, som personale på NNs dagtilbud har været familien behjælpelig med at finde.</p>\r\n<p>B Kommune har i den forbindelse ydet boligindskud og husleje for den første måned.</p>\r\n<p>A Kommune har efterfølgende blandt andet bevilget merudgifter, handicapbil og boligindretning med et beløb på over 100.000 kr. Der er videre ydet 30 timers praktisk, pædagogisk støtte i hjemmet månedlig samt 90 døgns aflastning årligt.</p>\r\n<p>B Kommune har afslået at yde refusion til A Kommune for udgifter vedrørende NN.</p>\r\n<p>Det sociale nævn har stadfæstet B Kommunes afslag på refusion. Afgørelsen er begrundet med, at flytningen er sket til en almindelig udlejningsbolig, ikke til en boform.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20101044025"
        },
        {
            "displayName": "Entydig dokumentidentifikation",
            "displayValue": "BS008883"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10440"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "30/04/2010"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 3800017-09"
        },
        {
            "displayName": "Stikord",
            "displayValue": "88-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}