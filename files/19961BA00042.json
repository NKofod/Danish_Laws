{
    "id": 106494,
    "title": "1996 BSF 42   FORSLAG TIL FOLKETINGSBESLUTNING OM NORMAL BESKATNING AF POLITIKERE M.FL.  ",
    "documentTypeId": "480",
    "isSagsforlobPeriodValid": false,
    "shortName": "1996/1 BSF 42",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 42 </P>  \r\n\r\n<P></P>  \r\n\r\n<P>Forslag til folketingsbeslutning om normal beskatning af politikere m.fl.  \r\n\r\n</P>  \r\n\r\n<P></P>  \r\n\r\n<P>Fremsat af Kim Behnke (FP) Tom Behnke (FP) Aage Brusgaard (FP) Jan Køpke  \r\n\r\n Christensen (FP) Niels Højland (FP) Kirsten Jacobsen (FP) Annette Just (FP)  \r\n\r\n</P>  \r\n\r\n<P></P>  \r\n\r\n<P>den 29. oktober 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til i indeværende folketingsår at  \r\n\r\n fremsætte de nødvendige lovforslag og foretage andre regelændringer, som  \r\n\r\n medfører, at politikere m.fl., der modtager betaling for udførelse af arbejde  \r\n\r\n i forbindelse med Danmarks internationale aktiviteter, bliver underlagt  \r\n\r\n normal dansk beskatning. </P>  \r\n\r\n<P>Regelændringerne skal medføre følgende: </P>  \r\n\r\n<P>1. Politikere med bopæl i Danmark, som er valgt eller udpeget til  \r\n\r\n varetagelse af hverv i internationale fora, skal underlægges normal dansk  \r\n\r\n beskatning af den betaling, de modtager for varetagelse af hvervet. </P>  \r\n\r\n<P>2. Politikere med bopæl i udlandet, som er valgt eller udpeget fra dansk  \r\n\r\n side til varetagelse af danske interesser, og som modtager betaling for  \r\n\r\n hvervet fra danske skatteyderfinansierede kilder, skal underlægges normal  \r\n\r\n dansk beskatning. </P>  \r\n\r\n<P>3. Personer med bopæl i Danmark, som er ansat til varetagelse af  \r\n\r\n officielle danske interesser i danske eller internationale organer, skal  \r\n\r\n underkastes normal dansk beskatning. </P>  \r\n\r\n<P>4. Pensionsordninger med bidrag fra dansk eller international  \r\n\r\n skatteyderkilde for de under punkt 1-3 nævnte personer skal underkastes  \r\n\r\n normal dansk beskatning af pensionsordningen. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Fremskridtspartiet er af den opfattelse, at det er ganske urimeligt, at en  \r\n\r\n række politikere m.fl., som er ansat eller valgt til varetagelse af hverv i  \r\n\r\n forbindelse med Danmarks internationale aktiviteter, opnår meget mild eller  \r\n\r\n slet ingen beskatning af de særdeles favorable betalinger, de modtager for  \r\n\r\n deres hverv. </P>  \r\n\r\n<P>Fremskridtspartiet mener ikke, det er rimeligt, at den danske lønarbejder  \r\n\r\n eller anden lavindkomstgruppe skal betale over 50 pct. i indkomstskat af  \r\n\r\n deres løn. Derfor skal indkomstskatten afvikles fuldstændigt og helst gennem  \r\n\r\n forhøjelse af den skattefri bundgrænse. Indtil skatterne bliver nedsat, må  \r\n\r\n der være rimelighed i skattebyrden. </P>  \r\n\r\n<P>Mens regeringen og ikke mindst skatteministeren bruger mange ressourcer på  \r\n\r\n at jagte danske lønarbejdere for at pine flere skattepenge ud af deres  \r\n\r\n kørselsfradrag eller forhøje afgiften på forbrug af el eller vand, så er  \r\n\r\n samme regering totalt passiv, når det gælder beskatning af de politikere  \r\n\r\n m.fl., som modtager enorme honorarer for det internationale hverv, de er  \r\n\r\n valgt til eller ansat til. Regeringen har jagtet såkaldte frynsegoder i dansk  \r\n\r\n erhvervsliv samtidig med, at man ser gennem fingrene med, at politikere  \r\n\r\n f.eks. i EU-systemet skovler skattefri frynsegoder ind hver måned. Det er  \r\n\r\n ikke rimeligt. Derfor dette forslag. </P>  \r\n\r\n<P>Fremskridtspartiet ønsker med forslaget at få kortlagt, hvordan de 179  \r\n\r\n folketingsmedlemmer stiller sig. Det spørgsmål, som Folketinget kommer til at  \r\n\r\n stemme om, er: </P>  \r\n\r\n<P>Skal toppolitikere have markant lavere skat end danske lønmodtagere? </P>  \r\n\r\n<P>Hvis svaret er nej, så skal man vedtage dette pålæg til regeringen. </P>  \r\n\r\n<P> <I>Bemærkninger til de enkelte punkter</I>  </P>  \r\n\r\n<P>Til nr. 1 </P>  \r\n\r\n<P>Politikere, som er valgt eller udpeget til at varetage hverv i f.eks.  \r\n\r\n EU-systemet, herunder Europa-Parlamentet og EU-Kommissionen, FN og alle  \r\n\r\n underorganer, OSCE, Nordisk Råd, Europarådet m.v., og som bor her i landet,  \r\n\r\n skal betale normal dansk skat af det vederlag eller den løn, de får for  \r\n\r\n hvervet. Det gælder, uanset hvem der er den officielle  \r\n\r\n &#187;arbejdsgiver&#171; og udbetaler lønnen. Uanset om det er danske  \r\n\r\n skatteyderkilder eller det er EU-skatteyderkilder, så skal der betales normal  \r\n\r\n dansk skat. </P>  \r\n\r\n<P>Til nr. 2 </P>  \r\n\r\n<P>Politikere, som er udstationeret fra Danmark til varetagelse af danske  \r\n\r\n interesser i internationale fora, men som har valgt at flytte bopæl til  \r\n\r\n udlandet, skal også betale normal dansk skat, såfremt de modtager deres  \r\n\r\n betaling fra danske skatteyderkilder. </P>  \r\n\r\n<P>Til nr. 3 </P>  \r\n\r\n<P>Da det ikke kun er politikere, som varetager hverv i internationale  \r\n\r\n organer, så er det vigtigt, at reglerne også kommer til at omfatte de  \r\n\r\n personer (som ikke er politikere), som er ansat eller udpeget til at varetage  \r\n\r\n et dansk hverv i et internationalt organ. Det gælder f.eks. ansatte ved  \r\n\r\n EU-Kommissionens kontor i Danmark, ansatte ved UNICEF og andre  \r\n\r\n FN-underorganers kontor i Danmark, EU's Miljøagentur og alle øvrige lignende  \r\n\r\n internationale organers medarbejdere med bopæl i Danmark. Det er aldeles  \r\n\r\n urimeligt, at en person, som går på arbejde i en dansk virksomhed, skal  \r\n\r\n betale over 50 pct. indkomstskat, mens de ansatte i nabobygningen, som  \r\n\r\n tilfældigvis er EU-Kommissionens kontor, bliver beskattet meget mildere. De  \r\n\r\n ansatte ved EU-Kommissionen m.fl. har jo samme adgang til sygehushjælp,  \r\n\r\n skoler, biblioteker og de andre offentlige goder, som finansieres af  \r\n\r\n skatterne. </P>  \r\n\r\n<P>Til nr. 4 </P>  \r\n\r\n<P>Et er den løn eller det vederlag, man får for at varetage de i forslaget  \r\n\r\n omfattede hverv. Men mange af disse hverv er med tilknyttede særdeles  \r\n\r\n favorable pensionsordninger. EU-parlamentsmedlemmer og EU-kommissærer  \r\n\r\n modtager meget store særpensioner, der ikke beskattes på normal vis. Det er  \r\n\r\n meget urimeligt, eftersom almindelige danskere brandskattes af deres  \r\n\r\n pensionsordninger. </P>  \r\n\r\n<P> <I>Økonomiske konsekvenser og omfang:</I>  </P>  \r\n\r\n<P>Fremskridtspartiet har gennem spørgsmål via Folketingets Skatteudvalg til  \r\n\r\n skatteministeren søgt at få afdækket omfanget af de af dette forslag  \r\n\r\n omfattede personer. Spørgsmål 202-212, alm. del, bilag 540 fra den 15. august  \r\n\r\n 1996, er endnu ubesvarede, og på grund af nyt folketingsår er spørgsmålet  \r\n\r\n genstillet, jf. alm. del, bilag 34. Når skatteministeren afgiver  \r\n\r\n fyldestgørende svar, vil der kunne sættes antal og økonomi bag de punkter,  \r\n\r\n som dette forslag omfatter. </P>  \r\n\r\n<P>Folketinget har tidligere modtaget komplette lister over, hvilke  \r\n\r\n forhenværende ministre der modtager pension, hvor stor den er, og hvor længe  \r\n\r\n de har fået den m.v. Det er altså muligt at opgøre omfanget af disse horrible  \r\n\r\n ordninger, hvis viljen er til stede. Fremskridtspartiet forventer, at der i  \r\n\r\n forbindelse med udvalgsbehandlingen af dette forslag vil kunne ske yderligere  \r\n\r\n afklaring af, hvor mange der er med i den &#187;gyldne båd&#171;, og hvor  \r\n\r\n meget skattemyndighederne går glip af. </P>  \r\n\r\n<P>Fremskridtspartiet har gennem svar på spørgsmål i Folketingets  \r\n\r\n Finansudvalg bilag 09-01 af 14. oktober 1996, fået dokumenteret, at når  \r\n\r\n f.eks. folketingsmedlemmer tager deres ægtefælle med på rejse til udlandet  \r\n\r\n (f.eks. FN), så er denne rejse skattefri for ægtefællen! Mens ministeren slår  \r\n\r\n fast, at f.eks. en privat ansat vil være skattepligtig, hvis der medtages  \r\n\r\n ægtefælle på rejse betalt af firmaet. </P>  \r\n\r\n<P>Disse urimeligheder skal nu bringes til ophør. Derfor dette forslag. </P>  \r\n\r\n<P> <I>Er det muligt at lave de nødvendige ændringer?</I>  </P>  \r\n\r\n<P>Det er ofte blevet fremført, at honorar, løn, frynsegoder eller pension  \r\n\r\n for disse grupper ikke kan underkastes normal beskatning, eftersom de udfører  \r\n\r\n helt specielle hverv og derfor er omfattet af andre regler. Dette forslag er  \r\n\r\n derfor heller ikke kun et påbud om at ændre dansk lovgivning, men i lige så  \r\n\r\n høj grad et påbud til regeringen om, at de øvrige regler, som forvalter dette  \r\n\r\n område, bliver ændret. Det er muligt, at sagen skal rejses i EU's  \r\n\r\n Ministerråd, det er muligt, at sagen skal rejses i FN og andre relevante  \r\n\r\n steder. Hvis det er tilfældet, må regeringen påtage sig opgaven. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Kim Behnke</B> (FP): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om normal beskatning af politikere  \r\n\r\n m.fl.</I>  </P>  \r\n\r\n<P>(Beslutningsforslag nr. B 42). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "29/10/1996"
        },
        {
            "displayName": "Accession",
            "displayValue": "19961BA00042"
        },
        {
            "displayName": "Entydig dokumentidentifikation",
            "displayValue": "CL007215"
        },
        {
            "displayName": "Dato for førstegangsindlæggelse",
            "displayValue": "29/10/1996"
        },
        {
            "displayName": "Dato for indlæggelse",
            "displayValue": "29/10/1996"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "42"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}