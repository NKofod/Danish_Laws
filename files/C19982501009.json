{
    "id": 87161,
    "title": "Bestemmelser om godtgørelse af merudgifter under deltagelse i øvelser, sejlads med flådens skibe mv. samt under ophold i øvelses-/skydelejre mv. for personel under Forsvarsministeriets område.",
    "documentTypeId": "150",
    "isSagsforlobPeriodValid": false,
    "shortName": "CIR nr 25010 af 15/04/1998",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om godtgørelse af merudgifter under  \r\n\r\n deltagelse i øvelser, sejlads med flådens skibe mv. samt under ophold i  \r\n\r\n øvelses-/skydelejre mv. for personel under Forsvarsministeriets område. </H1>  \r\n\r\n<P></P>  \r\n\r\n<P> <B>1</B> . Bestemmelserne i denne kundgørelse er gældende for  \r\n\r\n tjenestemænd, personel ansat på tjenestemandslignende vilkår samt kontrakt-  \r\n\r\n og overenskomstansat personel, i det omfang dette i henhold til indgåede  \r\n\r\n overenskomster og aftaler følger de for tjenestemænd fastsatte regler. </P>  \r\n\r\n<P> <B>2</B> . <I>Godtgørelse af merudgifter under deltagelse i øvelser,  \r\n\r\n sejlads med flådens skibe mv. samt under ophold i øvelses-/skydelejre mv.</I>  \r\n\r\n</P>  \r\n\r\n<P>Supplerende bestemmelser er optaget som bemærkninger (Bmk.:) til de  \r\n\r\n enkelte paragraffer. </P>  \r\n\r\n<P> <I>Bestemmelsernes omfang</I>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Bestemmelserne omfatter godtgørelse af  \r\n\r\n merudgifter til personel inden for Forsvarsministeriets område under  \r\n\r\n deltagelse i øvelser, sejlads med flådens skibe mv. samt under ophold i  \r\n\r\n øvelses-/skydelejre o.l., der er forbundet med overnatning, jf. dog § 7. </P>  \r\n\r\n<P CLASS=STK> <I>Stk. 2. </I> For at oppebære ydelser efter disse  \r\n\r\n bestemmelser skal de i aftale af 30. maj 1995, jf. Kundgørelse for Forsvaret  \r\n\r\n B.5-13, fastsatte forudsætninger for godtgørelse af merudgifter under  \r\n\r\n tjenesterejser og udstationering være opfyldt, jf. dog de i §§ 5, 7 og 8  \r\n\r\n fastsatte bestemmelser. </P>  \r\n\r\n<P> <I>Bmk.:</I>  </P>  \r\n\r\n<P>a. Godtgørelse efter nærværende bestemmelser ydes for det samlede fravær,  \r\n\r\n inkl. eventuel forlægning til og fra øvelsesområde, øvelses-/skydelejr o.l.  \r\n\r\n</P>  \r\n\r\n<P>b. For tiden forstås ved øvelses-/skydelejre mv. bl.a. Hevringlejren,  \r\n\r\n Borrislejren, Oksbøllejren, Melbylejren, Jægersprislejren, Søgårdlejren,  \r\n\r\n Nymindegablejren samt marinestation Sjællands Odde. </P>  \r\n\r\n<P>c. Bestemmelserne omfatter også deltagelse i øvelsesvirksomhed i udlandet  \r\n\r\n og sejlads, der medfører ophold i udenlandsk havn. Endvidere omfatter  \r\n\r\n bestemmelserne forlægning til og fra samt ophold i udlandet i forbindelse med  \r\n\r\n deltagelse i skydninger o.l. Bestemmelserne omfatter endvidere sejlads med  \r\n\r\n miljøstyrelsens fartøjer, opmålingsskibe mv. </P>  \r\n\r\n<P>d. Bestemmelserne omfatter bl.a. ikke personel til tjeneste i den periode,  \r\n\r\n der er fastsat som den første samlede uddannelsestid for værnepligtige, samt  \r\n\r\n under genindkaldelser og mønstringer. </P>  \r\n\r\n<P> <I>Øvelsesvirksomhed</I>  </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Under fravær fra det faste tjenestested som  \r\n\r\n følge af deltagelse i øvelsesvirksomhed ydes frit logi (underbringelse), fri  \r\n\r\n kost (feltrationer, transportkost fra forsvarets cafeterier el. lign.) samt  \r\n\r\n en kontant godtgørelse som anført i § 12. </P>  \r\n\r\n<P> <I>Bmk.:</I>  </P>  \r\n\r\n<P>a. For at oppebære ydelser efter denne paragraf skal de i § 1 fastsatte  \r\n\r\n betingelser være opfyldt. </P>  \r\n\r\n<P>b. Paragraffen omfatter også kampdommere og andet personel, der deltager i  \r\n\r\n øvelsesvirksomheden. </P>  \r\n\r\n<P>c. Under deltagelse i overlevelsesøvelser mv., hvor det indgår som en del  \r\n\r\n af øvelsen, at der ikke ydes forplejning, gives alene den kontante  \r\n\r\n godtgørelse. </P>  \r\n\r\n<P>d. Under øvelsesvirksomhed, der er forbundet med forudgående og/eller  \r\n\r\n efterfølgende ophold i øvelses-/skydelejr mv., ydes godtgørelse efter denne  \r\n\r\n paragraf. </P>  \r\n\r\n<P> <I>Ophold i øvelses-/skydelejr mv.</I>  </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Under fravær fra det faste tjenestested som  \r\n\r\n følge af ophold i øvelses-/skydelejr mv., bortset fra de i § 2 nævnte  \r\n\r\n tilfælde, ydes udover den kontante godtgørelse som anført i § 12 en  \r\n\r\n godtgørelse på et beløb svarende til prisen for en standardkostportion i  \r\n\r\n forsvarets cafeterier for de måltider, der falder under opholdet. Endvidere  \r\n\r\n ydes frit logi på militært etablissement eller, i den udstrækning militær  \r\n\r\n indkvartering ikke er mulig, indkvartering i et af forsvaret lejet logi. </P>  \r\n\r\n<P> <I>Bmk.:</I>  </P>  \r\n\r\n<P>a. For at oppebære ydelser efter denne paragraf skal de i § 1 fastsatte  \r\n\r\n betingelser være opfyldt. </P>  \r\n\r\n<P>b. For øvelsesvirksomhed, der falder under opholdet i øvelses-/skydelejr  \r\n\r\n mv., ydes godtgørelse efter § 2. </P>  \r\n\r\n<P>c. Paragraffen omfatter bl.a. også samlet midlertidig udlægning af en  \r\n\r\n enhed til anden garnison og deployering af flyvevåbnets eskadriller. </P>  \r\n\r\n<P> <I>Forlægning</I>  </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Beregningen af de i §§ 2 og 3 nævnte ydelser  \r\n\r\n påbegyndes ved afrejsetidspunktet fra det faste tjenestested eller fra  \r\n\r\n bopælen og afsluttes ved tilbagekomst dertil. Der vil maksimalt kunne  \r\n\r\n beregnes godtgørelse, som om rejsen var påbegyndt og/eller afsluttet på  \r\n\r\n tjenestestedet. </P>  \r\n\r\n<P CLASS=STK> <I>Stk. 2. </I> Såfremt der ikke ydes fri kost for de måltider,  \r\n\r\n der falder under forlægningen, ydes time- og dagpenge mv. i henhold til  \r\n\r\n Kundgørelse for Forsvaret B.5-13 for selve rejsetiden til og fra det  \r\n\r\n midlertidige tjenestested. </P>  \r\n\r\n<P> <I>Bmk.:</I>  </P>  \r\n\r\n<P>a. Det forudsættes, at forlægning af enheder til øvelsesområder i muligt  \r\n\r\n omfang arrangeres med fri kost (feltrationer, transportkost fra forsvarets  \r\n\r\n cafeterier e.l.). </P>  \r\n\r\n<P>b. For at kunne oppebære fri kost, henholdsvis time- og dagpenge mv. under  \r\n\r\n selve rejsetiden forudsættes det, at det samlede fravær fra det faste  \r\n\r\n tjenestested medfører overnatning. </P>  \r\n\r\n<P> <I>Øvelsesvirksomhed inden for tjenestestedet</I>  </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Under deltagelse i øvelsesvirksomhed af 36  \r\n\r\n timers varighed og derover inden for tjenestestedets normale øvelsesområde,  \r\n\r\n hvor personellet ikke har adgang til at forlade øvelsesområdet i hele  \r\n\r\n øvelsesperioden, kan der for hele perioden ydes frit logi (underbringelse) og  \r\n\r\n fri kost (feltrationer, transportkost fra forsvarets cafeterier e.l.). </P>  \r\n\r\n<P> <I>Bmk.:</I>  </P>  \r\n\r\n<P>Som frit logi betragtes bl.a. feltmæssig underbringelse, underbringelse på  \r\n\r\n belægningsstue, i gymnastiksal e.l. </P>  \r\n\r\n<P> <I>Sejlads</I>  </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Under fravær fra det faste tjenestested som  \r\n\r\n følge af sejlads med flådens skibe ydes frit logi (underbringelse om bord),  \r\n\r\n jf. dog Bmk., fri kost (skibskost) samt en kontant godtgørelse som anført i §  \r\n\r\n 12. </P>  \r\n\r\n<P CLASS=STK> <I>Stk. 2. </I> Beregningen af de i stk. 1 nævnte ydelser  \r\n\r\n påbegyndes fra afsejlingstidspunktet fra det faste tjenestested eller fra det  \r\n\r\n eventuelt senere tidspunkt, hvor personellet tiltræder tjeneste ombord, og  \r\n\r\n afsluttes, når skibet påny anløbet det sted, der er personellets faste  \r\n\r\n tjenestested eller det tidligere tidspunkt, hvor tjenesten om bord måtte  \r\n\r\n ophøre. </P>  \r\n\r\n<P> <I>Bmk.:</I>  </P>  \r\n\r\n<P>a. For at oppebære ydelser efter denne paragraf skal de i § 1 fastsatte  \r\n\r\n betingelser være opfyldt. </P>  \r\n\r\n<P>b. Ved flådens skibe forstås tillige opmålingsskibe, miljøskibe, skibe til  \r\n\r\n særlige formål mv. </P>  \r\n\r\n<P>c. Under flådens skibes ophold i havn etableres et frameldingssystem for  \r\n\r\n kostdeltagelse. Til personel med fast tjenestested uden for opholdshavnen,  \r\n\r\n der ikke deltager i forplejningen om bord, ydes der udover den kontante  \r\n\r\n godtgørelse som anført i §12 en godtgørelse på et beløb svarende til prisen  \r\n\r\n for en standardkostportion i forsvarets cafeterier for de måltider, der  \r\n\r\n frameldes for. </P>  \r\n\r\n<P>d. Under sejlads og havneophold uden for personellets faste tjenestested,  \r\n\r\n herunder værftsophold og andre ophold, hvor forplejnings- og/eller  \r\n\r\n indkvarteringsforholdene om bord afviger væsentligt fra de for skibet normalt  \r\n\r\n gældende som følge af materiel- og personelmæssige mangler e.l., fastsætter  \r\n\r\n Forsvarskommandoen nærmere bestemmelser vedrørende indkvartering og  \r\n\r\n forplejning efter følgende retningslinier: </P>  \r\n\r\n<P>- I tilfælde, hvor kostforplejningen ophører under havneophold, hvor der  \r\n\r\n ikke er mulighed for at benytte forsvarets cafeterier, kan der til dertil  \r\n\r\n berettiget personel ydes time- og dagpenge, excl. nattillæg, i henhold til  \r\n\r\n Kundgørelse for Forsvaret B.5-13. </P>  \r\n\r\n<P>- I tilfælde, hvor underbringelse om bord under havneophold uden for  \r\n\r\n basehavnen ikke er mulig på grund af værftsophold e.l., af- og tilrigning i  \r\n\r\n forbindelse med kommandostrygning/-hejsning samt omskiftning af besætning,  \r\n\r\n skal indkvartering arrangeres på militært etablissement ved skibets  \r\n\r\n foranstaltning for personel med tjenestested uden for opholdshavnen. I den  \r\n\r\n udstrækning, indkvartering på militært etablissement ikke er mulig, kan  \r\n\r\n indkvartering finde sted i et af tjenestestedet lejet logi i land inden for  \r\n\r\n de i Kundgørelse for Forsvaret B.5-13 fastsatte hoteldispositionsbeløb. </P>  \r\n\r\n<P>e. Til personel, der har fast tjenestested på et andet sted end det sted,  \r\n\r\n der er skibets basehavn, kan der under ophold i basehavnen, der er planlagt  \r\n\r\n til at vare mindst 28 dage, eventuelt afbrudt af enkelte kortvarige  \r\n\r\n sejladser, i stedet for underbringelse om bord, ved skibets foranstaltning  \r\n\r\n ydes logi på militært etablissement i land. Såfremt militær indkvartering  \r\n\r\n ikke er mulig, godtgøres udgifter til lejet logi mod dokumentation inden for  \r\n\r\n de i Kundgørelse for Forsvaret B.5-13 fastsatte hoteldispositionsbeløb. </P>  \r\n\r\n<P>f. I tilfælde, hvor andre skibe end flådens skibe oprettes som  \r\n\r\n tjenestested, følges i underbringelses- og ydelsesmæssig henseende ligeledes  \r\n\r\n nærværende bestemmelser. </P>  \r\n\r\n<P>g. Når undervandsbåde og de ved Søopmålingen Danmark anvendte SKA-både  \r\n\r\n opholder sig i havn uden for basehavnen med overnatning til følge, skal den  \r\n\r\n del af besætningen, der kan forlade skibet og ikke er meddelt fast  \r\n\r\n tjenestested det pågældende sted, have anvist logimuligheder på depotskib,  \r\n\r\n militært etablissement i eller ved den pågældende havn eller have anvist et  \r\n\r\n af forsvaret lejet logi. Det forudsættes, at udgiften ikke overstiger de i  \r\n\r\n Kundgørelse for Forsvaret B.5-13 fastsatte hoteldispositionsbeløb.  \r\n\r\n Mulighederne søges udnyttet i den anførte rækkefølge, idet arrangementet i  \r\n\r\n øvrigt forudsættes tilrettelagt og afviklet ved skibets/tjenestestedets  \r\n\r\n foranstaltning. </P>  \r\n\r\n<P> <I>Fravær, der ikke medfører overnatning</I>  </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Under deltagelse i øvelser, sejlads med flådens  \r\n\r\n skibe mv. samt under ophold i øvelses-/skydelejr mv. kan der, når deltagelsen  \r\n\r\n ikke medfører overnatning, men har en varighed af 6 timer og derover, ydes  \r\n\r\n fri kost (feltrationer, transportkost fra forsvarets cafeterier, skibskost  \r\n\r\n e.l.) for de måltider, der falder efter udløbet af de 6 timer. </P>  \r\n\r\n<P> <I>Bmk.:</I>  </P>  \r\n\r\n<P>Det forudsættes, at de i Kundgørelse for Forsvaret B.5-13 fastsatte  \r\n\r\n forudsætninger, bortset fra overnatning, er opfyldt. </P>  \r\n\r\n<P> <I>Øvelser og ophold i udlandet</I>  </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Når den i §§ 2 og 3 nævnte virksomhed udføres i  \r\n\r\n udlandet samt under havneophold i udlandet af 24 timers varighed og derover,  \r\n\r\n ydes der i stedet for godtgørelse i henhold til §§ 2, 3 eller 6 for hver  \r\n\r\n påbegyndt 12 timers periode nedsat fast godtgørelse i henhold til Kundgørelse  \r\n\r\n for Forsvaret B.5-13. </P>  \r\n\r\n<P>Såfremt der i perioder, hvor der oppebæres nedsat fast godtgørelse, ydes  \r\n\r\n fri kost, reduceres det udenlandske beløb i overensstemmelse med Kundgørelse  \r\n\r\n for Forsvaret B.5-13. </P>  \r\n\r\n<P> <I>Bmk.:</I>  </P>  \r\n\r\n<P>a. For at oppebære ydelser efter disse bestemmelser skal de i Kundgørelse  \r\n\r\n for Forsvaret B.5-13 fastsatte forudsætninger være opfyldt. </P>  \r\n\r\n<P>b. For så vidt angår forlægning til/fra udlandet, ydes godtgørelse efter  \r\n\r\n reglerne i § 4. </P>  \r\n\r\n<P> <I>Indkvartering</I>  </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Under militær indkvartering tildeles der normalt  \r\n\r\n enkeltkvarter til officerer af major-/orlogskaptajngrad og højere grader samt  \r\n\r\n officerer i afdelings- og brigadestabe, chefer og næstkommanderende ved  \r\n\r\n underafdelinger og tilsvarende samt i videst muligt omfang til øvrigt  \r\n\r\n nøglepersonel, når indkvarteringen kan finde sted på militært etablissement.  \r\n\r\n</P>  \r\n\r\n<P CLASS=STK> <I>Stk. 2. </I> Under tjenestefri perioder af 24 timers, men  \r\n\r\n under 48 timers varighed kan der til personel, der i medfør af § 3 er  \r\n\r\n indlogeret i et af forsvaret lejet logi, når logiet er beliggende i en sådan  \r\n\r\n afstand fra det midlertidige militære tjenestested, at forsvarets cafeteria  \r\n\r\n ikke kan og rent faktisk ikke benyttes, ydes time- og dagpenge mv. </P>  \r\n\r\n<P> <I>Bmk.:</I>  </P>  \r\n\r\n<P>a. Det forudsættes, at udgifterne til et af forsvaret lejet logi ikke  \r\n\r\n overstiger det i Kundgørelse for Forsvaret B.5-13 fastsatte  \r\n\r\n hoteldispositionsbeløb. </P>  \r\n\r\n<P>b. Bestemmelsen i stk. 2 forudsætter, at der afvikles frihed (ferie,  \r\n\r\n fridage, afspadsering e.l.). </P>  \r\n\r\n<P>c. Bestemmelserne om militær indkvartering er baseret på den nuværende  \r\n\r\n indkvarteringskapacitet. Indkvartering i enkeltkvarter finder sted under  \r\n\r\n hensyntagen til personellets funktion og/eller levealder, jf. Kundgørelse for  \r\n\r\n Forsvaret B.5-13. </P>  \r\n\r\n<P> <I>Hjemrejse ved tjenestefrihed</I>  </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Under tjenestefri perioder af 48 timers  \r\n\r\n varighed og derover, hvori der afvikles frihed, kan der normalt i stedet for  \r\n\r\n de i §§ 3 og 6 nævnte ydelser tildeles personellet en rejse til det faste  \r\n\r\n tjenestested/hjemmet efter de i Kundgørelse for Forsvaret B.5-13 fastsatte  \r\n\r\n bestemmelser. Det forudsættes, at rejsen ikke medfører gener for tjenestens  \r\n\r\n tilrettelæggelse og udførelse. </P>  \r\n\r\n<P>Bestemmelsen omfatter ikke tjenestefri perioder i forbindelse med  \r\n\r\n øvelsesvirksomhed, ophold i udlandet samt tjeneste på/ved Færøerne og  \r\n\r\n Grønland. </P>  \r\n\r\n<P> <I>Bmk.:</I>  </P>  \r\n\r\n<P>a. De i §§ 3 og 6 nævnte ydelser bevares under selve rejsetiden til og fra  \r\n\r\n det faste tjenestested/hjemmet. Ydelserne kan dog maksimalt beregnes, som om  \r\n\r\n rejsen afsluttes/påbegyndes på tjenestestedet. </P>  \r\n\r\n<P>b. Rejseudgifterne godtgøres efter tilsvarende regler som gældende for  \r\n\r\n frirejser, jf. Kundgørelse for Forsvaret B.5-13. </P>  \r\n\r\n<P> <I>Tjenesterejser, udstationering, frirejser mv.</I>  </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> De i Kundgørelse for Forsvaret B.5-13 fastsatte  \r\n\r\n bestemmelser gælder for fravær i medfør af nærværende bestemmelse. </P>  \r\n\r\n<P> <I>Kontant godtgørelse</I>  </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Den kontante godtgørelse, der ydes i medfør af  \r\n\r\n §§ 2, 3 og 6 fastsættes pr. påbegyndt time til 1/24 af 40% af det til enhver  \r\n\r\n tid fastsatte beløb for nedsatte dagpenge. </P>  \r\n\r\n<P CLASS=STK> <I>Stk. 2. </I> Under tjeneste på/ved Færøerne fastsættes den  \r\n\r\n kontante godtgørelse pr. påbegyndt time til 1/24 af 40% af det til enhver tid  \r\n\r\n for Færøerne fastsatte beløb for nedsatte dagpenge. Godtgørelsen ydes fra  \r\n\r\n første anløb til sidste afsejling fra færøsk havn. </P>  \r\n\r\n<P> <I>Beregningsregler</I>  </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Overgang fra een ydelsesform til en anden sker  \r\n\r\n fra udløbet af den time, der påbegyndes umiddelbart før overgangstidspunktet.  \r\n\r\n</P>  \r\n\r\n<P> <B>3</B> . Regulering af satserne for den kontante godtgørelse  \r\n\r\n bekendtgøres i Kundgørelse for Forsvaret A. </P>  \r\n\r\n<P> <B>4</B> . Nærværende bestemmelser er en optrykning af Kundgørelse for  \r\n\r\n Forsvaret B.16-1981, og der er ikke foretaget ændringer, der har aftalemæssig  \r\n\r\n betydning. </P>  \r\n\r\n<P> <B>5</B> . Kundgørelse for Forsvaret B.16-1981 af 30/10 1981 udgår. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P> <B>H. Lange</B>  </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/04/1998"
        },
        {
            "displayName": "Accession",
            "displayValue": "C19982501009"
        },
        {
            "displayName": "Entydig dokumentidentifikation",
            "displayValue": "CM046968"
        },
        {
            "displayName": "Dato for førstegangsindlæggelse",
            "displayValue": "23/04/1998"
        },
        {
            "displayName": "Dato for indlæggelse",
            "displayValue": "29/04/2004"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "25010"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "15/04/1998"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Forsvarsministeriet"
        },
        {
            "displayName": "Ressortministeriets journalnummer",
            "displayValue": "Forsvarsministeriet 6.kt. 93-5665-14"
        },
        {
            "displayName": "Stikord",
            "displayValue": "MERUDGIFT, SEJLADS, ØVELSE"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}