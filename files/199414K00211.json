{
    "id": 108985,
    "title": "1994 BTL 211   BETÆNKNING OVER FORSLAG TIL LOV OM AFGIFT AF NATURGAS OG BYGAS    NR L 211 1994-95, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1994/1 BTL 211",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 211 </P>  \r\n\r\n<P></P>  \r\n\r\n<P>Betænkning over Forslag til lov om afgift af naturgas og bygas <BR>  \r\n\r\n Nr L 211 1994-95, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19950524 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet et spørgsmål til skatteministeren, som denne har besvaret </P>  \r\n\r\n<P>skriftligt. </P>  \r\n\r\n<P>Der er af skatteministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>mindretal</I> (Socialdemokratiets, Det Radikale  \r\n\r\n Venstres og Centrum-Demokraternes medlemmer af udvalget) lovforslaget til  \r\n\r\n<I>vedtagelse</I> med de stillede ændringsforslag. </P>  \r\n\r\n<P>Et <I>andet mindretal</I> (Venstres og Det Konservative Folkepartis  \r\n\r\n medlemmer af udvalget) indstiller lovforslaget til <I>forkastelse</I> ved 3.  \r\n\r\n behandling. Mindretallet vil stemme hverken for eller imod de stillede  \r\n\r\n ændringsforslag. </P>  \r\n\r\n<P>Mindretallet indstiller hele lovpakken om de såkaldte grønne afgifter til  \r\n\r\n forkastelse. </P>  \r\n\r\n<P>For det første er der tale om nye og højere skatter i et land, der i  \r\n\r\n forvejen har et for højt skattetryk. For det andet ødelægges konkurrenceevnen  \r\n\r\n i en række vigtige danske virksomheder og endog hele brancher til skade for  \r\n\r\n produktion, eksport og beskæftigelse. For det tredje er pakken med sine  \r\n\r\n varierende afgiftssatser, diverse tilskudsordninger og indbyggede  \r\n\r\n forhandlinger med staten om aftaler udtryk for en rendyrket socialistisk  \r\n\r\n planøkonomi. </P>  \r\n\r\n<P>Med pakkens vedtagelse skal den enkelte virksomhed for fremtiden have sine  \r\n\r\n produktionsprocesser og investeringsplaner godkendt af staten med henblik på  \r\n\r\n at få lavere afgifter. Godkendelsen er endda kun midlertidig, hvilket  \r\n\r\n efterlader virksomheder i stor usikkerhed. For det fjerde vil lovpakken med  \r\n\r\n sit forsøg på at skelne mellem tunge processer, lette processer,  \r\n\r\n rumopvarmning, direkte og indirekte procesomkostninger tilskud efter et  \r\n\r\n statsligt skøn alt i alt virke vilkårligt og tilfældigt for den enkelte  \r\n\r\n virksomhed. Alle de her skadelige virkninger for samfundet skal ses i forhold  \r\n\r\n til, at Danmarks miljømål kunne nås ad frivillighedens vej uden afgifter.  \r\n\r\n</P>  \r\n\r\n<P>De mange ændringsforslag vil i visse tilfælde være udtryk for  \r\n\r\n imødekommenhed i forhold til nogle virksomheder, men samtidig er der  \r\n\r\n overhovedet ikke vist imødekommenhed over for andre virksomheder og brancher.  \r\n\r\n</P>  \r\n\r\n<P>Hertil kommer, at mange virksomheder formentlig slet ikke har nået at få  \r\n\r\n overblik over virkningerne, og deres ønsker har man således slet ikke kunnet  \r\n\r\n tage stilling til. </P>  \r\n\r\n<P>På denne baggrund synes ændringsforslagene som helhed at være tilfældige  \r\n\r\n og vil medvirke til, at hele lovpakken forskelsbehandler virksomheder og  \r\n\r\n brancher. </P>  \r\n\r\n<P>På denne baggrund vil Venstre og Det Konservative Folkeparti undlade at  \r\n\r\n stemme til ændringsforslagene. </P>  \r\n\r\n<P>Et <I>tredje mindretal</I> (Socialistisk Folkepartis medlem af udvalget)  \r\n\r\n indstiller lovforslaget til <I>vedtagelse.</I> Mindretallet vil stemme  \r\n\r\n hverken for eller imod de stillede ændringsforslag. </P>  \r\n\r\n<P>Mindretallet indstiller lovforslagene vedrørende grønne afgifter for  \r\n\r\n erhverv til vedtagelse, fordi mindretallet opfatter forslagene som et  \r\n\r\n fremskridt i indsatsen for at nå en reduktion i forureningen med kuldioxid og  \r\n\r\n svovl. Men SF beklager stærkt, at regeringen har valgt at reducere sit  \r\n\r\n oprindelige oplæg, så lovkomplekset ikke yder det planlagte bidrag til at nå  \r\n\r\n målsætningen om en 20 pct.s reduktion af kuldioxidudslippet i år 2005. </P>  \r\n\r\n<P>SF deltog fra starten i politiske forhandlinger om afgiftspakken,  \r\n\r\n forhandlinger, som regeringen ensidigt afbrød, alene fordi Det Konservative  \r\n\r\n Folkeparti og Venstre ikke længere ønskede at forhandle. </P>  \r\n\r\n<P>Dette brud indebærer, at mindretallet ikke kan tage noget samlet ansvar  \r\n\r\n for pakkens udformning, og at mindretallet er frit stillet til senere at  \r\n\r\n fremsætte forslag til forbedringer af pakken såvel i udformningen af de  \r\n\r\n enkelte regler som forslag, der øger chancerne for at nå miljømålsætningen.  \r\n\r\n</P>  \r\n\r\n<P>Regeringens ændringsforslag afspejler et ønske om at tage hensyn til de  \r\n\r\n mange reaktioner, der er kommet fra virksomhederne. På en række punkter er  \r\n\r\n ændringerne velbegrundede, på andre punkter mere tvivlsomme. SF vil for at  \r\n\r\n understrege, at detailudformningen alene sker på regeringens ansvar, undlade  \r\n\r\n at stemme til ændringsforslagene. </P>  \r\n\r\n<P>Et <I>fjerde mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling.  \r\n\r\n Mindretallet vil stemme imod de stillede ændringsforslag. </P>  \r\n\r\n<P>Mindretallet indstiller hele regeringens lovpakke om nye afgifter  \r\n\r\n camoufleret som grønne afgifter til forkastelse. </P>  \r\n\r\n<P>Indledningsvis skal Fremskridtspartiet stærkt beklage, at regeringen har  \r\n\r\n valgt at gennemføre den meget omfattende lovpakke om grønne afgifter med et  \r\n\r\n hastværk, som ikke har levnet tid til en saglig behandling af lovforslagene i  \r\n\r\n Folketinget. Samtidig har de mange virksomheder, organisationer og  \r\n\r\n enkeltpersoner, som har henvendt sig om disse lovforslag, med god grund  \r\n\r\n beklaget sig over, at deres henvendelser ikke er blevet behandlet med den  \r\n\r\n seriøsitet, som de burde kunne forvente. </P>  \r\n\r\n<P>Fremskridtspartiet er modstander af hele regeringens såkaldte miljøpakke  \r\n\r\n med nye store skatter. Hele den filosofi, regeringen har lagt til grund for  \r\n\r\n sin pakke af nye grønne skatter, er Fremskridtspartiet imod. Der bliver som  \r\n\r\n så ofte tidligere tale om ensidige danske initiativer, hvorved danske  \r\n\r\n virksomheder nok en gang mister konkurrenceevne til skade for beskæftigelsen  \r\n\r\n og for samfundsøkonomien. </P>  \r\n\r\n<P>Det er selvfølgelig vigtigt, at danske virksomheder er tilbageholdende med  \r\n\r\n deres ressourceforbrug. Imidlertid er det helt forfejlet at tvinge  \r\n\r\n virksomhederne til at gennemføre energiomlægninger, de måske ikke har råd  \r\n\r\n til, eller som har minimalt miljømæssigt sigte. Der vil blive tale om  \r\n\r\n betydelige fejlinvesteringer, fordi virksomhederne føler sig presset til at  \r\n\r\n præstere en såkaldt miljørigtig adfærd. </P>  \r\n\r\n<P>Danske virksomheder handler på mange måder energibevidst. De har så  \r\n\r\n rigeligt at gøre med at holde omkostningerne på et minimum, at de  \r\n\r\n selvfølgelig ikke sviner med energien. Den benhårde konkurrence har for  \r\n\r\n længst fået frasorteret de virksomheder, som har en energifrådsende adfærd.  \r\n\r\n Energi er jo ikke gratis! Mange af de danske virksomheder lever i en  \r\n\r\n balanceøkonomi, hvor selv små ændringer i konkurrenceevnen vil betyde tab af  \r\n\r\n markedsandele, tab af omsætning, tab af arbejdspladser og afledt tab af  \r\n\r\n velfærd for hele samfundet. </P>  \r\n\r\n<P>Hvis så bare regeringens politik havde et miljømæssigt forsvarligt sigte,  \r\n\r\n men end ikke det er tilfældet. Den internationaliserede handel gør, at  \r\n\r\n forbrugere af ethvert produkt frit kan vælge at skifte til en udenlandsk  \r\n\r\n leverandør. </P>  \r\n\r\n<P>Udenlandske virksomheder har ofte produktionsmetoder, der miljømæssigt  \r\n\r\n halter langt bag efter danske virksomheder. Derved opnås en forværring af det  \r\n\r\n globale miljø. Der opnås eksport af arbejdspladser og nye bølger af  \r\n\r\n virksomhedslukninger. </P>  \r\n\r\n<P>Regeringens lovforslag om at give virksomhederne en del af provenuet  \r\n\r\n tilbage i form af tilskud er med til yderligere statslig styring og kontrol  \r\n\r\n af danske virksomheder. Det er en helt fejlagtig udvikling, som  \r\n\r\n Fremskridtspartiet vender sig stærkt imod. </P>  \r\n\r\n<P>Regeringens løsning vil tvinge alt for mange virksomheder til at gøre sig  \r\n\r\n overvejelser om, hvorvidt de fortsat skal have hjemsted i Danmark. Det vil  \r\n\r\n give markant tab af investeringslyst hos de udenlandske investorer, som  \r\n\r\n overvejer at slå sig ned i Danmark. Danmark vil således miste international  \r\n\r\n styrke som investeringsland. </P>  \r\n\r\n<P>Folketinget har fået præsenteret hundreder af små og store nødråb fra  \r\n\r\n danske virksomheder, som ikke ved, hvad de skal gøre, når afgifterne for  \r\n\r\n alvor vil tage fat. Virksomhederne ved dog en ting med sikkerhed. De vil  \r\n\r\n miste markeder, de vil miste omsætning, og de vil blive tvunget ud i nye  \r\n\r\n runder af afskedigelser. Alt dette blot fordi en række politikere og  \r\n\r\n embedsmænd har fået den forfejlede ide, at der skal indføres voldsomme  \r\n\r\n energiskatter i Danmark. Når først skaden er sket, viser erfaringen, at det  \r\n\r\n ikke er nemt at rette op igen. De ansvarlige politikere og embedsværket vil  \r\n\r\n tale om ændrede forudsætninger og internationale påvirkninger, om et  \r\n\r\n nødvendigt onde osv. De vil således sandsynligvis ikke tage ansvaret for  \r\n\r\n deres forfejlede politik. De vil søge at bortforklare selv dokumenterede  \r\n\r\n virksomhedslukninger med påstand om dårlig ledelse osv. </P>  \r\n\r\n<P>Fremskridtspartiet kan kun håbe på, at regeringens levetid bliver kort,  \r\n\r\n således at Fremskridtspartiet sammen med andre erhvervsvenlige partier kan få  \r\n\r\n lovpakken ophævet hurtigt igen. </P>  \r\n\r\n<P>Et <I>femte mindretal</I> (Enhedslistens medlem af udvalget) indstiller  \r\n\r\n lovforslaget til <I>vedtagelse</I> . Mindretallet vil stemme for de under nr.  \r\n\r\n 4-6 stillede ændringsforslag og stemme imod de under nr. 1-3 stillede  \r\n\r\n ændringsforslag. </P>  \r\n\r\n<P>Ændringsforslag </P>  \r\n\r\n<P>Til § 10Af <I>skatteministeren,</I> tiltrådt af et <I>mindretal</I> (S, RV  \r\n\r\n og CD): </P>  \r\n\r\n<P> <B>1)</B> I <I>stk. 5, nr. 2,</I> ændres &#187;kombinerede male- og  \r\n\r\n tørrerum, når tørrerummet har en driftstemperatur på mindst 45o C.&#171; til:  \r\n\r\n &#187;malekabiner og lokaler indrettet til lagring af oste, når lagringen er  \r\n\r\n en integreret del af ostningsprocessen.&#171; </P>  \r\n\r\n<P> <B>2)</B> I <I>stk. 5, nr. 3,</I> ændres &#187;jf. dog stk. 6.&#171; til:  \r\n\r\n &#187;varmt vand til rengøring eller sterilisering af lukkede  \r\n\r\n produktionsanlæg, hvor rengøringsvæskerne cirkuleres med pumper med en  \r\n\r\n kapacitet på mindst 1 kW, slagteriers forbrug af varmt vand til rengøring  \r\n\r\n eller sterilisering af produktionsudstyr og produktionslokaler i de lokaler,  \r\n\r\n hvor selve slagtningen og grovparteringen finder sted, for fjerkræ dog kun  \r\n\r\n varme forbrugt inden partering, samt forbruget af varmt vand i tilstødende  \r\n\r\n produktionslokaler, såfremt der er fælles varmtvandsnet og der ikke  \r\n\r\n fremstilles udskæringer beregnet til detailsalg, jf. dog stk. 6. Ved  \r\n\r\n grovpartering forstås for svin og lam m.v. partering i halve kroppe, for kvæg  \r\n\r\n m.v. partering til og med fjerdinger.&#171; </P>  \r\n\r\n<P> <B>3)</B> Efter stk. 5 indsættes som nyt stykke: </P>  \r\n\r\n<P> <I>&#187;Stk. 01.</I> Der kan ydes fuld tilbagebetaling, i det omfang den  \r\n\r\n ikke tilbagebetalingsberettigede del, jf. stk. 5, nr. 4, vedrører opvarmning  \r\n\r\n af rum eller en række af rum, hvor en fordeling efter målere indebærer måling  \r\n\r\n af varmeforbruget for et areal under 100 m2. Det er dog en betingelse, at  \r\n\r\n rummene forsynes med varme fra samme varmenet, som også forsyner anvendelser,  \r\n\r\n der er tilbagebetalingsberettigede efter stk. 1 eller 5, og at der indbetales  \r\n\r\n en afgift pr. m2 af de pågældende rum. Afgiften erlægges ved, at den samlede  \r\n\r\n tilbagebetaling efter lov om energiafgift af mineralolieprodukter m.v., lov  \r\n\r\n om afgift af stenkul, brunkul og koks m.v., lov om afgift af elektricitet og  \r\n\r\n denne lov nedsættes med 8 kr. pr. m2 pr. måned.&#171; </P>  \r\n\r\n<P>Af <I>skatteministeren,</I> tiltrådt af et <I>mindretal</I> (S, RV, EL og  \r\n\r\n CD): </P>  \r\n\r\n<P> <B>4)</B> I <I>stk. 6</I> indsættes efter 2. pkt. som nyt punktum: </P>  \r\n\r\n<P>&#187;Såfremt nyttiggørelsen har medført et øget forbrug af brændsel i de  \r\n\r\n anlæg, hvorfra varmen nyttiggøres, ydes der ikke tilbagebetaling efter stk. 1  \r\n\r\n eller 5.&#171; </P>  \r\n\r\n<P> <B>5)</B>  <I>Stk. 7</I> affattes således: </P>  \r\n\r\n<P> <I>&#187;Stk. 7.</I> I det omfang den i stk. 6 omhandlede overskudsvarme  \r\n\r\n i perioder af mindst en måneds varighed er nyttiggjort fra anlæg udelukkende  \r\n\r\n baseret på naturgas, udgør nedsættelsen af tilbagebetalingen for periodens  \r\n\r\n overskudsvarme fra disse anlæg dog kun den andel af 42,5 kr. pr. GJ varme,  \r\n\r\n henholdsvis 42,5 pct. af det samlede vederlag, som svarer til forholdet  \r\n\r\n mellem afgiftssatsen fastsat i § 1, stk. 2, og 164 øre pr. Nm3.&#171; </P>  \r\n\r\n<P>Til § 31 <B>6)</B> Efter stk. 3 indsættes som nyt stykke: </P>  \r\n\r\n<P> <I>&#187;Stk. 4.</I> I perioden fra lovens ikrafttræden til og med den  \r\n\r\n 31. december 1997 udgør forhøjelsen af den fulde godtgørelse af afgiften i §  \r\n\r\n 9, stk. 1, 88 øre pr. Nm3 gas.&#171; </P>  \r\n\r\n<P>Bemærkninger </P>  \r\n\r\n<P>Til nr. 1-6 </P>  \r\n\r\n<P>Provenumæssige virkninger De provenumæssige virkninger af  \r\n\r\n ændringsforslagene er ubetydelige. </P>  \r\n\r\n<P>Ad nr. 1 </P>  \r\n\r\n<P>Af hensyn til en konkurrencemæssig ligestilling mellem virksomheder med  \r\n\r\n henholdsvis separate og kombinerede male- og tørrekabiner foreslås det, at  \r\n\r\n også opvarmningen af separate malekabiner friholdes for energiafgift. Det  \r\n\r\n foreslås endvidere at fritage mejeriernes opvarmning af ostelagringsrum for  \r\n\r\n energiafgift. Opvarmning af ostelagringsrum finder primært sted af hensyn  \r\n\r\n til, at osten undergår en proces, og kan således ligestilles med andre former  \r\n\r\n for procesenergi. </P>  \r\n\r\n<P>Ad nr. 2 </P>  \r\n\r\n<P>Det foreslås, at varmt vand til rengøring af lukkede systemer friholdes  \r\n\r\n for energiafgift, dvs. afgiftsbelægges som let proces, når rengøringsvæskerne  \r\n\r\n cirkuleres med en pumpe på mindst 1 kW. Dette indebærer f.eks., at en stor  \r\n\r\n del af mejeriernes forbrug af varmt vand til rensning af procesudstyr kan  \r\n\r\n opfattes som let proces. </P>  \r\n\r\n<P>Samtidig foreslås det, at forbrug af varmt vand i slagteriernes slagtehuse  \r\n\r\n til rengøring af produktionslokaler og udstyr også friholdes for  \r\n\r\n energiafgift. </P>  \r\n\r\n<P>I slagterier med såvel egentlige slagtehuse som opskæringsafdelinger vil  \r\n\r\n langt den overvejende del af forbruget af varmt vand finde sted i forbindelse  \r\n\r\n med selve slagtningen og grovparteringen. I visse tilfælde vil der imidlertid  \r\n\r\n være tale om, at de samme varmtvandssystemer forsyner såvel selve slagtehuset  \r\n\r\n som opskæringsafdelingen med varmt vand. Af administrative grunde foreslås  \r\n\r\n forbruget af varmt vand i opskæringslokaler, som forsynes med varmt vand fra  \r\n\r\n samme net som selve slagtehuset, også friholdt for energiafgift. For at undgå  \r\n\r\n konkurrenceforvridning er friholdelsen af opskæringsafdelingerne foreslået  \r\n\r\n betinget af, at der ikke foregår opskæringer til detailsalg. </P>  \r\n\r\n<P>Ad nr. 3 </P>  \r\n\r\n<P>Da der kan være situationer, hvor varmen kun i mindre omfang vedrører  \r\n\r\n rumopvarmning, og det derfor kan være uforholdsmæssigt dyrt at opsætte  \r\n\r\n målere, foreslås det, at virksomhederne kan vælge at betale en m2-afgift.  \r\n\r\n</P>  \r\n\r\n<P>Konkret foreslås en mulighed for at vælge en standardsats pr. m2, når der  \r\n\r\n er tale om opvarmning af bygninger og lokaler under 100 m2, hvor der ellers  \r\n\r\n ville kræves en særskilt måler, hvis ikke hele brændselsforbruget skal  \r\n\r\n betragtes som medgået til rumopvarmning. Der er foreslået en standardsats på  \r\n\r\n 8 kr. pr m2 pr. måned eller ca. 100 kr. pr. m2 årlig. Satsen er fastsat så  \r\n\r\n højt, at der vil være tilskyndelse til at opsætte målere de steder, hvor  \r\n\r\n omkostningerne til målere vil være begrænsede i forhold til den forbrugte  \r\n\r\n mængde varme. </P>  \r\n\r\n<P>Ad nr. 4 </P>  \r\n\r\n<P>Afgrænsningen mellem fjernvarme og nyttiggjort procesvarme (dvs.  \r\n\r\n overskudsvarme) er præciseret, idet nyttiggjort procesvarme kun omfatter de  \r\n\r\n tilfælde, hvor der ikke forbruges ekstra brændsel med henblik på fremstilling  \r\n\r\n af varme. </P>  \r\n\r\n<P>Ad nr. 5 </P>  \r\n\r\n<P>I det oprindeligt fremsatte lovforslag friholdes eksisterende  \r\n\r\n overskudsvarmeprojekter for afgiften af overskudsvarme, såfremt  \r\n\r\n naturgasselskaberne indtil nu har tilbudt gassen til erhvervstarif, dvs. uden  \r\n\r\n skyggeafgift. </P>  \r\n\r\n<P>For at ligestille overskudsvarmeprojekter, der får leveret naturgas på den  \r\n\r\n høje fjernvarmetarif, med overskudsvarmeprojekter, der får leveret naturgas  \r\n\r\n på den lave erhvervstarif, foreslås det, at friholdelsen for eksisterende  \r\n\r\n projekter udgår. Ændringen skal specielt ses i lyset af, at der nu kun  \r\n\r\n foreslås en symbolsk energiafgift af overskudsvarme baseret på naturgas, dvs.  \r\n\r\n omkring 25 øre pr GJ overskudsvarme. </P>  \r\n\r\n<P>Det foreslås samtidig, at når overskudsvarme hidrører fra anlæg  \r\n\r\n udelukkende baseret på naturgas, reduceres nedsættelsen af tilbagebetalingen,  \r\n\r\n således at den kun udgør den andel af 42,5 kr. pr. GJ varme eller 42,5 pct.  \r\n\r\n af det samlede vederlag, jf. det oprindelige lovforslags § 10, stk. 6, som  \r\n\r\n svarer til forholdet mellem den foreslåede energiafgift på 1 øre pr. Nm3 og  \r\n\r\n 164 øre. De 164 øre pr. Nm3 er den merpris eller &#187;skyggeafgift&#171;,  \r\n\r\n som gassen i dag sælges til ved salg til husholdninger m.v. i konkurrence med  \r\n\r\n olie. Forslaget indebærer, at for de dele af en overskudsvarmeleverance, som  \r\n\r\n udelukkende er baseret på naturgas, opkræves der højst ca. 25 øre pr. GJ i  \r\n\r\n energiafgift. Hertil kommer kuldioxid-afgiften, såfremt naturgassen er  \r\n\r\n anvendt i en tung proces. Kuldioxid-afgiften udgør op til 7,5 kr. pr. GJ.  \r\n\r\n</P>  \r\n\r\n<P>For virksomheder, hvis overskudsvarme hidrører fra såvel anlæg, der er  \r\n\r\n baseret på naturgas, som anlæg baseret på andre brændsler end naturgas,  \r\n\r\n gælder den reducerede nedsættelse kun for den overskudsvarme, der hidrører  \r\n\r\n fra det eller de naturgasbaserede anlæg. I tilfælde af, at overskudsvarmen  \r\n\r\n stammer fra anlæg, der i visse perioder af mindst en måneds varighed  \r\n\r\n udelukkende er baseret på naturgas og i andre perioder andre brændsler, skal  \r\n\r\n reglen om reduceret nedsættelse kun gælde for de førstnævnte perioder. </P>  \r\n\r\n<P>Ad nr. 6 </P>  \r\n\r\n<P>Med henblik på at fremme forsøg med anvendelse af naturgas som drivmiddel  \r\n\r\n i rutebiler foreslås der indsat en overgangsbestemmelse, der indebærer, at  \r\n\r\n der i en to-årig periode ydes et tilskud på 88 øre pr. Nm3 naturgas anvendt i  \r\n\r\n rutebiler. Efter de to år vil tilskuddet falde til de foreslåede 33 øre pr.  \r\n\r\n Nm3. </P>  \r\n\r\n<P>Regeringen vil overveje den fremtidige afgiftspolitik i forhold til  \r\n\r\n rutebiler inden 1998 på baggrund af de indhøstede erfaringer. </P>  \r\n\r\n<P>Jacob Buksti (S) nfmd. <I>Pia Gjellerup (S) Martin Glerup (S) Lis Greibe  \r\n\r\n (S) Per Kaalund (S) Jes Lunde (SF) Elisabeth Arnold (RV) Frank Aaen (EL)  \r\n\r\n Sonja Albrink (CD) Peter Brixtofte (V) Svend Aage Jensby (V) Charlotte  \r\n\r\n Antonsen (V) Jens Løgstrup Madsen (V) Flemming Hansen (KF)</I> fmd. <I>Gitte  \r\n\r\n Seeberg (KF) Brian Mikkelsen (KF) Kristian Thulesen Dahl (FP) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "22/06/1995"
        },
        {
            "displayName": "Accession",
            "displayValue": "199414K00211"
        },
        {
            "displayName": "Entydig dokumentidentifikation",
            "displayValue": "CL000786"
        },
        {
            "displayName": "Dato for førstegangsindlæggelse",
            "displayValue": "22/06/1995"
        },
        {
            "displayName": "Dato for indlæggelse",
            "displayValue": "22/06/1995"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "211"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}