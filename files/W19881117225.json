{
    "id": 35980,
    "title": "Registrering, telefonnummer, hotel, tilladelse ",
    "documentTypeId": "240",
    "isSagsforlobPeriodValid": false,
    "shortName": "KEN nr 11172 af 18/11/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Der kunne ikke meddeles tilladelse til automatisk registrering af,  \r\n\r\n hvilke telefonnumre, der er foretaget opkald til fra telefonen på et hotels  \r\n\r\n værelser. Dog tilladelse til automatisk registrering af opkald til  \r\n\r\n telefonselskabernes servicenumre, der består af fire cifre, samt at opkald  \r\n\r\n foretaget fra telefonerne i konferencerum og andre lignende fællesrum, på det  \r\n\r\n vilkår at hotellet ved skiltning ved telefonerne tydeligt henleder  \r\n\r\n opmærksomheden på, at kaldte numre registreres. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Registrering, telefonnummer, hotel, tilladelse  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>En række hoteller rettede samlet henvendelse til Registertilsynet  \r\n\r\n vedrørende tilladelse til registrering af hotelgæsters opkald fra hotellernes  \r\n\r\n telefoner i henhold til lov om private registre m.v. § 7 f, stk. 1, 2. pkt.  \r\n\r\n</P>  \r\n\r\n<P>Hotellerne fandt, at gæsternes mulighed for kontrol af regningen  \r\n\r\n forringes, såfremt de opkaldte telefonnumre ikke registreres særligt for så  \r\n\r\n vidt angåropkald til telefonselskabernes særtjenestenumre - og hotellerne  \r\n\r\n anmodedederfor om tilladelse til registrering i henhold til lov om private  \r\n\r\n registre m.v. § 7 f, stk. 1, 2. pkt. </P>  \r\n\r\n<P>Det følger af lov om private registre m.v. § 7 f, stk. 1, at hoteller ikke  \r\n\r\n uden tilladelse fra Registertilsynet vil kunne foretage automatisk  \r\n\r\n registrering af telefonnumre, der er foretaget opkald til fra hotellet,  \r\n\r\n såfremt de registrerede oplysninger kan henføres til enkeltpersoner. </P>  \r\n\r\n<P>Det fremgår af bemærkningerne til bestemmelsen, at forbudet alene retter  \r\n\r\n sig mod registrering af selve det opkaldte nummer. Således vil dele af et  \r\n\r\n telefonnummer fortsat frit kunne registreres, f.eks. således at de to sidste  \r\n\r\n cifre i et ottecifret nummer udelades. Endvidere fremgår det af  \r\n\r\n bemærkningerne, at bortset fra særlige tilfælde - som f.eks. når  \r\n\r\n virksomheder, der udfører arbejde for hvervgivere i udlandet, i henhold til  \r\n\r\n aftale kan få refunderet udgifterne ved de samtaler, der er ført i  \r\n\r\n tilknytning til arbejdets udførelse - vil registrering af opkaldte  \r\n\r\n telefonnumre i almindelighed være overflødig. Om tilfælde, hvor der af  \r\n\r\n brugeren af en telefon skal afregnes for brug af telefonen, anføres det  \r\n\r\n således, at afregning af samtalerne normalt vil kunne ske på grundlag af  \r\n\r\n maskinel registrering af tællerskridt, uden at de opkaldte telefonnumre  \r\n\r\n registreres. Særligt om hotelgæsters anvendelse af hotellets telefoner  \r\n\r\n anføres det, at der vil kunne ske automatisk registrering af en del af  \r\n\r\n telefonnummeret, således at f.eks. de to sidste cifre i nummeret ikke  \r\n\r\n registreres, idet en sådan registrering ikke vil gøre det muligt at afsløre,  \r\n\r\n hvem der er ringet til, men vil muliggøre tilstrækkelig dokumentation af de  \r\n\r\n førte samtaler over for brugeren med henblik på afregning. </P>  \r\n\r\n<P>Registertilsynet udtalte herefter, at tilsynet ikke fandt grundlag for at  \r\n\r\n meddele tilladelse til automatisk registrering af, hvilke telefonnumre der er  \r\n\r\n foretaget opkald til fra telefoner på et hotels værelser. Registertilsynet  \r\n\r\n lagde herved vægt på, at en sådan registrering må antages at indebære risiko  \r\n\r\n for integritetskrænkelser, idet identiteten af de personer, som hotelgæsten  \r\n\r\n foretager opkald til, vil kunne afsløres. Registertilsynet fandt endvidere,  \r\n\r\n at hotellets behov for dokumentation af de førte samtaler over for gæsten vil  \r\n\r\n kunne tilgodeses i tilstrækkeligt omfang ved en maskinel registrering af  \r\n\r\n tællerskridt, eventuelt kombineret med registrering af en del af det opkaldte  \r\n\r\n telefonnummer, f.eks. således at de to sidste cifre i nummeret ikke  \r\n\r\n registreres. </P>  \r\n\r\n<P>Registertilsynet udtalte endvidere, at man imidlertid var indstillet på at  \r\n\r\n meddele tilladelse i henhold til lov om private registre m.v. § 7 f, stk. 1,  \r\n\r\n 2. pkt., til automatisk registrering af opkald fra hotellets telefoner til  \r\n\r\n telefonselskabernes servicenumre, der består af fire cifre, eventuelt  \r\n\r\n kombineret med områdenummer. Registertilsynet fandt således, at registrering  \r\n\r\n af disse numre ikke synes at indebære risiko for integritetskrænkelser,  \r\n\r\n ligesom Registertilsynet tog i betragtning, at udeladelse af dele af et  \r\n\r\n servicenummer vil forringe registreringens dokumentationsværdi. Endelig  \r\n\r\n udtalte Registertilsynet, at man endvidere var indstillet på at meddele  \r\n\r\n tilladelse til automatisk registrering af, hvilke telefonnumre der er  \r\n\r\n foretaget opkald til fra telefoner i konferencerum og andre lignende  \r\n\r\n fællesrum, idet der heller ikke i dette tilfælde ses at være risiko for  \r\n\r\n integritetskrænkelser. </P>  \r\n\r\n<P>Det bemærkedes, at tilladelse i de nævnte tilfælde i givet fald vil blive  \r\n\r\n meddelt på det vilkår, at hotellet ved skiltning ved telefonerne tydeligt  \r\n\r\n henleder opmærksomheden på, at kaldte numre registreres. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Registertilsynets årsberetning 1988 s. 92. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19881117225"
        },
        {
            "displayName": "Entydig dokumentidentifikation",
            "displayValue": "CA003915"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11172"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "18/11/1988"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1988-1112-1/2/3"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}