{
    "id": 48814,
    "title": "Bekendtgørelse om begrænsning af udslip af dampe ved benzinpåfyldning af motorkøretøjer",
    "documentTypeId": "60",
    "isSagsforlobPeriodValid": false,
    "shortName": "BEK nr 990 af 07/12/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om begrænsning af udslip af dampe  \r\n\r\n ved benzinpåfyldning af motorkøretøjer </H1>  \r\n\r\n<P></P>  \r\n\r\n<BR>  \r\n\r\n<P>I medfør af §§ 7, stk.1, nr.2, 67, 88 og 110, stk. 3 i lov om  \r\n\r\n miljøbeskyttelse, jf. lovbekendtgørelse nr. 590 af 27. juni 1994 fastsættes:  \r\n\r\n</P>  \r\n\r\n<P> <I>Anvendelsesområde</I>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Denne bekendtgørelse fastsætter regler om  \r\n\r\n begrænsning af udslip af dampe ved benzinpåfyldning af biler og motorcykler  \r\n\r\n fra benzinpåfyldningsanlæg, hvor gennemstrømningsmængden overstiger 500 m3 pr  \r\n\r\n år. </P>  \r\n\r\n<P> <I>Definitioner</I>  </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> De i denne bekendtgørelse anvendte udtryk er  \r\n\r\n nærmere defineret i bilag 1. </P>  \r\n\r\n<P> <I>Krav til udstyr(* 1)</I>  </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Det udstyr til genindvinding af benzindampe, som  \r\n\r\n etableres på de af § 1 omfattede benzinpåfyldningsanlæg, skal have en  \r\n\r\n genindvindingsgrad på: </P>  \r\n\r\n<P>- mindst 85% under kontrollerede forhold, og </P>  \r\n\r\n<P>- mindst 70% under i praksis forekommende forhold. </P>  \r\n\r\n<P CLASS=STK> <I>Stk. 2. </I> Anlæggets ejer skal over for  \r\n\r\n kommunalbestyrelsen fremlægge dokumentation for, at genindvindingsudstyret er  \r\n\r\n i stand til at opfylde kravene i stk. 1. Miljøstyrelsen kan fastsætte nærmere  \r\n\r\n regler om omfanget af denne dokumentation. </P>  \r\n\r\n<P> <I>Etableringstidspunkt</I>  </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Nye benzinpåfyldningsanlæg, d.v.s. anlæg, for  \r\n\r\n hvilke der udstedes byggetilladelse efter den 1. april 1995, skal opfylde de  \r\n\r\n i § 3, stk. 1, angivne krav. Det samme gælder ved kapacitetsudvidelse af  \r\n\r\n eksisterende anlæg, samt ved ændring/udskiftning af standere og ved forøgelse  \r\n\r\n af antallet af aftapningssteder. Eksisterende anlæg skal opfylde kravene  \r\n\r\n senest den 1. januar 2000. </P>  \r\n\r\n<P CLASS=STK> <I>Stk. 2. </I> Benzinpåfyldningsanlæggets ejer skal foretage  \r\n\r\n anmeldelse til kommunalbestyrelsen om tidspunktet for genindvindingsudstyrets  \r\n\r\n etablering på eksisterende anlæg, samt om ændringer af eksisterende anlæg,  \r\n\r\n som nævnt i stk. 1, 2. punktum. </P>  \r\n\r\n<P> <I>Kontrol</I>  </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Benzinpåfyldningsanlæggets ejer eller bruger  \r\n\r\n skal ved egenkontrol, bl.a. i henhold til fabrikantens anvisninger, løbende  \r\n\r\n påse, at genindvindingsudstyret fungerer tilfredsstillende. </P>  \r\n\r\n<P CLASS=STK> <I>Stk. 2. </I> For at opfylde kravet i stk.1 skal der for hver  \r\n\r\n benzinstation udarbejdes en miljøsikringshåndbog, der som minimum skal  \r\n\r\n indeholde følgende punkter: </P>  \r\n\r\n<P>- procedure for orientering og træning af personale vedrørende korrekt  \r\n\r\n brug af udstyr, </P>  \r\n\r\n<P>- hvorledes man informerer kunder om korrekt brug af udstyr, </P>  \r\n\r\n<P>- hvad der skal kontrolleres på udstyret, </P>  \r\n\r\n<P>- hvor ofte kontrollen skal foretages, </P>  \r\n\r\n<P>- navne på ansvarlige personer og </P>  \r\n\r\n<P>- rutiner ved konstaterede fejl. </P>  \r\n\r\n<P CLASS=STK> <I>Stk. 3. </I> På hver benzinstation skal foreligge en journal  \r\n\r\n indeholdende en registrering af den gennemførte kontrol. </P>  \r\n\r\n<P CLASS=STK> <I>Stk. 4. </I> Såfremt der konstateres fejl eller mangler, der  \r\n\r\n ikke umiddelbart kan udbedres, skal kommunalbestyrelsen underrettes hurtigst  \r\n\r\n muligt. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Kommunalbestyrelsen påser, at tidsfristerne i §  \r\n\r\n 4, stk.1, for eksisterende benzinpåfyldningsanlæg overholdes, og at den i §  \r\n\r\n 3, stk.2, omtalte dokumentation og den i § 5, stk 3 omtalte journal  \r\n\r\n foreligger. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Miljøstyrelsen er berettiget til at føre kontrol  \r\n\r\n med, at genindvindingsudstyret fungerer tilfredsstillende. Miljøstyrelsen kan  \r\n\r\n bemyndige andre til at gennemføre en sådan kontrol. </P>  \r\n\r\n<P CLASS=STK> <I>Stk. 2. </I> Miljøstyrelsen kan kræve kontrollen udført en  \r\n\r\n gang om året samt i forbindelse med kapacitetsudvidelse af eksisterende  \r\n\r\n anlæg, ved ændring/udskiftning af standere samt ved forøgelse af antallet af  \r\n\r\n aftapningssteder, jf. § 4, stk. 1, 2. punktum. </P>  \r\n\r\n<P CLASS=STK> <I>Stk. 3. </I> Omkostningerne ved kontrollen afholdes af  \r\n\r\n benzinpåfyldningsanlæggets ejer eller bruger. Miljøstyrelsen kan fastsætte  \r\n\r\n nærmere regler herom. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> For tilsyn og håndhævelse i øvrigt gælder  \r\n\r\n reglerne i Miljøbeskyttelseslovens kapitel 9. </P>  \r\n\r\n<P> <I>Dispensation</I>  </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Miljøstyrelsen kan efter ansøgning, når særlige  \r\n\r\n forhold foreligger, dispensere helt eller delvis fra reglerne i denne  \r\n\r\n bekendtgørelse. </P>  \r\n\r\n<P> <I>Straffebestemmelse</I>  </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Med mindre højere straf er forskyldt efter den  \r\n\r\n øvrige lovgivning straffes med bøde den, der overtræder §§ 3, stk. 2, § 4 og  \r\n\r\n 5 i denne bekendtgørelse. </P>  \r\n\r\n<P CLASS=STK> <I>Stk. 2. </I> For overtrædelser, der begås af aktieselskaber,  \r\n\r\n andelsselskaber eller lignende, kan der pålægges selskabet som sådant  \r\n\r\n bødeansvar. Er overtrædelsen begået af staten, en amtskommune, en kommune  \r\n\r\n eller et kommunalt fællesskab, jf. § 60 i lov om kommunernes styrelse, kan  \r\n\r\n der pålægges staten, amtskommunen, kommunen eller det kommunale fællesskab  \r\n\r\n bødeansvar. </P>  \r\n\r\n<P> <I>Ikrafttrædelse</I>  </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Bekendtgørelsen træder i kraft den 1. april  \r\n\r\n 1995. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Miljø- og Energiministeriet, den 7.  \r\n\r\n december 1994 </I> </P>  \r\n\r\n<P CLASS=UNDERSKREVET-AF ALIGN=CENTER>Svend Auken </P>  \r\n\r\n<P CLASS=MINISTER ALIGN=RIGHT>/ Leo Larsen </P>  \r\n\r\n</DIV>  \r\n\r\n<P> <B>Bilag</B>  </P>  \r\n\r\n<P> <I>Definitioner</I>  </P>  \r\n\r\n<P>Benzin: </P>  \r\n\r\n<P>Ethvert oliedestillationsprodukt med eller uden additiver, som har et Reid  \r\n\r\n damptryk (RVP) på 27,6 kPa eller derover, og som er tænkt anvendt som  \r\n\r\n brændstof til motorkøretøjer, bortset fra flaskegas (LPG). </P>  \r\n\r\n<P>Benzinpåfyldningsanlæg: </P>  \r\n\r\n<P>Enhver installation hvor benzin fra stationære lagertanke overføres til  \r\n\r\n motorkøretøjers brændstoftanke. </P>  \r\n\r\n<P>Genindvindingsgrad: </P>  \r\n\r\n<P>Effektiviteten af benzingenindvindingsanlægget bestemt efter TUVmetoden,  \r\n\r\n eller en anden metode, der er godkendt i en EUmedlemsstat, eller i en stat,  \r\n\r\n der er medlem af EFTA og kontraherende part i EØS-aftalen, for hvilken det  \r\n\r\n kan dokumenteres, at den er lige så pålidelig. Der skal foretages korrektion  \r\n\r\n for udslip af dampe gennem udluftningsrør fra lagertanke. </P>  \r\n\r\n<P>Gennemstrømningsmængde: </P>  \r\n\r\n<P>Gennemsnitlige årlige salg af benzin fra en servicestation inden for de  \r\n\r\n seneste 3 år. </P>  \r\n\r\n<P>I praksis forekommende forhold: </P>  \r\n\r\n<P>Målinger gennemført på biler, der er repræsentative for den aktuelle  \r\n\r\n bilpark. </P>  \r\n\r\n<P>Kontrollerede forhold: </P>  \r\n\r\n<P>Målinger gennemført på biler, hvis tankåbninger er tilpasset  \r\n\r\n benzingenindvindingsanlægget. </P>  \r\n\r\n<P>TUV-metode: </P>  \r\n\r\n<P>Metode fastsat af Technischer Uberwachungs-Verein:  \r\n\r\n &#187;Emissionsverminderung beim Tanken&#171;, TUV-Rheinland, 1990, ISBN  \r\n\r\n 388585-845-2. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Der henvises endvidere blandt andet til bekendtgørelse nr. 161 af  \r\n\r\n 26. april 1985 fra Beredskabsstyrelsen - tidligere Statens Brandinspektion -  \r\n\r\n om brandfarlige væsker. I følge denne bekendtgørelse skal tanke (med  \r\n\r\n tilbehør) enten opfylde de tekniske forskrifter, som i medfør af nævnte  \r\n\r\n bekendtgørelse udsendes af Beredskabsstyrelsen eller være typegodkendt af  \r\n\r\n Beredskabsstyrelsen. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/12/1994"
        },
        {
            "displayName": "Accession",
            "displayValue": "B19940099005"
        },
        {
            "displayName": "Entydig dokumentidentifikation",
            "displayValue": "CM007617"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/11/2001"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "990"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "07/12/1994"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Miljøstyrelsen, j.nr. M 4014-0007"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}