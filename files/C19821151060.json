{
    "id": 60822,
    "title": "Vejledning om ledsaget udgang fra kriminalforsorgens anstalter og arresthusene.(* 1) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 11510 af 09/09/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om ledsaget udgang fra  \r\n\r\n kriminalforsorgens anstalter og arresthusene.(* 1) </H1>  \r\n\r\n<P></P>  \r\n\r\n<P>Inden udgangen. </P>  \r\n\r\n<P CLASS=PUNKT> <B>1.</B> Ledsageren skal inden udgangen skaffe sig kendskab  \r\n\r\n til den person, han skal ledsage, hans baggrund og hans øvrige forhold i og  \r\n\r\n uden for institutionen. Ledsageren skal endvidere være bekendt med formålet  \r\n\r\n med udgangen, herunder baggrunden for den aktuelle udgang. Oplysninger herom  \r\n\r\n kan skaffes ved gennemlæsning af inspektions- og forsorgsjorurnal og ved  \r\n\r\n samtaler med personalet på den indsattes afdeling og arbejdssted. </P>  \r\n\r\n<P>Ledsageren skal endelig orientere sig om eventuelle medicinordinationer.  \r\n\r\n</P>  \r\n\r\n<P CLASS=PUNKT> <B>2.</B> Ledsageren skal ved personlig samtale med den  \r\n\r\n indsatte inden udgangen sikre sig, at den indsatte er bekendt med, hvilke  \r\n\r\n bestemmelser for hans færden der skal overholdes under udgangen, herunder at  \r\n\r\n udgangstilladelsen kun omfatter den eller de personer og steder, der  \r\n\r\n udtrykkeligt er givet tilladelse til at besøge. </P>  \r\n\r\n<P CLASS=PUNKT> <B>3.</B> Ledsageren skal orientere sig om, hvor mange penge  \r\n\r\n den indsatte medbringer, og skal sikre sig, at dette beløb er i  \r\n\r\n overensstemmelse med reglerne for medbringelse af pengemidler under udgang.  \r\n\r\n</P>  \r\n\r\n<P CLASS=PUNKT> <B>4.</B> Ledsageren skal medbringe signalement og foto af  \r\n\r\n den indsatte </P>  \r\n\r\n<P>II. Under udgangen. </P>  \r\n\r\n<P CLASS=PUNKT> <B>1.</B> Ledsageren skal under udgangen holde tilsyn med den  \r\n\r\n indsatte, så han hele tiden ved, hvor den indsatte befinder sig, og hvad han  \r\n\r\n foretager sig. Ledsageren bør derfor normalt altid være i nærheden af eller  \r\n\r\n opholde sig i samme rum som den indsatte. Tilsynet må aldrig overlades til en  \r\n\r\n anden person. </P>  \r\n\r\n<P CLASS=PUNKT> <B>2.</B> Ved besøg i private hjem kan der - i det omfang,  \r\n\r\n det skønnes ikke at forøge misbrugsrisikoen - gives den indsatte en vis  \r\n\r\n bevægelsesfrihed inden for boligens rammer. Den indsatte må ikke forlade  \r\n\r\n boligen, uden at ledsageren er med. </P>  \r\n\r\n<P CLASS=PUNKT> <B>3.</B> Ledsageren skal sikre sig, at det af tilladelsen  \r\n\r\n til udgang fremgår, hvilken rejserute og hvilke transportmidler der skal  \r\n\r\n anvendes under udgangen. </P>  \r\n\r\n<P>Ophold i restauranter, barer og lignende må ikke finde sted, medmindre det  \r\n\r\n af udgangstilladelsen fremgår, at den indsatte må indtage måltider på  \r\n\r\n restaurant m.v. </P>  \r\n\r\n<P>Ledsageren må ikke fravige bestemmelserne om rejserute og opholdssteder,  \r\n\r\n medmindre dette finder sted efter forud indhentet tilladelse fra vagthavende.  \r\n\r\n</P>  \r\n\r\n<P CLASS=PUNKT> <B>4.</B> Ledsageren og den indsatte må ud over en enkelt  \r\n\r\n flaske almindeligt øl eller et enkelt glas vin i forbindelse med et måltid  \r\n\r\n ikke indtage alkohol under udgangen. </P>  \r\n\r\n<P>Ledsageren skal om fornødent gøre de personer, der besøges, bekendt  \r\n\r\n hermed. </P>  \r\n\r\n<P CLASS=PUNKT> <B>5.</B> Ledsageren må, når han er sammen med den indsattes  \r\n\r\n pårørende i hjemmet, eller når den indsatte under udgangen i overensstemmelse  \r\n\r\n med bestemmelserne i udgangstilladelsen skal indtage et måltid, lade sig  \r\n\r\n beværte i rimeligt omfang, idet han som anført i punkt 4 kun må nyde en  \r\n\r\n enkelt genstand. </P>  \r\n\r\n<P>Ledsageren må ikke modtage foræringer af den indsatte eller de pårørende.  \r\n\r\n</P>  \r\n\r\n<P CLASS=PUNKT> <B>6.</B> Det er ledsagerens pligt straks at afbryde udgangen  \r\n\r\n og sørge for, at den indsatte kommer tilbage til institutionen, hvis den  \r\n\r\n indsatte forsøger at unddrage sig ledsagerens tilsyn eller overtræder de  \r\n\r\n forskrifter, som institutionen og ledsageren har givet ham. </P>  \r\n\r\n<P>Hvis den indsatte udviser mistænkelig optræden, som lader formode, at han  \r\n\r\n nærer planer om undvigelse, skal udgangen ligeledes afbrydes. </P>  \r\n\r\n<P>Hvis den indsatte er undveget under udgangen, og han ikke øjeblikkeligt  \r\n\r\n kan pågribes, skal ledsageren omgående underrette det stedlige politi og  \r\n\r\n institutionen herom. </P>  \r\n\r\n<P>III. Efter udgangen. </P>  \r\n\r\n<P>Umiddelbart efter tilbagekomsten skal ledsageren afgive en skriftlig  \r\n\r\n rapport om udgangens forløb. Rapporten skal indeholde oplysninger om den  \r\n\r\n indsattes optræden, forhold til pårørende samt ledsagerens indtryk af  \r\n\r\n forholdene i hjemmet, hvor besøget blev aflagt. </P>  \r\n\r\n<P>Rapporten skal endvidere indeholde en kort omtale af de steder, der har  \r\n\r\n været besøgt, og hvilke personer den indsatte har været sammen med. </P>  \r\n\r\n<P>Såfremt udgangen ikke er gennemført i overensstemmelse med de oprindelige  \r\n\r\n retningslinier, der er giver for den, skal rapporten tillige indeholde en  \r\n\r\n nøje redegørelse for disse afvigelser med angivelse af, hvilken overordnet  \r\n\r\n der har tiltrådt, at afvigelserne fandt sted. </P>  \r\n\r\n<P>Ole Espersen </P>  \r\n\r\n<P>/Jens Tolstrup </P>  \r\n\r\n<P>Til kriminalforsorgens anstalter og arrestinspektørerne </P>  \r\n\r\n</DIV>",
    "isHistorical": true,
    "editorialNotes": [
        "(* 1) Forskriften er optaget i Kriminalforsorgens cirkulæresamling (KC) (C-2-2)."
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19821151060"
        },
        {
            "displayName": "Entydig dokumentidentifikation",
            "displayValue": "CM019788"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "20/03/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11510"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "09/09/1982"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Journ. nr. DFK 1.k. 57-1-76."
        },
        {
            "displayName": "Stikord",
            "displayValue": "UDGANGSLEDSAGERINSTRUKS"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}