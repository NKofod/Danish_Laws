{
    "id": 58956,
    "title": "Cirkulærskrivelse om de adoptionsformidlende organisationers pligt til at medvirke til adoption af udenlandske børn til godkendte ansøgere. (* 1) ",
    "documentTypeId": "210",
    "isSagsforlobPeriodValid": false,
    "shortName": "CIS nr 51237 af 14/05/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulærskrivelse om de adoptionsformidlende  \r\n\r\n organisationers pligt til at medvirke til adoption af udenlandske børn til  \r\n\r\n godkendte ansøgere. (* 1) </H1>  \r\n\r\n<P></P>  \r\n\r\n<BR>  \r\n\r\n<P>Vedlagt sendes til orientering kopi af familieretsdirektoratets skrivelse  \r\n\r\n af i dag til Danadopt vedrørende organisationens pligt til at medvirke til  \r\n\r\n adoption af udenlandske børn til Danmark til godkendte ansøgere. </P>  \r\n\r\n<P>Tilsvarende skrivelser er sendt til Adoption Center og Terre des Hommes.  \r\n\r\n</P>  \r\n\r\n<P>P.M.V. </P>  \r\n\r\n<P>J. Melchior </P>  \r\n\r\n<P>/D. Sylvest Nielsen </P>  \r\n\r\n<P>Bilag </P>  \r\n\r\n<P>I en skrivelse til adoptionsnævnet, der har videresendt skrivelsen til  \r\n\r\n familieretsdirektoratet, har Danadopt rettet henvendelse om de formidlende  \r\n\r\n organisationers ret/pligt til at afslå at medvirke ved formidling af børn fra  \r\n\r\n udlandet til Danmark i særlige tilfælde. </P>  \r\n\r\n<P>Henvendelsen er fremkommet i anledning af en konkret sag, hvor et  \r\n\r\n adoptionsssamråd havde godkendt et ansøgerpar som adoptanter til adoptivbarn  \r\n\r\n nr. 2, uanset at ansøgeren i 1973 og 1977 havde vedtaget bøder for  \r\n\r\n overtrædelse af straffelovens § 232, sidste led (blufærdighedskrænkelse).  \r\n\r\n</P>  \r\n\r\n<P>Danadopt har oplyst, at man ikke finder det muligt at fremsende  \r\n\r\n oplysninger af den nævnte art til kontaktstederne i udlandet, idet  \r\n\r\n oplysningerne er af en sådan karakter, at man må forudse, at det nødvendige  \r\n\r\n tillidsforhold mellem kontaktstederne i giverlandene og  \r\n\r\n formidlingsorganisationerne i Danmark vil kunne skades i et omfang, der kan  \r\n\r\n bevirke, at formidlingen her i landet af udenlandske børn fremover vil blive  \r\n\r\n alvorligt truet. </P>  \r\n\r\n<P>Adoptionsnævnet har ved sagens videresendelse til familieretsdirektoratet  \r\n\r\n oplyst, at sagen har været drøftet på et møde i adoptionsnævnet den 18.  \r\n\r\n september 1985. Det er nævnets opfattelse, at Danadopt ikke til det  \r\n\r\n omhandlede ansøgerpar kan ses forpligtet til at anvise barn fra udlandet.  \r\n\r\n</P>  \r\n\r\n<P>Repræsentanter fra Danadopt har på et møde i familieretsdirektoratet den  \r\n\r\n 29. april 1986 haft lejlighed til nærmere at redegøre for organisationens  \r\n\r\n synspunkter. </P>  \r\n\r\n<P>Det er over for familieretsdirektoratet oplyst, at det omtalte ansøgerpar  \r\n\r\n ikke længere er medlem af Danadopt, og at det heller ikke gennem en anden af  \r\n\r\n de godkendte formidlingsorganisationer har været muligt at formidle barn til  \r\n\r\n de pågældende, idet det koreanske kontaktsted ikke har villet medvirke  \r\n\r\n hertil. </P>  \r\n\r\n<P>I den anledning skal man meddele: </P>  \r\n\r\n<P>Det er famileretsdirektoratets opfattelse, at de formidlende  \r\n\r\n organisationer på de i deres autorisationer fastsatte vilkår er forpligtet  \r\n\r\n til at anmode deres udenlandske formidlingsparter om at foreslå et barn til  \r\n\r\n ansøgere, der er godkendt af adoptionssamrådet eller af adoptionsnævnet. En  \r\n\r\n organisation kan derfor normalt ikke afslå at sende et godkendt ansøgerpars  \r\n\r\n adoptionspapirer til udlandet under henvisning til, at det pågældende  \r\n\r\n ansøgerpar næppe af det udenlandske kontaktsted eller af det pågældende lands  \r\n\r\n myndigheder kan antages at få anvist et barn til adoption. </P>  \r\n\r\n<P>Familieretsdirektoratet finder imidlertid ikke at kunne udelukke, at der  \r\n\r\n undtagelsesvis kan foreligge sådanne ganske særlige omstændigheder omkring et  \r\n\r\n godkendt ansøgerpars forhold, at en fremsendelse af de pågældendes papirer  \r\n\r\n til udlandet i sig selv må antages at kunne skade mulighederne for i  \r\n\r\n fremtiden at kunne skaffe børn fra udlandet til adoption i Danmark. </P>  \r\n\r\n<P>Hvis organisationen finder, at der foreligger sådanne omstændigheder, skal  \r\n\r\n man anmode om, at sagen forelægges familieretsdirektoratet til afgørelse.  \r\n\r\n</P>  \r\n\r\n<P>I anledning af den konkrete sag finder familieretsdirektoratet ikke  \r\n\r\n grundlag for at kritisere, at Danadopt ikke videresendte ansøgernes papirer  \r\n\r\n til udlandet. </P>  \r\n\r\n<P>Kopi af nærværende skrivelse er sendt til Adoption Center og Terre des  \r\n\r\n Hommes, ligesom samtlige adoptionssamråd og socialcentre er orienteret herom.  \r\n\r\n</P>  \r\n\r\n<P>P.M.V. </P>  \r\n\r\n<P>T. Melchior </P>  \r\n\r\n<P>/D. Sylvest Nielsen </P>  \r\n\r\n</DIV>",
    "isHistorical": true,
    "editorialNotes": [
        "(* 1) Cirkulærskrivelsen er udsendt som nr. A 4/1986."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19865123710"
        },
        {
            "displayName": "Entydig dokumentidentifikation",
            "displayValue": "CM017905"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "07/10/2014"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "51237"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "14/05/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Civilretsdirektoratet"
        },
        {
            "displayName": "Ressortministeriets journalnummer",
            "displayValue": "Fam.dir. j.nr. 1985-30100-15."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}