{
    "id": 49086,
    "title": "Cirkulære om reservation af arealer til et hovedtransmissionsnet for naturgas i Danmark (2. Reservationsetape) (Til samtlige kommunalbestyrelser, amtsråd og Hovedstadsrådet) ",
    "documentTypeId": "140",
    "isSagsforlobPeriodValid": false,
    "shortName": "CIR nr 129 af 02/08/1979",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om reservation af arealer til et  \r\n\r\n hovedtransmissionsnet for naturgas i Danmark </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(2. Reservationsetape) </P>  \r\n\r\n<P CLASS=TITEL-KOMMENTAR ALIGN=CENTER>(Til samtlige kommunalbestyrelser,  \r\n\r\n amtsråd og Hovedstadsrådet) </P>  \r\n\r\n<BR>  \r\n\r\n<P>I. Cirkulærets formål og indhold </P>  \r\n\r\n<P>Miljøministeriet fastsætter i dette cirkulære, at der skal reserveres  \r\n\r\n arealer, som vil være nødvendige for et hovedtransmissionsnet m.v. for  \r\n\r\n naturgas. </P>  \r\n\r\n<P>Reservationen har karakter af en friholdelse af de omhandlede arealer,  \r\n\r\n således at der i tiden, indtil der er truffet endelig afgørelse om etablering  \r\n\r\n af et naturgasnet, og indtil nettet er anlagt, ikke opføres bygninger eller  \r\n\r\n udføres anlæg, der vil være til hinder for nettet. </P>  \r\n\r\n<P>Baggrunden for arealreservationen er regeringens energipolitiske  \r\n\r\n overvejelser med henblik på en formindskelse af landets store afhængighed af  \r\n\r\n olietilførsler og beslutningen om at tilføre landet naturgas fra boringer i  \r\n\r\n Vesterhavet. </P>  \r\n\r\n<P>Cirkulæret udstedes i henhold til § 4 og § 9, stk. 2, i lov om lands- og  \r\n\r\n regionplanlægning, jfr. miljøministeriets lovbekendtgørelse nr. 513 af 29.  \r\n\r\n september 1978, § 3, stk. 2 i lov om regionplanlægning i hovedstadsområdet,  \r\n\r\n jfr. miljøministeriets lovbekendtgørelse nr. 512 af 29. september 1978, og §  \r\n\r\n 9, stk. 3, i lov om by- og landzoner som ændret senest ved § 3 i lov nr. 220  \r\n\r\n af 24. maj 1978 om ændring af forskellige bestemmelser som følge af ændringer  \r\n\r\n i naturfredningsloven. </P>  \r\n\r\n<P>Cirkulærets pkt. II indeholder de forudsætninger vedrørende  \r\n\r\n naturgasledningsnettet, som skal lægges til grund for regionplanlægningen. I.  \r\n\r\n pkt III er følgerne heraf for kommune- og lokalplanlægningen omtalt, og i  \r\n\r\n pkt. IV er der indeholdt nærmere forskrifter for zonemyndighedernes  \r\n\r\n administration af §§ 6-8 i by- og landzoneloven. </P>  \r\n\r\n<P>II. Forudsætninger for regionplanlægningen </P>  \r\n\r\n<P>I medfør af § 4 og § 9, stk. 2, i lands- og regionplanloven og § 3, stk.  \r\n\r\n 2, i lov om regionplanlægning i hovedstadsområdet, fastsættes herved efter  \r\n\r\n forhandling med de berørte ministre og de kommunale organisationer at  \r\n\r\n regionplanlægningen skal udføres ud fra den forudsætning, at der i et bælte  \r\n\r\n på 50 m's bredde og med den på vedhæftede kortbilag angivne linieføring skal  \r\n\r\n reserveres areal til et hovedtransmissionsnet for naturgas. Samtidig  \r\n\r\n reserveres arealer til de på de udsendte kortbilag anførte overjordiske  \r\n\r\n anlæg: måler/ regulatorstationer, kompressoranlæg m. v. Den linieføring og de  \r\n\r\n arealer til overjordiske anlæg, der således er fastlagt, har været forhandlet  \r\n\r\n med de berørte regionale og kommunale myndigheder samt berørte  \r\n\r\n statsmyndigheder. </P>  \r\n\r\n<P>Regionplanmyndigheden skal herefter i regionplanerne forbeholde det  \r\n\r\n reserverede areal til det omhandlede ledningsnet, jfr. § 7, stk. 1, litra 2 i  \r\n\r\n lands- og regionplanloven og § 2, stk. 1, litra 3, i lov om regionplanlægning  \r\n\r\n i hovedstadsområdet. Det vil sige, at arealet ikke må planlægges til bolig-  \r\n\r\n eller erhvervsformål eller til andre foranstaltninger, herunder også  \r\n\r\n rekreative anlæg. </P>  \r\n\r\n<P>Reservationer af arealer i regionplanerne til fremtidige overordnede  \r\n\r\n trafik- og ledningsanlæg (transportkorridorer) må endvidere planlægges med  \r\n\r\n overvejelser om, i hvilken udstrækning de kan kombineres med de her foretagne  \r\n\r\n reservationer. Det kan i denne forbindelse oplyses, at det er aftalt med  \r\n\r\n handelsministeriet, at de nu foretagne arealreservationer til naturgas i den  \r\n\r\n udstrækning, det er foreneligt med dette hovedformål, også vil kunne benyttes  \r\n\r\n til andre trafik- og ledningsanlæg. </P>  \r\n\r\n<P>Kortbilag 1 er et oversigtskort over den reservation, som finder sted ved  \r\n\r\n nærværende cirkulære. </P>  \r\n\r\n<P>På kortbilag 2 er angivet den samlede reservation, som finder sted ved  \r\n\r\n nærværende cirkulære, og som har fundet sted ved miljøministeriets cirkulære  \r\n\r\n af 28. februar 1978. (1. reservationsetape). </P>  \r\n\r\n<P>Til de berørte amtsråd og kommunalbestyrelser er der af planstyrelsen  \r\n\r\n udsendt de kort i 1:25.000, som skal danne grundlag for regionplanlægningen  \r\n\r\n og administrationen i øvrigt. </P>  \r\n\r\n<P>Mere detaljerede kort (1:4.000) vil blive udsendt af planstyrelsen. </P>  \r\n\r\n<P>I bilag 3 er nævnt de amtskommuner og kommuner, som berøres af ovennævnte  \r\n\r\n arealreservation. </P>  \r\n\r\n<P>III. Kommune- og lokalplanlægningen </P>  \r\n\r\n<P CLASS=PUNKT> <B>1.</B> Kommuneplanlægningen </P>  \r\n\r\n<P>I medfør af § 2, jfr. § 15, stk. 1, i kommuneplanloven (lov nr. 287 af 26.  \r\n\r\n juni 1975) skal kommunalbestyrelsen, når der foreligger en godkendt  \r\n\r\n regionplan, tilvejebringe en kommuneplan, som ikke må stride mod  \r\n\r\n regionplanlægningen eller mod beslutninger efter lands- og regionplanlovens §  \r\n\r\n 4. </P>  \r\n\r\n<P>Det påhviler således kommunalbestyrelsen ved udarbejdelsen af  \r\n\r\n kommuneplanen i overensstemmelse med ovennævnte landsplandirektiv at sikre de  \r\n\r\n for hovedtransmissionsnettet m. v. nødvendige arealer i kommuneplanen, jfr. §  \r\n\r\n 3, stk. 2, litra 5 og § 3, stk. 3, litra 2, i kommuneplanloven. </P>  \r\n\r\n<P>I medfør af § 8, stk. 1, jfr. stk. 3, i kommuneplanloven påhviler det  \r\n\r\n amtsrådet/hovedstadsrådet at påse, at kommuneplanforslaget er i  \r\n\r\n overensstemmelse med regionplanlægningen og beslutninger i medfør af lands-  \r\n\r\n og regionplanlovens § 4. </P>  \r\n\r\n<P>Amtsrådet/hovedstadsrådet skal således ved sin administration af  \r\n\r\n kommuneplanlovens § 8 påse, at kommuneplanen er i overensstemmelse med  \r\n\r\n ovennævnte i pkt. II indeholdte landsplandirektiv. </P>  \r\n\r\n<P CLASS=PUNKT> <B>2.</B> § 15-rammerne </P>  \r\n\r\n<P>I overgangsperioden, indtil kommuneplanen foreligger, kan de arealer, som  \r\n\r\n er forbeholdt naturgasledningsnettet m. v. være omfattet af godkendte  \r\n\r\n midlertidige rammer for lokalplanlægningen, jfr. § 15, stk. 2, i  \r\n\r\n kommuneplanloven. </P>  \r\n\r\n<P>I disse situationer skal kommunalbestyrelserne i deres lokalplanlægning  \r\n\r\n tage hensyn til aralreservationen, også selvom denne vedrører områder  \r\n\r\n indenfor § 15-rammerne. </P>  \r\n\r\n<P>I de situationer, hvor kommunalbestyrelsen ønsker at udvide eller ændre de  \r\n\r\n godkendte § 15-rammer til at omfatte det nu reserverede areal til  \r\n\r\n ledningsnettet m. v., skal forslaget til ændring af § 15-rammerne lægge  \r\n\r\n arealreservationen til grund. </P>  \r\n\r\n<P CLASS=PUNKT> <B>3.</B> Lokalplanlægningen </P>  \r\n\r\n<P>En følge af den ved dette cirkulære foretagne arealreservation til  \r\n\r\n hovedtransmissionsnettet m. v. kan blive, at kommunalbestyrelsen nødsages til  \r\n\r\n at nedlægge forbud i medfør af § 17 i kommuneplanloven, hvis den mødes med  \r\n\r\n byggeandragender eller anmeldelser vedrørende det af reservationen omfattede  \r\n\r\n areal, og hvis det pågældende bygge- og anlægsarbejde ikke kan hindres på  \r\n\r\n anden måde. </P>  \r\n\r\n<P>Også byggeri i landzone, som ikke kræver tilladelse i henhold til by- og  \r\n\r\n landzoneloven, og som kommunen modtager byggeanmeldelse om, jfr.  \r\n\r\n bygningsreglerment 1977, 13.9.5, stk. 5, må kommunalbestyrelsen hindre som  \r\n\r\n ovenfor beskrevet. </P>  \r\n\r\n<P>Det anførte vil således gælde i alle tilfælde, hvor en konkret  \r\n\r\n foranstaltning er umiddelbar lovlig, enten i medfør af en  \r\n\r\n byplanvedtægt/lokalplan, eller i medfør af reglerne i kommuneplanlovens kap.  \r\n\r\n 6 samt zoneloven. </P>  \r\n\r\n<P>Kommunalbestyrelsen må herefter udarbejde et lokalplanforslag, hvor det  \r\n\r\n reserverede areal udlægges til ledningsanlæg, jfr. kommuneplanlovens § 18,  \r\n\r\n stk. 1, litra 5, og friholdes for bebyggelse m. v. For de overjordiske anlægs  \r\n\r\n vedkommende skal arealer i en rammelokalplan udlægges til offentligt formål  \r\n\r\n (naturgasforsyningsanlæg), jfr. kommuneplanlovens § 18, stk. 1, litra 2. </P>  \r\n\r\n<P>I medfør af § 23, stk. 1 litra 5 må kommunalbestyrelsen samtidig med  \r\n\r\n offentliggørelsen af lokalplanforslaget give skriftlig underretning herom til  \r\n\r\n handelsministeriet. </P>  \r\n\r\n<P>Underretningen sendes efter aftale med handelsministeriet til &#187;Dansk  \r\n\r\n Olie og Naturgas A/S&#171;, (D.O.N.G. A/S), Dr. Tværgade 30, 1302 København  \r\n\r\n K. </P>  \r\n\r\n<P>Underretningen skal ledsages af selve lokalplanforslaget, den i  \r\n\r\n kommuneplanlovens § 21, stk. 1, nævnte beskrivelse og af en eventuel  \r\n\r\n mindretalsudtalelse efter § 21, stk. 2, jfr. § 23, stk. 4, i  \r\n\r\n kommuneplanloven. </P>  \r\n\r\n<P>Kommunalbestyrelsen må være opmærksom på, at udlæg af areal til  \r\n\r\n ledningsanlæg m. v. i en lokalplan i henhold til kommuneplanlovens § 18, stk.  \r\n\r\n 1, litra 5 og 2, kan have til følge, at den pågældende ejer i medfør af  \r\n\r\n kommuneplanlovens § 32 kan kræve arealet overtaget af kommunalbestyrelsen mod  \r\n\r\n erstatning. I denne forbindelse henledes opmærksomheden på, at  \r\n\r\n handelsministeriet vil holde kommunerne skadesløse, for eventuelle  \r\n\r\n erstatningsbeløb. </P>  \r\n\r\n<P>I medfør af kommuneplanlovens § 25 påhviler det amtsrådet/ Hovedstadsrådet  \r\n\r\n at påse, at et forslag til lokalplan er i overensstemmelse med region- og  \r\n\r\n kommuneplanlægningen og § 15-rammerne, og herunder også at påse overholdelsen  \r\n\r\n af det ovenfor under pkt. II udstedte landsplandirektiv. </P>  \r\n\r\n<P>Kommunalbestyrelsen skal i øvrigt i sin planlægningsvirksomhed arbejde ud  \r\n\r\n fra den forudsætning, at ovennævnte arealer skal forbeholdes til  \r\n\r\n hovedtransmissionsnettet m. v. </P>  \r\n\r\n<P>IV. Administrationen af §§ 6-8 i lov om by- og landzoner </P>  \r\n\r\n<P>I medfør af § 9, stk. 3, i by- og landzoneloven fastsættes herved, at  \r\n\r\n zonemyndigheden ikke i medfør af § 9, stk. 1, må meddele tilladelser, som er  \r\n\r\n i strid med reservationen, jfr. ovenfor under pkt. II. </P>  \r\n\r\n<P>Vedrørende de foranstaltninger, som ikke kræver tilladelse i medfør af by-  \r\n\r\n og landzoneloven, henvises ligeledes til det ovenfor under pkt. II anførte.  \r\n\r\n</P>  \r\n\r\n<P>V. Afslutning </P>  \r\n\r\n<P>Ønsker om ændringer i arealreservationen i forhold til den her fastlagte,  \r\n\r\n som senere måtte fremkomme fra de kommunale og regionale  \r\n\r\n planlægningsmyndigheder, berørte statsmyndigheder eller fra D.O.N.G. A/S, må  \r\n\r\n forelægges planstyrelsen, som så under hensyn til ændringernes omfang og  \r\n\r\n konsekvens vil tage stilling til hvilken procedure, der skal følges. </P>  \r\n\r\n<P>Opmærksomheden henledes på, at der senere vil blive udsendt retningslinier  \r\n\r\n for arealreservationen til hovedtransmissionsnettet m. v. i andre amter. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Miljøministeriet, den 2. august 1979  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Niels Matthiasen </P>  \r\n\r\n<P CLASS=MINISTER ALIGN=RIGHT>/Solveig Øster </P>  \r\n\r\n<P>Kortbilag 1 </P>  \r\n\r\n<P><IMG SRC=\"/image.aspx?id=49086&img=CR7895_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Kortbilag 2 </P>  \r\n\r\n<P><IMG SRC=\"/image.aspx?id=49086&img=1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n</DIV>  \r\n\r\n<P>Bilag 3 </P>  \r\n\r\n<P>Fortegnelse over berørte amter og kommuner </P>  \r\n\r\n<P>Storstrøms amt: </P>  \r\n\r\n<P>Rødby </P>  \r\n\r\n<P>Maribo </P>  \r\n\r\n<P>Sakskøbing </P>  \r\n\r\n<P>Nørre-Alslev </P>  \r\n\r\n<P>Vordingborg </P>  \r\n\r\n<P>Præstø </P>  \r\n\r\n<P>Fladså </P>  \r\n\r\n<P>Rønnede </P>  \r\n\r\n<P>Vestsjællands amt: </P>  \r\n\r\n<P>Slagelse </P>  \r\n\r\n<P>Hashøj </P>  \r\n\r\n<P>Skælskør </P>  \r\n\r\n<P>Haslev </P>  \r\n\r\n<P>Roskilde amt: </P>  \r\n\r\n<P>Skovbo </P>  \r\n\r\n<P>Køge </P>  \r\n\r\n<P>Solrød </P>  \r\n\r\n<P>Greve </P>  \r\n\r\n<P>Københavns amt: </P>  \r\n\r\n<P>Ballerup </P>  \r\n\r\n<P>Ledøje-Smørum </P>  \r\n\r\n<P>Albertslund </P>  \r\n\r\n<P>Glostrup </P>  \r\n\r\n<P>Rødovre </P>  \r\n\r\n<P>Brøndby </P>  \r\n\r\n<P>Høje-Tåstrup </P>  \r\n\r\n<P>Ishøj </P>  \r\n\r\n<P>Vallensbæk </P>  \r\n\r\n<P>Hvidovre </P>  \r\n\r\n<P>Tårnby </P>  \r\n\r\n<P>Dragør </P>  \r\n\r\n<P>København </P>  \r\n\r\n<P>Frederiksborg amt: </P>  \r\n\r\n<P>Stenløse </P>  \r\n\r\n<P>Allerød </P>  \r\n\r\n<P>Hillerød </P>  \r\n\r\n<P>Karlebo </P>  \r\n\r\n<P>Fredensborg-Humlebæk </P>  \r\n\r\n<P>Helsingør </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Særlig note: </P>  \r\n\r\n<P>Landsplandirektiv </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/09/1979"
        },
        {
            "displayName": "Accession",
            "displayValue": "C19790012909"
        },
        {
            "displayName": "Entydig dokumentidentifikation",
            "displayValue": "CM007895"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "17/07/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "129"
        },
        {
            "displayName": "År for udstedelse",
            "displayValue": "1979"
        },
        {
            "displayName": "Dato for underskrift",
            "displayValue": "02/08/1979"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Planstyrelsen"
        },
        {
            "displayName": "Ressortministeriets journalnummer",
            "displayValue": "Miljømin. Dep. 4 kt. j. nr. D 324-1."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}