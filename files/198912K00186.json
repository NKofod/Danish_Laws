{
    "id": 110191,
    "title": "1989 LSF 186   FORSLAG TIL LOV OM ÆNDRING AF LOV OM EN BØRNEFAMILIEYDELSE ",
    "documentTypeId": "400",
    "isSagsforlobPeriodValid": false,
    "shortName": "1989/1 LSF 186",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 186 </P>  \r\n\r\n<P></P>  \r\n\r\n<P>Forslag til Lov om ændring af lov om en børnefamilieydelse </P>  \r\n\r\n<P></P>  \r\n\r\n<P>Fremsat af Kofod-Svendsen (KRF) Lysholm Christensen (KRF) Glønborg (KRF)  \r\n\r\n Inger Stilling Pedersen (KRF) </P>  \r\n\r\n<P></P>  \r\n\r\n<P>den 8. februar 1990 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om en børnefamilieydelse, jf. lovbekendtgørelse nr. 692 af 9.  \r\n\r\n november 1989, som ændret ved lov nr. 832 af 19. december 1989, foretages  \r\n\r\n følgende ændringer: </P>  \r\n\r\n<P>I <I>§ 2</I> indsættes som nye stykker: </P>  \r\n\r\n<P>&#187;Stk. 2. Betingelsen i stk. 1, nr. 1, finder ikke anvendelse på  \r\n\r\n personer udsendt af den danske stat, danske hjælpeorganisationer, danske  \r\n\r\n missionsselskaber, FN-organisationer samt udstationerede fra danske  \r\n\r\n erhvervsvirksomheder. </P>  \r\n\r\n<P>Stk. 3. Betingelsen i stk. 1, nr. 2, finder ikke anvendelse på børn af  \r\n\r\n personer udsendt af den danske stat, danske hjælpeorganisationer, danske  \r\n\r\n missionsselskaber, FN-organisationer samt udstationerede fra danske  \r\n\r\n erhvervsvirksomheder.&#171; </P>  \r\n\r\n<P>§ 2 </P>  \r\n\r\n<P>Loven træder i kraft den 1. januar 1991. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Lovforslaget går ud på at udvide personkredsen, der er berettiget til at  \r\n\r\n modtage børnefamilieydelse. </P>  \r\n\r\n<P>Forslagsstillerne finder det rimeligt, at visse persongrupper, der ikke  \r\n\r\n opfylder betingelserne i lov om børnefamilieydelse § 2, stk. 1, nr. 1-2, får  \r\n\r\n mulighed for at modtage børnefamilieydelse. Følgende persongrupper foreslås  \r\n\r\n omfattet: personer udsendt af den danske stat, danske hjælpeorganisationer,  \r\n\r\n danske missionsselskaber, FN-organisationer samt udstationerede fra danske  \r\n\r\n erhvervsvirksomheder. Ved personer udsendt af den danske stat forstås ansatte  \r\n\r\n ved ambassader og personer udsendt af Danida. </P>  \r\n\r\n<P>Et af hovedmålene med indførelse af børnefamilieydelsen var at forbedre  \r\n\r\n forholdene for børnefamilierne. Ved at udvide anvendelsesområdet afskaffes en  \r\n\r\n forskelsbehandling, der på mange måder virker urimelig. </P>  \r\n\r\n<P>Lovforslaget indebærer, at disse persongrupper bliver berettiget til at  \r\n\r\n modtage børnefamilieydelse. Disse persongrupper er kendetegnet ved, at de har  \r\n\r\n bevaret en ikke ubetydelig tilknytning til Danmark. </P>  \r\n\r\n<P>Personer udsendt af den danske stat, danske hjælpeorganisationer, danske  \r\n\r\n missionsselskaber og FN-organisationer udfører idealistisk arbejde, der er  \r\n\r\n med til at afhjælpe nøden i mange lande. Efter forslagsstillernes opfattelse  \r\n\r\n bør dansk lovgivning ikke vanskeliggøre dette arbejde. Ligeledes bør dansk  \r\n\r\n lovgivning fremme dansk erhvervslivs muligheder i andre lande. </P>  \r\n\r\n<P>For Danmark er det fordelagtigt, at de pågældende sikres gode muligheder  \r\n\r\n for at arbejde i andre lande. Det vil gøre det lettere at arbejde i udlandet,  \r\n\r\n og det danske samfund vil drage fordel af et øget kendskab til disse lande og  \r\n\r\n deres befolkning. Specielt dansk erhvervsliv vil på længere sigt have gavn  \r\n\r\n heraf, bl.a. gennem bedre eksportmuligheder. </P>  \r\n\r\n<P>Lovforslaget indebærer ingen ændringer i retten til børnefamilieydelsen  \r\n\r\n til personer, der er omfattet af EF-forordning nr. 1408/71, og heller ikke  \r\n\r\n til personer, der efter overenskomst med andre stater er omfattet af dansk  \r\n\r\n lovgivning om social sikring under ophold i en anden stat. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>Det foreslås, at børnefamilieydelsen også gives for børn under 18 år af  \r\n\r\n personer udsendt af den danske stat, danske hjælpeorganisationer, danske  \r\n\r\n missionsselskaber, FN-organisationer samt udstationerede fra danske  \r\n\r\n erhvervsvirksomheder, uanset betingelserne i børnefamilieydelsesloven § 2,  \r\n\r\n stk. 1, nr. 1 og 2. </P>  \r\n\r\n<P>Til § 2 </P>  \r\n\r\n<P>Det foreslås, at børnefamilieydelsen til den foreslåede udvidede  \r\n\r\n personkreds får virkning fra og med den 1. januar 1991. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "08/02/1990"
        },
        {
            "displayName": "Accession",
            "displayValue": "198912K00186"
        },
        {
            "displayName": "Entydig dokumentidentifikation",
            "displayValue": "CL003749"
        },
        {
            "displayName": "Dato for førstegangsindlæggelse",
            "displayValue": "08/02/1990"
        },
        {
            "displayName": "Dato for indlæggelse",
            "displayValue": "08/02/1990"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "186"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}