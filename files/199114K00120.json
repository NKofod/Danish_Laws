{
    "id": 109390,
    "title": "1991 BTL 120   BETÆNKNING OVER FORSLAG TIL LOV OM FERSKVANDSFISKERI    NR L 120 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 120",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 120 </P>  \r\n\r\n<P></P>  \r\n\r\n<P>Betænkning over Forslag til lov om ferskvandsfiskeri <BR>  \r\n\r\n Nr L 120 1991-92, 1. samling </P>  \r\n\r\n<P></P>  \r\n\r\n<P>Afgivet af Landbrugs- og Fiskeriudvalget </P>  \r\n\r\n<P></P>  \r\n\r\n<P>Afgivet: 19920421 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til fiskeriministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Amtsrådsforeningen i Danmark, </P>  \r\n\r\n<P>August Møller, Vojens, </P>  \r\n\r\n<P>Danmarks Naturfredningsforening og </P>  \r\n\r\n<P>Danmarks Sportsfiskerforbund. </P>  \r\n\r\n<P>Der er af fiskeriministeren og af nogle mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Som led i udvalgets arbejde med lovforslaget har kompetencen og  \r\n\r\n fordelingen af arbejdsopgaver i forhold til amtskommunerne været drøftet.  \r\n\r\n</P>  \r\n\r\n<P>Udvalget har noteret sig, at forslaget indebærer en forenkling, således at  \r\n\r\n den formelle kompetence til at sikre fiskepassage i form af f.eks.  \r\n\r\n fisketrapper forbi forhindringer i vandløbet, der skyldes andet end fiskeri,  \r\n\r\n såsom stemmeværker, styrt m.v., alene varetages i medfør af de bestemmelser,  \r\n\r\n der allerede gælder i miljølovgivningen. For så vidt angår passage forbi  \r\n\r\n fangstredskaber forudsættes dette løst via ferskvandsfiskeriloven; dog er det  \r\n\r\n ikke udelukket at nedlægge en spærrende fangstindretning i medfør af  \r\n\r\n miljølovgivningen, såfremt dette kræves af overordnede, generelle  \r\n\r\n miljømæssige hensyn, f.eks. en omfattende vandløbsrestaurering. </P>  \r\n\r\n<P>Etablering af fisketrapper er omkostningskrævende, og afgørelser træffes  \r\n\r\n på grundlag af en nøje vurdering af anlæggene i forhold til de lokale  \r\n\r\n forhold. </P>  \r\n\r\n<P>Af mindre omfattende karakter, men ligeledes af stor betydning for  \r\n\r\n fiskepassagen, er ålepas og ungfiskesluser. </P>  \r\n\r\n<P>For at sikre, at disse opsættes og vedligeholdes, vil Fiskeriministeriet  \r\n\r\n fastsætte regler i medfør af lovforslagets § 20 og § 21. </P>  \r\n\r\n<P>Samarbejdet mellem myndighederne sikres derved, at Fiskeriministeriet  \r\n\r\n inddrages i form af en høring, som forudsat i lovforslagets § 33, inden  \r\n\r\n vandløbsmyndigheden afslutter sagen om fiskepassage. Fiskeriministeriet vil  \r\n\r\n kunne udtale sig om et projekts egnethed i forhold til fiskepassage. Desuden  \r\n\r\n vil Amtsrådsforeningen få lejlighed til at udtale sig om de regler, der  \r\n\r\n udarbejdes af Fiskeriministeriet om ålepas m.v. </P>  \r\n\r\n<P>Amtsrådsforeningen har over for udvalget givet udtryk for bekymring over  \r\n\r\n omfanget af de sager, hvor Fiskeriministeriet forventes inddraget gennem en  \r\n\r\n høring i medfør af lovens § 33. Fiskeriministeren har over for udvalget  \r\n\r\n tilkendegivet, at sagsområderne vil blive fastlagt ved aftale med  \r\n\r\n Amtsrådsforeningen, og at det netop drejer sig om ovennævnte beslutninger til  \r\n\r\n sikring af fiskepassage. </P>  \r\n\r\n<P>Samarbejdet mellem myndighederne forudsættes desuden også at omfatte  \r\n\r\n udsætningsplanerne. De overordnede fiskeplejeplaner lægges i samarbejde med  \r\n\r\n det udvalg, der er nedsat i medfør af § 12 a i lov om saltvandsfiskeri.  \r\n\r\n Lokalt bør planerne afstemmes med de lokale amtsråd, inden de iværksættes.  \r\n\r\n</P>  \r\n\r\n<P>Lovforslagets § 38 åbner mulighed for, at fiskeriministeren kan nedsætte  \r\n\r\n udvalg, der skal rådgive om særlige forhold, herunder lokale forhold. Til  \r\n\r\n disse udvalg kan der også udpeges medlemmer af de berørte amtsråd.  \r\n\r\n Fiskeriministeren har oplyst over for udvalget, at amtsrådene altid vil få  \r\n\r\n lejlighed til at deltage i et sådant udvalgsarbejde, hvis de ønsker det. </P>  \r\n\r\n<P>På kontrolsiden åbnes ligeledes for et samarbejde. Tilsynet med  \r\n\r\n overholdelse af loven påhviler i medfør af § 40 Fiskerikontrollen.  \r\n\r\n Fiskeriministeren har desuden mulighed for at fastsætte regler om amtsrådenes  \r\n\r\n medvirken i tilsynet. Dette kan ske, i det omfang amtsrådene selv ønsker det.  \r\n\r\n Det vil være naturligt at åbne mulighed for, at amtskommunerne deltager i  \r\n\r\n tilsynet vedrørende ålepas og ungfiskesluser, der sikrer passage i  \r\n\r\n vandløbene. </P>  \r\n\r\n<P>Herefter indstiller et <I>flertal</I> (Socialdemokratiets og Socialistisk  \r\n\r\n Folkepartis medlemmer af udvalget) lovforslaget til <I>vedtagelse</I> med de  \r\n\r\n under nr. 1-3 og 6 stillede ændringsforslag. </P>  \r\n\r\n<P>Et <I>mindretal</I> (Venstres, Det Konservative Folkepartis, Det Radikale  \r\n\r\n Venstres og Kristeligt Folkepartis medlemmer af udvalget) indstiller  \r\n\r\n lovforslaget til <I>vedtagelse</I> med det af fiskeriministeren under nr. 6  \r\n\r\n stillede ændringsforslag. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse</I> med de under nr. 4, 5 og 6  \r\n\r\n stillede ændringsforslag. Såfremt ovennævnte ændringsforslag ikke vedtages,  \r\n\r\n vil mindretallet ikke kunne stemme for lovforslaget som helhed ved 3.  \r\n\r\n behandling. </P>  \r\n\r\n<P>Ændringsforslag </P>  \r\n\r\n<P>Af et <I>mindretal</I> (SF), tiltrådt af et <I>mindretal</I> (S): </P>  \r\n\r\n<P>Til kapitel 1 </P>  \r\n\r\n<P> <B>1)</B> Overskriften affattes således: </P>  \r\n\r\n<P> <I>&#187;Lovens formål og område&#171; </I></P>  \r\n\r\n<P> Ny paragraf </P>  \r\n\r\n<P> <B>2)</B> Før § 1 indsættes som ny paragraf: </P>  \r\n\r\n<P> <B>&#187;§ 01.</B> Lovens formål er at sikre bevaring og ophjælpning af  \r\n\r\n en alsidig bestand af naturligt forekommende fisk, krebs og bløddyr samt  \r\n\r\n sikre befolkningen mulighed for at drive fiskeri.&#171; </P>  \r\n\r\n<P>Til § 3 </P>  \r\n\r\n<P> <B>3)</B> Paragraffen udgår. </P>  \r\n\r\n<P>Af et <I>mindretal</I> (FP): </P>  \r\n\r\n<P>Til § 4 </P>  \r\n\r\n<P> <B>4)</B>  <I>Stk. 2, 2. pkt.,</I> udgår. </P>  \r\n\r\n<P> <B>5)</B> I <I>stk. 2, 3. pkt.,</I> ændres ordet &#187;Endvidere&#171;  \r\n\r\n til: &#187;Dog&#171;. </P>  \r\n\r\n<P>Af <I>fiskeriministeren</I> , tiltrådt af <I>udvalget</I> : </P>  \r\n\r\n<P>Til § 47 </P>  \r\n\r\n<P> <B>6)</B> Efter stk. 1 indsættes som nyt stykke: </P>  \r\n\r\n<P> <I>&#187;Stk. 2.</I> Med bøde straffes den, der driver fiskeri, hvor  \r\n\r\n vedkommende ikke har ret hertil, jf. § 4, stk. 1. Overtrædelse påtales kun  \r\n\r\n efter den forurettedes begæring, medmindre almene hensyn kræver offentlig  \r\n\r\n påtale.&#171; </P>  \r\n\r\n<P>Stk. 2 og 3 bliver herefter stk. 3 og 4. </P>  \r\n\r\n<P>Bemærkninger </P>  \r\n\r\n<P>Til nr. 1-3 </P>  \r\n\r\n<P>Baggrunden for ændringsforslagene er, at lovens formål bør indlede loven.  \r\n\r\n</P>  \r\n\r\n<P>Til nr. 4 </P>  \r\n\r\n<P>Ændringsforslaget skal forhindre, at staten i modsætning til andre kan  \r\n\r\n erhverve fiskeret. </P>  \r\n\r\n<P>Til nr. 6 </P>  \r\n\r\n<P>Ændringsforslaget giver mulighed for at straffe personer, der uberettiget  \r\n\r\n fisker i andens fiskevand. Tilsvarende bestemmelse findes i den gældende  \r\n\r\n ferskvandsfiskerilov. </P>  \r\n\r\n<P> <I>Erling Christensen (S) Eva Fatum (S) Arne Jensen (S) Henrik Dam  \r\n\r\n Kristensen (S) Jacob Lindenskov (S) Henning Nielsen (S)</I> nfmd. <I>Bjørn  \r\n\r\n Westh (S) Birthe Hansen (SF) Jens Thoft (SF) Rønholt (KF) Grove (KF) Mejdahl  \r\n\r\n (V) Sønderby (V)</I> fmd. <I>Svend Heiselberg (V) Niels Højland (FP) Marianne  \r\n\r\n Jelved (RV) Lysholm Christensen (KRF)</I>  </P>  \r\n\r\n<P>Centrum-Demokraterne havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "05/05/1992"
        },
        {
            "displayName": "Accession",
            "displayValue": "199114K00120"
        },
        {
            "displayName": "Entydig dokumentidentifikation",
            "displayValue": "CL002189"
        },
        {
            "displayName": "Dato for førstegangsindlæggelse",
            "displayValue": "05/05/1992"
        },
        {
            "displayName": "Dato for indlæggelse",
            "displayValue": "05/05/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "120"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}