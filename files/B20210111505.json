{
    "id": 223405,
    "title": "Bekendtgørelse om indsendelse af oplysninger i henhold til selskabsskattelovens § 31 E, stk. 4",
    "documentTypeId": "60",
    "isSagsforlobPeriodValid": true,
    "shortName": "BEK nr 1115 af 02/06/2021",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om indsendelse af oplysninger i henhold til selskabsskattelovens § 31 E, stk. 4</p>\r\n<p class=\"Indledning2\">I medfør af § 31 E, stk. 5, i selskabsskatteloven, jf. lovbekendtgørelse nr. 251 af 22. februar 2021, fastsættes:</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Indsendelse af oplysninger til godtgørelse af, at betingelserne i selskabsskattelovens § 31 E, stk. 1-3, er opfyldte</span>\r\n   </span>\r\n</p>\r\n<p class=\"Paragraf\" id=\"id285e69e4-fa39-433f-b2c4-1331c7b571dd\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Danske selskaber, der vil medregne underskud fra et direkte eller indirekte ejet udenlandsk datterselskab, et udenlandsk fast driftssted eller en udenlandsk fast ejendom, skal sammen med oplysningsskemaet for det indkomstår, hvor underskuddet fradrages, indsende oplysninger til Skatteforvaltningen til godtgørelse af, at underskuddet er endeligt. For så vidt angår underskud i et direkte eller indirekte ejet udenlandsk datterselskab skal det godtgøres, at underskuddet har en sådan karakter, at det kunne have været fradraget efter reglerne i selskabsskattelovens § 31 A, hvis der havde været valgt international sambeskatning.</p>\r\n<p class=\"Stk2\">\r\n   <span class=\"StkNr\" id=\"idf16248c9-10b6-4b6a-84c5-47a2a0e4bf48\">Stk. 2.</span> Stk. 1 finder tilsvarende anvendelse for foreninger og fonde m.v., der vil medregne underskud fra et udenlandsk fast driftssted eller en udenlandsk fast ejendom.</p>\r\n<p class=\"Paragraf\" id=\"idfad5ebc9-2e80-4158-8ba9-72bff43a16bb\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Til dokumentation af, at underskuddet er endeligt, skal som minimum indsendes følgende:</p>\r\n<p class=\"Liste1\">\r\n   <span class=\"Liste1Nr\" id=\"idbacc75b9-3874-4c90-8adc-3b55693aec2d\">1)</span> Dokumentation for, at datterselskabets erhvervsaktiviteter er definitivt ophørt:</p>\r\n<p class=\"Liste2\">\r\n   <span class=\"Liste2Nr\" id=\"ideac69457-9178-4728-a503-738e43a75000\">a)</span> Dokumentation for likvidation eller anden endelig opløsning af datterselskabet. Det kan f.eks. være i form af udskrift fra den relevante myndighed i datterselskabets hjemland. Det skal også dokumenteres, at det hverken i tidligere indkomstår, det pågældende indkomstår eller i senere indkomstår har været eller vil være muligt for det danske selskab selv, datterselskabet, koncernselskaber eller tredjepart efter skattereglerne i datterselskabets hjemland at anvende underskuddet.</p>\r\n<p class=\"Liste2\">\r\n   <span class=\"Liste2Nr\" id=\"id7fc225b3-0d60-4bd5-8944-d3e118d439b2\">b)</span> Dokumentation for at datterselskabets erhvervsaktiviteter er ophørt uden opløsning. Det kan f.eks. være dokumentation for, at de indtægtsskabende aktiver er afstået eller på anden måde bortskaffet. Det skal også dokumenteres, at det hverken i tidligere indkomstår, det pågældende indkomstår eller i senere indkomstår har været eller vil være muligt for det danske selskab selv, datterselskabet, koncernselskaber eller tredjepart efter skattereglerne i datterselskabets hjemland at anvende underskuddet, herunder ved eventuel genoptagelse af aktiviteten.</p>\r\n<p class=\"Liste1\">\r\n   <span class=\"Liste1Nr\" id=\"idd5159cd3-a319-461e-aa11-60ba686a2c72\">2)</span> Dokumentation for, at et udenlandsk datterselskabs underskud er gået endeligt tabt og ikke kunne være opretholdt ved et salg af aktierne i datterselskabet.</p>\r\n<p class=\"Liste1\">\r\n   <span class=\"Liste1Nr\" id=\"idab1b759e-8d05-47c0-8d27-e403dc23c8ea\">3)</span> Dokumentation for, at et fast driftssted er definitivt nedlukket, og at de indtægtsgenererende aktiver er afstået eller bortskaffet. Det skal også dokumenteres, at det hverken i tidligere indkomstår, det pågældende indkomstår eller i senere indkomstår har været eller vil være muligt for det danske selskab selv, det faste driftssted eller tredjepart efter skattereglerne i det land, hvor det faste driftssted er beliggende, at anvende underskuddet, herunder ved eventuel genoptagelse af aktiviteten.</p>\r\n<p class=\"Liste1\">\r\n   <span class=\"Liste1Nr\" id=\"id6ddb49c0-030a-44f3-baf0-e43332a649da\">4)</span> Dokumentation for ejerskifte for en fast ejendom, som er afstået, f.eks. i form af en overdragelsesaftale, eller for at ejendommen på anden måde er bortskaffet. Det skal også dokumenteres, at det hverken i tidligere indkomstår, det pågældende indkomstår eller i senere indkomstår har været eller vil være muligt for det danske selskab selv, et datterselskab, koncernselskaber, et fast driftssted eller tredjepart at anvende underskuddet efter skattereglerne i det land, hvor den faste ejendom er beliggende.</p>\r\n<p class=\"Stk2\">\r\n   <span class=\"StkNr\" id=\"id93c5792a-766a-4dbd-88db-896e4a6a9ca8\">Stk. 2.</span> Der skal til underbygning af, at der foreligger et endeligt underskud, indsendes følgende:</p>\r\n<p class=\"Liste1\">\r\n   <span class=\"Liste1Nr\" id=\"id72dec962-e297-4796-84f2-a312ac41a87d\">1)</span> En redegørelse for underskudstidspunktet og ophør af aktiviteten og en beskrivelse af aktiviteten.</p>\r\n<p class=\"Liste1\">\r\n   <span class=\"Liste1Nr\" id=\"idd0a864df-a507-4109-8bd3-a83c252b8f3a\">2)</span> Dokumentation for ejerforhold og koncernforbindelse, år for år, fra underskud/tab opstod og frem til tidspunktet for medregning, herunder med angivelse af den samlede koncernstruktur i udlandet år for år.</p>\r\n<p class=\"Liste1\">\r\n   <span class=\"Liste1Nr\" id=\"id4959b291-ef1a-4f5a-83de-1878c35a30c8\">3)</span> Dokumentation for, at direkte og indirekte ejede udenlandske datterselskaber eller udenlandske faste driftssteder år for år har været hjemmehørende henholdsvis beliggende i EU/EØS.</p>\r\n<p class=\"Liste1\">\r\n   <span class=\"Liste1Nr\" id=\"idc1b239c5-850c-4513-ae92-65c424e4a837\">4)</span> En redegørelse for indkomstopgørelsesreglerne i det relevante udland for relevante år, herunder gældende underskudsregler og eventuelle tidsbegrænsninger for underskudsfremførsel, samt disse reglers samspil med sambeskatningsregler eller lignende regler for underskudsudligning.</p>\r\n<p class=\"Liste1\">\r\n   <span class=\"Liste1Nr\" id=\"id5cec10c3-5599-42b2-a007-975d076f1c2c\">5)</span> En opgørelse af den skattepligtige indkomst, herunder en opgørelse over det akkumulerede underskud, opgjort år for år, efter udenlandske skatteregler, herunder udenlandske sambeskatningsregler m.v. Hvis et udenlandsk underskud er delvist anvendt i udlandet, skal der vedlægges dokumentation herfor, f.eks. i form af oplysningsskemaer for relevante udenlandske koncernforbundne selskaber eller erklæringer fra de lokale skattemyndigheder. Hvis det har været muligt eller vil være muligt helt eller delvist at anvende underskuddet i det land, hvor datterselskabet er hjemmehørende, eller hvor det faste driftssted eller den faste ejendom er beliggende, f.eks. i form af koncernbidrag, men denne mulighed ikke er udnyttet, skal det tilsvarende oplyses. Det skal tilsvarende oplyses, hvis underskuddet er anvendt eller vil kunne anvendes i et andet land.</p>\r\n<p class=\"Liste1\">\r\n   <span class=\"Liste1Nr\" id=\"id0da46940-6787-40bb-99b4-882b9b0a608a\">6)</span> En tilsvarende dansk indkomstopgørelse for den udenlandske enhed, opgjort år for år, fra det første indkomstår, hvor den udenlandske enhed havde skattemæssigt underskud og frem til indkomståret, hvor det endelige underskud er konstateret, herunder dokumentation for underskuddets størrelse opgjort efter danske regler. Det skal dokumenteres, at underskuddet ikke kunne have været anvendt af et koncernforbundet selskab i den udenlandske enheds hjemland, hvis det havde været sambeskattet efter regler svarende til selskabsskattelovens § 31.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Skatteforvaltningens anmodning om yderligere oplysninger</span>\r\n   </span>\r\n</p>\r\n<p class=\"Paragraf\" id=\"idc5717197-d656-4df2-9394-239a106cad23\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Skatteforvaltningen kan efter modtagelse af oplysninger efter § 1 eller efter § 2 anmode selskabet, foreningen, fonden m.v. om yderligere oplysninger af betydning for bedømmelsen af, om betingelserne for fradrag for endeligt underskud er opfyldt. Skatteforvaltningen fastsætter en frist herfor på mindst 14 dage.</p>\r\n<p class=\"Stk2\">\r\n   <span class=\"StkNr\" id=\"id08712736-b87a-4323-bc0b-f50df339f1e6\">Stk. 2.</span> Der vil efter en konkret vurdering eksempelvis kunne anmodes om følgende materiale:</p>\r\n<p class=\"Liste1\">\r\n   <span class=\"Liste1Nr\" id=\"idf30c591c-bae1-427b-a203-aa5113bc2389\">1)</span> Kopi af regnskaber, årsrapporter, bilag hertil m.v. for ovenstående indkomstperioder.</p>\r\n<p class=\"Liste1\">\r\n   <span class=\"Liste1Nr\" id=\"idc3eae00b-923c-4d45-924b-258647d95b79\">2)</span> Kopi af oplysningsskema, årsopgørelser m.v. til den udenlandske skattemyndighed for ovenstående indkomstperioder.</p>\r\n<p class=\"Liste1\">\r\n   <span class=\"Liste1Nr\" id=\"idf8c0d476-3756-4bee-9464-aee222931315\">3)</span> En fiktiv dansk national sambeskatningsopgørelse inklusiv den udenlandske enhed - opgjort år for år - fra det første indkomstår, hvor den udenlandske enhed havde skattemæssigt underskud og frem til indkomståret, hvor det endelige underskud er konstateret, hvis det ikke er dokumenteret på anden vis.</p>\r\n<p class=\"Liste1\">\r\n   <span class=\"Liste1Nr\" id=\"idd5b9380f-c784-40c0-a101-ceda9e7b03de\">4)</span> Oplysning om eventuel gældseftergivelse, akkord m.v. I så fald bedes det i første omgang oplyst med hvilke beløb og for hvilke indkomstår.</p>\r\n<p class=\"Liste1\">\r\n   <span class=\"Liste1Nr\" id=\"idc40d1aa5-55f8-4799-b99a-f6970e04f58f\">5)</span> Oplysning om den udenlandske enhed har indgået i omstruktureringer og i hvilket indkomstår.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Sprog</span>\r\n   </span>\r\n</p>\r\n<p class=\"Paragraf\" id=\"idea938a1f-6727-4b93-a09f-08950bf293a7\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Oplysninger efter denne bekendtgørelse kan afgives på dansk, norsk, svensk engelsk, tysk eller fransk.</p>\r\n<p class=\"Stk2\">\r\n   <span class=\"StkNr\" id=\"id6beaec6d-b547-4c5b-aa2e-e097b6c8b2fb\">Stk. 2.</span> Skatteforvaltningen kan kræve regnskaber oversat til dansk.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ikrafttræden</span>\r\n   </span>\r\n</p>\r\n<p class=\"Paragraf\" id=\"id96b0f7bf-386d-4cd8-a865-cdb5eaeb3c84\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Bekendtgørelsen træder i kraft den 1. juli 2021.</p>\r\n<p class=\"Stk2\">\r\n   <span class=\"StkNr\" id=\"id14f20f7f-f01f-4d2c-a88b-131cd90b3902\">Stk. 2.</span> Bekendtgørelsen har virkning for indsendelse af oplysninger om endelige underskud, som ønskes fradraget for indkomståret 2019 og senere indkomstår. Dokumentationen efter §§ 1-4 skal vedlægges genoptagelsesanmodningen for det relevante indkomstår.</p><div class=\"Givet\" id=\"Givet\"><p class=\"Givet\" align=\"center\">Skatteforvaltningen, den 2. juni 2021</p><p class=\"Sign1\" align=\"center\">Merete Agergaard</p><p class=\"Sign2\" align=\"right\">/ Jesper Leth Vestergaard</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/06/2021"
        },
        {
            "displayName": "Accession",
            "displayValue": "B20210111505"
        },
        {
            "displayName": "Entydig dokumentidentifikation",
            "displayValue": "AN014964"
        },
        {
            "displayName": "Dato for førstegangsindlæggelse",
            "displayValue": "04/06/2021"
        },
        {
            "displayName": "Dato for indlæggelse",
            "displayValue": "04/06/2021"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1115"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "02/06/2021"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Skatteforvaltningen"
        },
        {
            "displayName": "Ressortministeriets journalnummer",
            "displayValue": "Skattemin., <br />Skattestyrelsen, j.nr. 21-0088862"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}