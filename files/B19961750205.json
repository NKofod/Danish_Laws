{
    "id": 81626,
    "title": "Bestemmelser om vejrminima under IFR-flyvning med flyvemaskine ",
    "documentTypeId": "60",
    "isSagsforlobPeriodValid": false,
    "shortName": "BEK nr 17502 af 11/04/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om vejrminima under IFR-flyvning  \r\n\r\n med flyvemaskine </H1>  \r\n\r\n<P></P>  \r\n\r\n<P>I medfør af § 82 i lov om luftfart, jf. lovbekendtgørelse nr. 162 af 7.  \r\n\r\n marts 1994, fastsætter Statens Luftfartsvæsen herved efter bemyndigelse fra  \r\n\r\n Trafikministeriet, jf. bekendtgørelse nr. 171 af 28. april 1985 om  \r\n\r\n driftsforskrifter for luftfart med danske luftfartøjer, § 1, følgende: </P>  \r\n\r\n<P CLASS=PUNKT> <B>1.</B> Referencedokument </P>  \r\n\r\n<P>Ministeriet for Offentlige Arbejders bekendtgørelse nr. 264 af 27. juni  \r\n\r\n 1966 om driftsforskrifter for regelmæssig og ikke-regelmæssig offentlig  \r\n\r\n lufttrafik, som ændret ved bekendtgørelse nr. 297 af 11. oktober 1967,  \r\n\r\n herefter benævnt driftsforskrifterne. </P>  \r\n\r\n<P CLASS=PUNKT> <B>2.</B> Definitioner </P>  \r\n\r\n<P> <I>AFIS (Aerodrome Flight Information Service)</I> : </P>  \r\n\r\n<P>Flyvepladsflyveinformationstjeneste. </P>  \r\n\r\n<P> <I>Banesynsvidde (Runway Visual Range):</I>  </P>  \r\n\r\n<P>Den afstand, over hvilken en pilot i et luftfartøj på en banes centerlinie  \r\n\r\n kan se enten banens markeringer, banekantlysene eller banens centerlinielys.  \r\n\r\n</P>  \r\n\r\n<P> <I>Beslutningshøjde (Decision Altitude DA eller Decision Height -  \r\n\r\n DH):</I>  </P>  \r\n\r\n<P>En for præcisionsindflyvning angivet højde over havet (DA) eller højde  \r\n\r\n over jorden (DH), i hvilken afbrudt indflyvning kan påbegyndes, hvis den  \r\n\r\n visuelle reference for at kunne fortsætte indflyvningen ikke er opnået. </P>  \r\n\r\n<P> <I>Anm.: Højde over havet er angivet med reference til middelvandstand  \r\n\r\n (MSL), og højde over jorden er angivet med reference til banetærsklens  \r\n\r\n niveau.</I>  </P>  \r\n\r\n<P> <I>Cirkling (Circling):</I>  </P>  \r\n\r\n<P>En manøvre med visuel reference, som anvendes efter en  \r\n\r\n instrumentindflyvning for at føre et luftfartøj i position til landing på en  \r\n\r\n anden bane end den, til hvilken instrumentindflyvningen er blevet foretaget.  \r\n\r\n</P>  \r\n\r\n<P> <I>Forudbestemt punkt (Pre-determined Point - PDP):</I>  </P>  \r\n\r\n<P>Et forudbestemt punkt, hvorfra flyvning kan fortsættes til enten  \r\n\r\n destinations- eller alternativflyvepladsen. Punktet må ikke ligge mere end 1  \r\n\r\n times flyvning fra destinationsflyvepladsen. </P>  \r\n\r\n<P> <I>Grænse for hindringsfrihed (Obstacle Clearance Limit - OCL):</I>  </P>  \r\n\r\n<P>Den minimumshøjde over flyvepladsens niveau, under hvilken den foreskrevne  \r\n\r\n hindringsfrihed ikke kan overholdes under indflyvning eller i tilfælde af  \r\n\r\n afbrudt indflyvning. </P>  \r\n\r\n<P> <I>Hindringsfri højde (Obstacle Clearance Altitude/Height - OCA/OCH):</I>  \r\n\r\n</P>  \r\n\r\n<P>Den laveste højde over havet (OCA) eller alternativt den laveste højde  \r\n\r\n over det relevante banetærskel- eller flyvepladssniveau (OCH), fastsat i  \r\n\r\n overensstemmelse med de pågældende kriterier for hindringsfrihed. </P>  \r\n\r\n<P> <I>Ikke-præcisionsindflyvning (Non-Precision Approach):</I>  </P>  \r\n\r\n<P>En instrumentindflyvning, hvorunder der anvendes et eller flere  \r\n\r\n radionavigationshjælpemidler, der kun giver løbende information om  \r\n\r\n luftfartøjets laterale afvigelser fra den tilsigtede indflyvningslinie (NDB,  \r\n\r\n VOR, SRE, ILS uden GP og lignende hjælpemidler). </P>  \r\n\r\n<P> <I>Indikeret hastighed (Indicated Airspeed - IAS):</I>  </P>  \r\n\r\n<P>Den hastighed, der vises på fartmåleren. </P>  \r\n\r\n<P> <I>Instrumentindflyvningsprocedure (Instrument Approach Procedure):</I>  \r\n\r\n</P>  \r\n\r\n<P>En serie forudbestemte manøvrer, som udføres under anvendelse af  \r\n\r\n flyveinstrumenter. Manøvrerne er beskyttet mod hindringer fra  \r\n\r\n indflyvningspunktet eller fra begyndelsen af en fastsat indflyvningsrute til  \r\n\r\n et punkt, hvorfra landing kan udføres, og i tilfælde af, at landing ikke  \r\n\r\n udføres, til en position, hvor kriterierne for hindringsfrihed, venteflyvning  \r\n\r\n eller strækflyvning gælder. </P>  \r\n\r\n<P> <I>Kategori I operation (Category I Operation):</I>  </P>  \r\n\r\n<P>En præcisionsindflyvning med en beslutningshøjde ikke lavere end 60 m (200  \r\n\r\n FT) over banetærsklens niveau. Banesynsvidden skal være mindst 550 m eller  \r\n\r\n sigtbarheden mindst 800 m. </P>  \r\n\r\n<P> <I>Mindste nedgangshøjde (Minimum Descent Altitude/Minimum Descent Height  \r\n\r\n - MDA/H):</I>  </P>  \r\n\r\n<P>En fastsat højde for ikke-præcisionsindflyvning og cirkling. Den må kun  \r\n\r\n underskrides, hvis fortsat indflyvning kan gennemføres med den krævede  \r\n\r\n visuelle reference. </P>  \r\n\r\n<P> <I>Præcisionsindflyvning (Precision Approach):</I>  </P>  \r\n\r\n<P>En instrumentindflyvning, hvorunder der anvendes radiohjælpemidler, der  \r\n\r\n giver løbende information om </P>  \r\n\r\n<P CLASS=PUNKT> <B>1.</B> et luftfartøjs laterale afvigelser fra den  \r\n\r\n tilsigtede indflyvningslinie og </P>  \r\n\r\n<P CLASS=PUNKT> <B>2.</B> dets vertikale afvigelser fra den tilsigtede  \r\n\r\n glidebane (ILS eller PAR). </P>  \r\n\r\n<P> <I>Sigtbarhed (Visibility):</I>  </P>  \r\n\r\n<P>Den horisontale afstand udtrykt i længdeenheder, i hvilken det afhængigt  \r\n\r\n af atmosfæriske forhold er muligt om dagen at identificere iøjnefaldende,  \r\n\r\n ubelyste genstande og om natten iøjnefaldende, belyste genstande. </P>  \r\n\r\n<P> <I>Skydækkehøjde (Ceiling):</I>  </P>  \r\n\r\n<P>Højden over jorden eller vandet af underkanten af det laveste skylag under  \r\n\r\n 6000 m (20.000 FT), der dækker mere end halvdelen af himlen, og som  \r\n\r\n rapporteres som BROKEN eller OVERCAST. </P>  \r\n\r\n<P> <I>Slutindflyvning (Final Approach):</I>  </P>  \r\n\r\n<P>Den del af en instrumentindflyvningsprocedure, som begynder ved det  \r\n\r\n angivne slutindflyvningspunkt, og som slutter ved et punkt i nærheden af  \r\n\r\n flyvepladsen, fra hvilket landing kan foretages, eller procedure for afbrudt  \r\n\r\n indflyvning påbegyndes. Hvis der ikke er angivet et slutindflyvningspunkt,  \r\n\r\n begynder slutindflyvning </P>  \r\n\r\n<P>a. ved afslutningen af det sidste procedure- eller basedrej eller </P>  \r\n\r\n<P>b. ved det punkt, hvor luftfartøjet begynder at følge den sidste kurs, som  \r\n\r\n er angivet i indflyvningsproceduren. </P>  \r\n\r\n<P> <I>Slutindflyvningspunkt (Final Approach Fix/Final Approach Point -  \r\n\r\n FAF/FAP):</I>  </P>  \r\n\r\n<P>Det punkt i en ikke-præcisionsindflyvning eller alternativt i en  \r\n\r\n præcisionsindflyvning, hvorfra slutindflyvning påbegyndes. </P>  \r\n\r\n<P> <I>Vat:</I>  </P>  \r\n\r\n<P>Hastighed ved passage af den relevante banetærskel (speed at threshold),  \r\n\r\n baseret på 1,3 gange stallingshastigheden i landingskonfiguration med  \r\n\r\n maksimalt certificeret landingsvægt. </P>  \r\n\r\n<P> <I>Vertikal sigtbarhed (Vertical Visibility):</I>  </P>  \r\n\r\n<P>Den vertikale afstand udtrykt i længdeenheder, i hvilken det afhængigt af  \r\n\r\n atmosfæriske forhold er muligt om dagen at identificere iøjnefaldende,  \r\n\r\n ubelyste genstande og om natten at identificere iøjnefaldende, belyste  \r\n\r\n genstande. </P>  \r\n\r\n<P> <I>Anm.: Vertikal sigtbarhed angives kun, når himlen er skjult af tåge,  \r\n\r\n nedbør m.v., og det derfor er umuligt at identificere og afgive oplysninger  \r\n\r\n om skyer.</I>  </P>  \r\n\r\n<P CLASS=PUNKT> <B>3.</B> Anvendelsesområde </P>  \r\n\r\n<P>3.1 Denne BL fastsætter bestemmelser for IFR-flyvning med danske  \r\n\r\n flyvemaskiner. </P>  \r\n\r\n<P>3.2 Denne BL fastsætter endvidere bestemmelser for IFR-flyvning med  \r\n\r\n udenlandsk registrerede flyvemaskiner, der opereres i henhold til en dansk  \r\n\r\n driftstilladelse, jf. luftfartslovens § 4, stk. 2. </P>  \r\n\r\n<P CLASS=PUNKT> <B>4.</B> Generelt </P>  \r\n\r\n<P>4.1 Denne BL fastsætter planlægnings- og operationelle minima for start og  \r\n\r\n landing med flyvemaskiner. </P>  \r\n\r\n<P>4.2 Bestemmelserne i pkt. 6.2.1 om præcisionsindflyvning gælder for  \r\n\r\n kategori I-operationer. </P>  \r\n\r\n<P>4.3 Før påbegyndelse af en flyvning skal luftfartøjschefen gøre sig  \r\n\r\n bekendt med de procedurer, der kan komme til anvendelse ved start, landing og  \r\n\r\n afbrudt indflyvning på de flyvepladser, der er nævnt i driftsflyveplanen.  \r\n\r\n</P>  \r\n\r\n<P>4.3.1 Luftfartøjschefen skal </P>  \r\n\r\n<P>a. bestemme planlægningsminima, jf. afsnit 5, samt </P>  \r\n\r\n<P>b. bestemme de operationelle minima, jf. afsnit 6, der skal gælde for  \r\n\r\n påbegyndelse af de pågældende start- og indflyvningsprocedurer. </P>  \r\n\r\n<P>4.3.2 For erhvervsmæssig lufttransport af passagerer, post og/eller fragt,  \r\n\r\n skal de minima, der er nævnt i pkt. 4.3.1, bestemmes af det pågældende  \r\n\r\n luftfartsforetagende for enhver flyveplads, der anvendes i foretagendets  \r\n\r\n virksomhed. </P>  \r\n\r\n<P>4.3.3 De minima, der bestemmes i overensstemmelse med pkt. 4.3.1 og pkt.  \r\n\r\n 4.3.2, må ikke være lavere end de minima, der er fastsat af det pågældende  \r\n\r\n lands luftfartsmyndighed. </P>  \r\n\r\n<P>4.4 En instrumentindflyvningsprocedure må kun påbegyndes, hvis  \r\n\r\n sigtbarheden eller banesynsvidden i sætningszonen er rapporteret lig med  \r\n\r\n eller større end den værdi, der følger af pkt.4.3.1 b. </P>  \r\n\r\n<P>4.4.1 En instrumentindflyvning betragtes som påbegyndt, når flyvemaskinen  \r\n\r\n passerer slutindflyvningspunktet (FAF/FAP) eller et tilsvarende punkt. </P>  \r\n\r\n<P>4.4.2 Hvis FAF/FAP eller et tilsvarende punkt ikke kan defineres, skal  \r\n\r\n luftfartøjschefen træffe beslutning om fortsættelse eller afbrydelse af  \r\n\r\n indflyvningen før passage af højden 1000 FT over flyvepladsens niveau. </P>  \r\n\r\n<P>4.4.3 Hvis en flyvemaskine under instrumentindflyvningsproceduren har  \r\n\r\n passeret FAF/FAP eller et tilsvarende punkt, og sigtbarheden/banesynsvidden  \r\n\r\n derefter rapporteres lavere end den fastsatte mindsteværdi, kan indflyvningen  \r\n\r\n fortsættes, og landing udføres, hvis luftfartøjschefen på beslutningshøjden  \r\n\r\n eller ved mindste nedgangshøjde har mindst en af følgende visuelle referencer  \r\n\r\n til landingsbanen tydeligt i sigte eller identificerbar: </P>  \r\n\r\n<P>a. Dele af indflyvningslysene. </P>  \r\n\r\n<P>b. Banetærsklen. </P>  \r\n\r\n<P>c. Tærskelmarkeringen. </P>  \r\n\r\n<P>d. Tærskellysene. </P>  \r\n\r\n<P>e. Tærskelidentifikationslysene. </P>  \r\n\r\n<P>f. Det visuelle glidebanesystem. </P>  \r\n\r\n<P>g. Sætningszonemarkeringen. </P>  \r\n\r\n<P>h. Sætningszonelysene. </P>  \r\n\r\n<P>i. Banekantlysene. </P>  \r\n\r\n<P>j. For ikke-præcisionsindflyvning endvidere anden visuel reference  \r\n\r\n godkendt af Statens Luftfartsvæsen. </P>  \r\n\r\n<P>4.5 En cirklingsprocedure må kun påbegyndes, hvis </P>  \r\n\r\n<P>a. vertikalsigtbarhed/skydækkehøjde er rapporteret lig med eller større  \r\n\r\n end den fastsatte MDH for cirkling, og </P>  \r\n\r\n<P>b. sigtbarheden er rapporteret lig med eller større end den værdi, der er  \r\n\r\n fastsat i pkt. 6.2.3.2. </P>  \r\n\r\n<P>4.6 En visuel indflyvning må kun påbegyndes, hvis </P>  \r\n\r\n<P>a. sigtbarheden eller banesynsvidden er rapporteret lig med eller større  \r\n\r\n end værdien i pkt. 6.2.4, og </P>  \r\n\r\n<P>b. luftfartøjschefen kan opretholde visuel reference til terrænet. </P>  \r\n\r\n<P>4.7 Start og landing om natten må kun finde sted på baner udstyret med  \r\n\r\n lysanlæg, der er offentliggjort i det pågældende lands AIP, eller opfylder de  \r\n\r\n specifikationer, der er fastsat af det pågældende lands luftfartsmyndighed.  \r\n\r\n</P>  \r\n\r\n<P CLASS=PUNKT> <B>5.</B> Planlægningsminima </P>  \r\n\r\n<P>5.1 En flyvning må kun påbegyndes, når de senest foreliggende  \r\n\r\n meteorologiske oplysninger, jf. bilaget til denne BL, angiver, at  \r\n\r\n sigtbarheden samt vertikalsigtbarheden/skydækkehøjden på  \r\n\r\n destinationsflyvepladsen og mindst en af de alternativflyvepladser, der er  \r\n\r\n opført i driftsflyveplanen, ved beregnet ankomsttid vil være lig med eller  \r\n\r\n bedre end de værdier, der er angivet i henholdsvis pkt. 5.5 og 5.6, beregnet  \r\n\r\n for den indflyvningsprocedure, som planlægges anvendt. </P>  \r\n\r\n<P>5.2 Når der ikke foreligger en flyvepladsudsigt, anses flyvepladsen for at  \r\n\r\n være under minima i planlægningsmæssig henseende. Når flyvetiden ikke  \r\n\r\n overstiger en time, kan planlægning af flyvning imidlertid baseres på  \r\n\r\n aktuelle vejrmeldinger fra destinationsflyvepladsen. </P>  \r\n\r\n<P> <I>Anm.: En sådan planlægning kræver en omhyggelig overvejelse af alle  \r\n\r\n relevante data, såsom den generelle vejrsituation og dennes forventede  \r\n\r\n udvikling, årstids- og døgnbestemte aspekter m.v.</I>  </P>  \r\n\r\n<P>5.3 Hvis vejret på destinationsflyvepladsen ved beregnet ankomsttid ikke  \r\n\r\n opfylder værdierne i pkt. 5.5, må en flyvning kun påbegyndes, hvis  \r\n\r\n driftsflyveplanen indeholder to alternativflyvepladser. Heraf skal den ene  \r\n\r\n opfylde kravene i pkt. 5.5 og den anden kravene i pkt. 5.6. </P>  \r\n\r\n<P>5.4 Planlægges en flyvning med forudbestemt punkt (PDP), skal  \r\n\r\n planlægningsminima for destinationsflyvepladsen opfylde kravene i pkt. 5.6.  \r\n\r\n</P>  \r\n\r\n<P> <B>5.5 Destinationsflyveplads</B>  </P>  \r\n\r\n<P> <I>5.5.1 Sigtbarhed</I>  </P>  \r\n\r\n<PRE>  \r\n\r\n ---------------------------------------------------------------------  \r\n\r\n                       Mindste sigtbarhed i meter  \r\n\r\n              --------------------------------------------------------  \r\n\r\n DH/MDH       For baner udstyret med højintensive banekant-  For andre  \r\n\r\n              og indflyvningslys under der forudsætninger,   baner  \r\n\r\n              der er angivet i pkt. 5.5.3, og hvor længden  \r\n\r\n              af indflyvningslysene er  \r\n\r\n              --------------------------------------------  \r\n\r\n              af 900 meters længde   af en længde, der er  \r\n\r\n              eller derover          mindre end 900 meter,  \r\n\r\n                                     men 420 meter og  \r\n\r\n                        derover  \r\n\r\n ---------------------------------------------------------------------  \r\n\r\n 200 - 299            800*                   1000             1200  \r\n\r\n 300 - 399            1200                   1400             1600  \r\n\r\n 400 - 499            1600                   1800             2200  \r\n\r\n 500 - 599            2000                   2200             2600  \r\n\r\n 600 og  højere       2400                   2600             2800  \r\n\r\n ---------------------------------------------------------------------  \r\n\r\n</PRE>  \r\n\r\n<P>* Dog 1000 meter, når der udføres erhvervsmæssig lufttransport af  \r\n\r\n passagerer, post og/eller fragt, og hvor flyvebesætnignen består af en pilot.  \r\n\r\n</P>  \r\n\r\n<P>5.5.1.1 For cirkling fremgår minimum sigtbarheden af pkt. 6.2.3.2. </P>  \r\n\r\n<P> <I>5.5.2 Vertikalsigtbarhed/skydækkehøjde</I>  </P>  \r\n\r\n<PRE>  \r\n\r\n ---------------------------------------------------------------------  \r\n\r\n                    Mindste vertikalsigtbarhed/skydækkehøjde i FT  \r\n\r\n             ---------------------------------------------------------  \r\n\r\n DH-MDH      For baner udstyret med højintensive   For andre baner  \r\n\r\n             banekant- og indflyvningslys under  \r\n\r\n             de forudsætninger, der er angivet  \r\n\r\n             i pkt. 5.5.3  \r\n\r\n ---------------------------------------------------------------------  \r\n\r\n 200 - 299               100                             200  \r\n\r\n 300 - 399               200                             300  \r\n\r\n 400 - 499               300                             400  \r\n\r\n 500 - 599               400                             500  \r\n\r\n 600 og højere  Som DH eller MDH afrundet         Som DH eller MDH  \r\n\r\n                nedad til nærmeste 100 FT         afrundet nedad til  \r\n\r\n                                                  nærmeste 100 FT  \r\n\r\n ---------------------------------------------------------------------  \r\n\r\n</PRE>  \r\n\r\n<P>5.5.2.1 Ved cirkling skal skydækkehøjden mindst være lig med MDH bestemt  \r\n\r\n for cirkling, jf. pkt. 6.2.3.3. </P>  \r\n\r\n<P>5.5.3 De indflyvningslys, der er nævnt i tabellerne i pkt. 5.5.1 og pkt.  \r\n\r\n 5.5.2, skal være placeret direkte i banens forlængede centerlinie og være  \r\n\r\n forsynede med tværbarre(r). </P>  \r\n\r\n<P> <B>5.6 Alternativflyveplads</B>  </P>  \r\n\r\n<P>For alternativflyvepladser med indflyvningsprocedurer, d.v.s. præcision,  \r\n\r\n ikke-præcision eller cirkling, gælder værdierne i pkt. 5.5.1 og pkt. 5.5.2  \r\n\r\n med et tillæg på 1000 m, respektive 300 FT. </P>  \r\n\r\n<P CLASS=PUNKT> <B>6.</B> Operationelle minima </P>  \r\n\r\n<P>6.1 Start </P>  \r\n\r\n<P>6.1.1 For start skal der bestemmes mindsteværdier for sigtbarhed eller  \r\n\r\n banesynsvidde samt for vertikalsigtbarhed/skydækkehøjde. Disse værdier skal  \r\n\r\n bestemmes under hensyntagen til de eksisterende visuelle hjælpemidler på  \r\n\r\n vedkommende flyveplads og flyvemaskinens præstationsevne. </P>  \r\n\r\n<P>6.1.2 Minimum sigtbarhed og banesynsvidde fremgår af nedenstående tabel.  \r\n\r\n</P>  \r\n\r\n<PRE>  \r\n\r\n ---------------------------------------------------------------------  \r\n\r\n       Flyvepladser med tårnkontroltjeneste eller AFIS  Andre flyve-  \r\n\r\n                                                        pladser  \r\n\r\n -----------------------------------------------------  \r\n\r\n             Banekant- og centerlys  Banekantlys  \r\n\r\n             ---------------------------------------------------------  \r\n\r\n Kategori    Sigtbarhed/banesyns-    Sigtbarhed/bane-    Sigtbarhed/  \r\n\r\n             vidde                   synsvidde           banesynsvidde  \r\n\r\n ---------------------------------------------------------------------  \r\n\r\n     A               200 m               200 m  \r\n\r\n   B og C            200 m               300 m              600 m  \r\n\r\n     D               250 m               400 m  \r\n\r\n ---------------------------------------------------------------------  \r\n\r\n</PRE>  \r\n\r\n<P>Retningslinier for inddeling af flyvemaskiner i kategorier findes under  \r\n\r\n afsnit 7. </P>  \r\n\r\n<P>6.1.2.1 For start på flyvninger, der udføres i overensstemmelse med  \r\n\r\n driftsforskrifterne, og hvor flyvebesætningen består af en pilot, skal  \r\n\r\n værdien for sigtbarhed/banesynsvidde forøges med 200 m i forhold til, hvad  \r\n\r\n der er foreskrevet i pkt. 6.1.2. </P>  \r\n\r\n<P>6.1.3 Vertikalsigtbarhed kan sættes lig med nul, hvis de opgivne  \r\n\r\n præstationsoplysninger (performance information) for den pågældende  \r\n\r\n flyvemaskine viser, at eventuelle hindringer i udflyvningssektoren gældende  \r\n\r\n ved IFR-flyvninger kan overflyves med den krævede hindringsfrihed for den  \r\n\r\n pågældende flyvemaskine. I modsat fald skal udflyvningen foregå VMC. </P>  \r\n\r\n<P>6.1.4 For flyvning med to-motorede flyvemaskiner, hvor flyvning udføres i  \r\n\r\n medfør af driftsforskrifterne, gælder, at start udført fra en flyveplads,  \r\n\r\n hvis aktuelle vejrforhold ligger under planlægningsværdierne for flyvepladsen  \r\n\r\n anvendt som destinationsflyvepalds, kun må finde sted, hvis der inden for en  \r\n\r\n afstand, der svarer til 60 minutters flyvning med normal marchfart fra  \r\n\r\n startstedet, findes en flyveplads, der opfylder forudsætningerne for at kunne  \r\n\r\n anvendes som alternativflyveplads, jf. pkt. 5.6. </P>  \r\n\r\n<P> <B>6.2 Landing</B>  </P>  \r\n\r\n<P> <I>6.2.1 Præcisionsindflyvning</I>  </P>  \r\n\r\n<P>6.2.1.1 For præcisionsindflyvning skal der bestemmes mindsteværdi for  \r\n\r\n sigtbarhed eller banesynsvidde samt beslytningshøjde (DA eller DH). </P>  \r\n\r\n<P>6.2.1.2 Minimum sigtbarhed og banesynsvidde fremgår af nedenstående tabel.  \r\n\r\n</P>  \r\n\r\n<P>Hvis autopiloten anvendes ned til beslutningshøjden, kan ovennævnte  \r\n\r\n banesynsvidde på 550 m anvendes for baner, der er udstyret med højintensive  \r\n\r\n banekantlys og enten centerlinie- eller sætningszonelys. </P>  \r\n\r\n<P>6.2.1.2.1 For præcisionsindflyvninger, der udføres i forbindelse med  \r\n\r\n flyvninger i overensstemmelse med driftsforskrifterne og hvor  \r\n\r\n flyvebesætningen består af en pilot, skal værdien for  \r\n\r\n sigtbarhed/banesynsvidde forøges med 200 m i forhold til, hvad der er  \r\n\r\n foreskrevet i pkt. 6.2.1.2. </P>  \r\n\r\n<P>6.2.1.3 DA/DH må ikke bestemmes lavere end den angivne grænse for  \r\n\r\n hindringsfrihed (OCL) for det pågældende indflyvningshjælpemiddel eller den  \r\n\r\n hindringsfri højde (OCA/H-værdi), der er angivet for den pågældende kategori  \r\n\r\n af flyvemaskine. DH må dog ikke bestemmes lavere end 200 FT. </P>  \r\n\r\n<PRE>  \r\n\r\n ---------------------------------------------------------------------  \r\n\r\n For baner udstyret med centerlinie- og          For andre baner  \r\n\r\n sætningszone- samt højintensive  \r\n\r\n banekantlys  \r\n\r\n ---------------------------------------------------------------------  \r\n\r\n Kategori    Sigtbarhed   Banesynsvidde      Sigtbarhed  Banesynsvidde  \r\n\r\n ---------------------------------------------------------------------  \r\n\r\n A, B, C  \r\n\r\n og D          800 m          550 m             800 m        750 m  \r\n\r\n ---------------------------------------------------------------------  \r\n\r\n</PRE>  \r\n\r\n<P>6.2.1.3.1 For præcisionsindflyvninger, der udføres i forbindelse med  \r\n\r\n flyvninger i overensstemmelse med driftsforskrifterne og hvor  \r\n\r\n flyvebesætningen består af en pilot, skal DA/DH-værdien forøges med 50 FT i  \r\n\r\n forhold til, hvad der er foreskrevet i pkt. 6.2.1.3. </P>  \r\n\r\n<P> <I>6.2.2 Ikke-præcisionsindflyvning</I>  </P>  \r\n\r\n<P>6.2.2.1 For ikke-præcisionsindflyvning skal der bestemmes mindsteværdi for  \r\n\r\n sigtbarhed eller banesynsvidde samt værdi for mindste nedgangshøjde  \r\n\r\n (MDA/MDH). </P>  \r\n\r\n<P>6.2.2.2 Minimum sigtbarhed og banesynsvidde fremgår af nedenstående tabel.  \r\n\r\n</P>  \r\n\r\n<PRE>  \r\n\r\n ---------------------------------------------------------------  \r\n\r\n Kategori              Sigtbarhed            Banesynsvidde  \r\n\r\n ---------------------------------------------------------------  \r\n\r\n A, B, C og   D           800 m                   750 m  \r\n\r\n ---------------------------------------------------------------  \r\n\r\n</PRE>  \r\n\r\n<P>6.2.2.2.1 For ikke-præcisionsindflyvninger, der udføres i forbindelse med  \r\n\r\n flyvninger i overensstemmelse med driftsforskrifterne og hvor  \r\n\r\n flyvebesætningen består af en pilot, skal værdien for  \r\n\r\n sigtbarhed/banesynsvidde forøges med 200 m i forhold til, hvad der er  \r\n\r\n foreskrevet i pkt. 6.2.2.2. </P>  \r\n\r\n<P>6.2.2.3 MDA/MDH må ikke bestemmes lavere end den angivne OCL-værdi for det  \r\n\r\n pågældende indflyvningshjælpemiddel eller den OCA/H-værdi, der er angivet for  \r\n\r\n den pågældende kategori af flyvemaskine. MDH må dog ikke bestemmes lavere end  \r\n\r\n værdierne i nedenstående tabel. </P>  \r\n\r\n<PRE>  \r\n\r\n -------------------------------------------------------  \r\n\r\n Landingshjælpemiddel   ILS uden GP,        NDB-VDF  \r\n\r\n                        VOR og SRE  \r\n\r\n -------------------------------------------------------  \r\n\r\n        MDH                250 FT            300 Ft  \r\n\r\n -------------------------------------------------------  \r\n\r\n</PRE>  \r\n\r\n<P>6.2.2.3.1 For ikke-præcisionsindflyvninger, der udføres i forbindelse med  \r\n\r\n flyvninger i overensstemmelse med driftsforskrifterne, og hvor  \r\n\r\n flyvebesætningen består af en pilot, skal MDA/MDH-værdien forøges med 50 FT i  \r\n\r\n forhold til, hvad der er foreskrevet i pkt. 6.2.2.3. </P>  \r\n\r\n<P> <I>6.2.3 Cirkling</I>  </P>  \r\n\r\n<P>6.2.3.1 For cirkling skal der bestemmes laveste værdi for sigtbarhed samt  \r\n\r\n mindste nedgangshøjde (MDA/MDH). </P>  \r\n\r\n<P>6.2.3.2 Minimum sigtbarhed fremgår af nedenstående tabel. </P>  \r\n\r\n<PRE>  \r\n\r\n ----------------------------------------------------  \r\n\r\n         Kategori              Sigtbarhed  \r\n\r\n ----------------------------------------------------  \r\n\r\n         A og B                  1600 m  \r\n\r\n           C                     2200 m  \r\n\r\n           D                     2600 m  \r\n\r\n ----------------------------------------------------  \r\n\r\n</PRE>  \r\n\r\n<P>6.2.3.3 MDA/MDH må ikke bestemmes lavere end den publicerede  \r\n\r\n minimumscirklingshøjde for flyvepladsen (minimum circling height/ altitude)  \r\n\r\n eller den angivne OCA/H-værdi for den pågældende kategori af flyvemaskine.  \r\n\r\n MDH må dog ikke bestemmes lavere end værdierne i nedenstående tabel. </P>  \r\n\r\n<PRE>  \r\n\r\n ----------------------------------------------------  \r\n\r\n         Kategori                MDH  \r\n\r\n ----------------------------------------------------  \r\n\r\n         A og B                  350 FT  \r\n\r\n           C                     450 FT  \r\n\r\n           D                     550 FT  \r\n\r\n ----------------------------------------------------  \r\n\r\n</PRE>  \r\n\r\n<P>6.2.3.3.1 For cirkling i forbindelse med flyvninger, der udføres i  \r\n\r\n overensstemmelse med driftsforskrifterne, og hvor luftfartøjschefen ikke  \r\n\r\n opfylder kvalifikationskravene i driftsforskrifternes kapitel 9, skal  \r\n\r\n MDA/MDH-værdien forøges med 200 FT i forhold til, hvad der er foreskrevet i  \r\n\r\n pkt. 6.2.3.3. </P>  \r\n\r\n<P>6.2.3.4 Mistes den visuelle reference til banen, banelyssystemerne eller  \r\n\r\n de særligt specificerede cirklingshjælpemidler under cirklingsmanøvren, skal  \r\n\r\n en på forhånd fastlagt procedure for afbrudt indflyvning påbegyndes. </P>  \r\n\r\n<P>6.2.3.4.1 Hvis den pågældende luftfartsmyndighed har fastsat eller  \r\n\r\n godkendt særlige procedurer for cirkling og afbrudt indflyvning, skal disse  \r\n\r\n følges. </P>  \r\n\r\n<P> <I>6.2.4 Visuel indflyvning</I>  </P>  \r\n\r\n<P>Sigtbarheden eller banesynsvidden skal være mindst 800 m respektive 750 m.  \r\n\r\n</P>  \r\n\r\n<P CLASS=PUNKT> <B>7.</B> Inddeling af flyvemaskiner i kategorier </P>  \r\n\r\n<P>Flyvemaskiner inddeles i kategorier efter følgende retningslinier: </P>  \r\n\r\n<P> <B>Kategori A</B>  </P>  \r\n\r\n<P>Vat mindre end 91 kts IAS. </P>  \r\n\r\n<P> <B>Kategori B</B>  </P>  \r\n\r\n<P>Vat 91 kts eller mere, men mindre end 121 kts IAS. </P>  \r\n\r\n<P> <B>Kategori C</B>  </P>  \r\n\r\n<P>Vat 121 kts eller mere, men mindre end 141 kts IAS. </P>  \r\n\r\n<P> <B>Kategori D </B></P>  \r\n\r\n<P>Vat 141 kts eller mere, men mindre end 166 kts IAS. </P>  \r\n\r\n<P CLASS=PUNKT> <B>8.</B> Dispensation </P>  \r\n\r\n<P>Statens Luftfartsvæsen kan i ganske særlige tilfælde dispensere fra  \r\n\r\n bestemmelserne i denne BL, når det skønnes foreneligt med de hensyn, der  \r\n\r\n ligger til grund for de pågældende bestemmelser. </P>  \r\n\r\n<P CLASS=PUNKT> <B>9.</B> Klageadgang </P>  \r\n\r\n<P>Afgørelser truffet af Statens Luftfartsvæsen efter bestemmelserne i denne  \r\n\r\n BL kan påklages til Trafikministeriet. </P>  \r\n\r\n<P CLASS=PUNKT> <B>10.</B> Straf </P>  \r\n\r\n<P>10.1 Med bøde, hæfte eller fængsel i indtil 2 år straffes i medfør af  \r\n\r\n luftfartslovens § 149, stk. 8, et luftfartsforetagende, der overtræder  \r\n\r\n bestemmelserne i pkt. 4.3.2. </P>  \r\n\r\n<P>10.2 Med bøde, hæfte eller fængsel i indtil 2 år straffes i medfør af  \r\n\r\n luftfartslovens § 149, stk. 8, en luftfartøjschef, der overtræder  \r\n\r\n bestemmelserne i pkt. 4.3 og pkt. 4.3.1. </P>  \r\n\r\n<P>10.3 For overtrædelser, der begås af aktieselskaber, andelsselskaber eller  \r\n\r\n lignende, kan der i medfør af luftfartslovens § 149, stk. 14, pålægges  \r\n\r\n selskabet som sådant bødeansvar. </P>  \r\n\r\n<P CLASS=PUNKT> <B>11.</B> Ikrafttræden </P>  \r\n\r\n<P>11.1 Denne BL træder i kraft den 1. juni 1996. </P>  \r\n\r\n<P>11.2 Samtidig ophæves BL 5-10, 3. udgave af 1. september 1986. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statens Luftfartsvæsen, den 11. april  \r\n\r\n 1996 </I> </P>  \r\n\r\n<P CLASS=UNDERSKREVET-AF ALIGN=CENTER>V.K.H. Eggers </P>  \r\n\r\n<P CLASS=MINISTER ALIGN=RIGHT>/M. Dambæk </P>  \r\n\r\n<PRE>  \r\n\r\n  Bilag til BL 5-10, afsnit 5, Planlægningsminima  \r\n\r\n TAF        =    flyvepladsudsigt  \r\n\r\n TREND      =    landingsudsigt  \r\n\r\n BECMG      =    vedvarende ændring  \r\n\r\n TEMPO      =    midlertidig ændring  \r\n\r\n FM         =    fra (det angivne tidspunkt)  \r\n\r\n TL         =    til (det angivne tidspunkt)  \r\n\r\n AT         =    på (det angivne tidspunkt)  \r\n\r\n PROB       =    mulig ændring (med tilføjelse af sandsynligheds-  \r\n\r\n                 procent)  \r\n\r\n</PRE>  \r\n\r\n<P>Under henvisning til BL 5-10, afsnit 5, Planlægningsminima, bør de senest  \r\n\r\n foreliggende meteorologiske oplysninger prioriteres på følgende måde: </P>  \r\n\r\n<P CLASS=PUNKT> <B>1.</B> Generelt </P>  \r\n\r\n<P>1.1 Planlægning af flyvning baseres normalt på den senest foreliggende  \r\n\r\n flyvepladsudsigt (TAF). Foreligger der imidlertid en landingsudsigt (TREND),  \r\n\r\n erstatter denne inden for dens gyldighedsperiode den foreliggende  \r\n\r\n flyvepladsudsigt. </P>  \r\n\r\n<P>1.2 Når der ikke foreligger en flyvepladsudsigt, anses flyvepladsen for at  \r\n\r\n være under minima i planlægningsmæssig henseende. Når flyvetiden ikke  \r\n\r\n overstiger en time, kan planlægning af flyvning imidlertid baseres på  \r\n\r\n aktuelle vejrmeldinger fra destinationsflyvepladsen. </P>  \r\n\r\n<P> <I>Anm.: En sådan planlægning kræver en omhyggelig overvejelse af alle  \r\n\r\n relevante data, såsom den generelle vejrsituation og dennes forventede  \r\n\r\n udvikling, årstids- og døgnbestemte aspekter m.v.</I>  </P>  \r\n\r\n<P CLASS=PUNKT> <B>2.</B> Anbefalet anvendelse af ændringsindikatorer i  \r\n\r\n flyveplads- og landingsudsigter </P>  \r\n\r\n<P>2.1 FM og BECMG (FM, TL eller AT) </P>  \r\n\r\n<P> <I>2.1.1 Forringelse</I>  </P>  \r\n\r\n<P>Når vejrforholdene forringes fra over eller lig med minima til forhold  \r\n\r\n under minima, anses flyvepladsen for at være under minima fra </P>  \r\n\r\n<P CLASS=PUNKT> <B>1.</B> ændringsperiodens begyndelse (når ændringen i TAF  \r\n\r\n angives med BECMG og i TREND med BECMG FM TL), </P>  \r\n\r\n<P CLASS=PUNKT> <B>2.</B> tidspunktet for ændringens forventede indtræden  \r\n\r\n (når ændringen i TAF angives med FM og i TREND med BECMG FM eller BECMG AT),  \r\n\r\n eller </P>  \r\n\r\n<P CLASS=PUNKT> <B>3.</B> fra landingsudsigtens begyndelsestidspunkt (når  \r\n\r\n BECMG eller BECMG TL er anvendt). </P>  \r\n\r\n<P> <I>2.1.2 Forbedring</I>  </P>  \r\n\r\n<P>Når vejrforholdene forbedres fra under minima til forhold lig med eller  \r\n\r\n over minima, anses flyvepladsen for at være under minima indtil </P>  \r\n\r\n<P CLASS=PUNKT> <B>1.</B> ændringsperiodens udløb (når ændringen i TAF  \r\n\r\n angives med BECMG og i TREND med BECMG FM TL), </P>  \r\n\r\n<P CLASS=PUNKT> <B>2.</B> tidspunktet for ændringens forventede indtræden  \r\n\r\n (når ændringen i TAF angives med FM og i TREND med BECMG TL eller BECMG AT),  \r\n\r\n eller </P>  \r\n\r\n<P CLASS=PUNKT> <B>3.</B> fra landingsudsigtens udløb (når BECMG eller BECMG  \r\n\r\n FM er anvendt). </P>  \r\n\r\n<P> <I>Anm.: Hvis flyvepladsudsigten (TAF) for destinationsflyvepladsen  \r\n\r\n indikerer, at forholdene vil være under de anvendelige minima, medens  \r\n\r\n aktuelle meldinger viser, at minima er opnået, eller det af TREND-type  \r\n\r\n landingsudsigten fremgår, at minima vil være opnået ved det forventede  \r\n\r\n ankomsttidspunkt, kan flyvepladsen anses for at være over minima, selv om der  \r\n\r\n ikke er modtaget en ændret eller ny TAF.</I>  </P>  \r\n\r\n<P> <B>2.2 TEMPO (FM og/eller TL) og PROB</B>  </P>  \r\n\r\n<P> <I>2.2.1 Forringelse</I>  </P>  \r\n\r\n<P>Ved forringelse af forhold fra over eller lig med minima til forhold under  \r\n\r\n minima: </P>  \r\n\r\n<P>2.2.1.1 Vejr af bygetype (eksklusive torden) </P>  \r\n\r\n<P>Hvis flyvepladsen er destination, kan den anses for at være over minima.  \r\n\r\n</P>  \r\n\r\n<P>Anvendelse af flyvepladsen som alternativ bør så vidt muligt undgås, og  \r\n\r\n hvis dette er uigennemførligt, bør der medtages ekstra brændstofreserve. </P>  \r\n\r\n<P>2.2.1.2 Andre vejrtyper (eksklusive torden) </P>  \r\n\r\n<P>Flyvepladsen anses for at være under minima i TEMPO- eller PROB-perioden.  \r\n\r\n</P>  \r\n\r\n<P> <I>2.2.2 Forbedring</I>  </P>  \r\n\r\n<P>Ved forbedring af forhold fra under minima til forhold lig med eller over  \r\n\r\n minima anses flyvepladsen for at være under minima også i TEMPO-eller  \r\n\r\n PROB-perioden. </P>  \r\n\r\n<P> <B>2.3 PROB TEMPO</B>  </P>  \r\n\r\n<P>Ved planlægning kan der ses bort fra disse. </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "popularTitle": "BL 5-10, 4. udgave",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19961750205"
        },
        {
            "displayName": "Entydig dokumentidentifikation",
            "displayValue": "CM040930"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/01/2006"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17502"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "11/04/1996"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen, jf BEK nr 171 af 28/04/1985, § 1"
        },
        {
            "displayName": "Ressortministeriets journalnummer",
            "displayValue": "13-0401/0510"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}