{
    "id": 108775,
    "title": "1995 BTL 232   BETÆNKNING OVER FORSLAG TIL LOV OM ÆNDRING AF LOV OM   ARBEJDSLØSHEDSFORSIKRING M.V.    NR L 232 1995-96, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1995/1 BTL 232",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 232 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om  \r\n\r\n arbejdsløshedsforsikring m.v. <BR>  \r\n\r\n Nr L 232 1995-96, 1. samling </P>  \r\n\r\n<P></P>  \r\n\r\n<P>Afgivet af Arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19960523 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til arbejdsministeren. </P>  \r\n\r\n<P>Endvidere har udvalget modtaget skriftlige og mundtlige henvendelser fra  \r\n\r\n Københavns Dag- og Aftenseminarium og Århus Dag- og Aftenseminarium samt en  \r\n\r\n skriftlig henvendelse fra Socialpædagogernes Landsdækkende  \r\n\r\n Arbejdsløshedskasse. </P>  \r\n\r\n<P>Arbejdsministeren har oplyst, at Undervisningsministeriet arbejder på at  \r\n\r\n skabe mulighed for, at læreruddannelsen på dag- og aftenseminarierne også kan  \r\n\r\n tilrettelægges som åben uddannelse. Dermed vil det blive muligt at følge  \r\n\r\n uddannelsen på seminarierne med uddannelsesorlov efter lov om orlov. Dette  \r\n\r\n vil dog kræve tilpasninger i lov om orlov, som forventelig kan ske i det  \r\n\r\n kommende folketingsår. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Det Radikale Venstres og Centrum-Demokraternes  \r\n\r\n medlemmer af udvalget) lovforslaget til <I>forkastelse</I> ved 3. behandling.  \r\n\r\n</P>  \r\n\r\n<P>Et <I>mindretal</I> (Socialistisk Folkepartis, Fremskridtspartiets og  \r\n\r\n Enhedslistens medlemmer af udvalget) indstiller lovforslaget til  \r\n\r\n<I>vedtagelse uændret.</I>  </P>  \r\n\r\n<P>Et flertal inden for mindretallet (Socialistisk Folkepartis og  \r\n\r\n Enhedslistens medlemmer af udvalget) anmoder om at få lovforslaget til  \r\n\r\n fornyet udvalgsbehandling mellem 2. og 3. behandling. </P>  \r\n\r\n<P>Børge Bakholt (S) fmd. <I>Ole Vagn Christensen (S) Poul Erik Dyrlund (S)  \r\n\r\n Lone Møller (S) Jens Peter Vernersen (S) Aage Frandsen (SF)</I> nfmd.  \r\n\r\n<I>Vibeke Peschardt (RV) Jette Gottlieb (EL) Peter Duetoft (CD) Helge Sander  \r\n\r\n (V) Charlotte Antonsen (V) Flemming Oppfeldt (V) Ulla Tørnæs (V) Bendt  \r\n\r\n Bendtsen (KF) Frank Dahlgaard (KF) Brian Mikkelsen (KF) Annette Just (FP)  \r\n\r\n Dansk Folkeparti havde ikke medlemmer i udvalget. </I></P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Det Radikale Venstres og Centrum-Demokraternes  \r\n\r\n medlemmer af udvalget) lovforslaget til <I>forkastelse.</I>  </P>  \r\n\r\n<P>Et <I>mindretal</I> (Socialistisk Folkepartis medlem af udvalget)  \r\n\r\n indstiller lovforslaget til <I>vedtagelse uændret.</I>  </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse</I> med de stillede  \r\n\r\n ændringsforslag. </P>  \r\n\r\n<P>Et <I>tredje mindretal</I> (Enhedslistens medlem af udvalget) indstiller  \r\n\r\n lovforslaget til <I>vedtagelse</I> med de stillede ændringsforslag. </P>  \r\n\r\n<P>Mindretallet har til trods for sin støtte til det eksisterende lovforslag  \r\n\r\n stillet ændringsforslag i håb om at skabe flertal for en nødløsning for de  \r\n\r\n aftenstuderende, der har påbegyndt og fulgt en uddannelse ved siden af et  \r\n\r\n fuldtidsarbejde, og som siden er blevet uforskyldt ledige og fortsat står  \r\n\r\n fuldt til rådighed for arbejdsmarkedet. </P>  \r\n\r\n<P>Det har angiveligt aldrig været regeringens mening at ramme disse  \r\n\r\n studerendes mulighed for at gennemføre en uddannelse, men praksis viser, at  \r\n\r\n alene angsten for senere ledighed og dermed bortfald af både løn og dagpenge  \r\n\r\n har påvirket ansøgningstallet markant. De stillede ændringsforslag åbner en  \r\n\r\n mulighed for at løse dette helt specifikke problem uden i øvrigt at ændre på  \r\n\r\n den eksisterende lovgivning. </P>  \r\n\r\n<P>Mindretallet indstiller ændringsforslagene til vedtagelse, men vil stemme  \r\n\r\n for lovforslaget ved 3. behandling, uanset om ændringsforslagene vedtages  \r\n\r\n eller forkastes. </P>  \r\n\r\n<P>ÆndringsforslagAf et <I>mindretal</I> (EL), tiltrådt af et  \r\n\r\n<I>mindretal</I> (FP): </P>  \r\n\r\n<P>Til § 1 <B>1)</B>  <I>Nr. 1</I> udgår. </P>  \r\n\r\n<P> <B>2)</B> I det under <I>nr. 2</I> foreslåede <I>§ 62 a, stk. 3,</I>  \r\n\r\n indsættes efter &#187;søn- og helligdage&#171; ordene:&#187;, hvis medlemmet  \r\n\r\n har påbegyndt og fulgt undervisningen mindst et semester, inden ledigheden  \r\n\r\n indtrådte.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 og 2 Ændringsforslagene vil give mulighed for, at man kan  \r\n\r\n fortsætte en uddannelse, der er påbegyndt, mens man var i arbejde. Hermed  \r\n\r\n undgås, at beskæftigede, der i længere tid, dog mindst et semester, har  \r\n\r\n deltaget i undervisning om aftenen eller i weekenden, tvinges til at opgive  \r\n\r\n uddannelsen, fordi de bliver ledige i kortere eller længere tid. Det betyder  \r\n\r\n samtidig, at en ansat ikke afholder sig fra at søge optagelse på uddannelsen  \r\n\r\n af frygt for en eventuel fyring år frem i tiden. </P>  \r\n\r\n<P>Børge Bakholt (S) fmd. <I>Ole Vagn Christensen (S) Poul Erik Dyrlund (S)  \r\n\r\n Lone Møller (S) Jens Peter Vernersen (S) Aage Frandsen (SF)</I> nfmd.  \r\n\r\n<I>Vibeke Peschardt (RV) Jette Gottlieb (EL) Peter Duetoft (CD) Helge Sander  \r\n\r\n (V) Charlotte Antonsen (V) Flemming Oppfeldt (V) Ulla Tørnæs (V) Bendt  \r\n\r\n Bendtsen (KF) Frank Dahlgaard (KF) Brian Mikkelsen (KF) Annette Just (FP)  \r\n\r\n Dansk Folkeparti havde ikke medlemmer i udvalget. </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "13/06/1996"
        },
        {
            "displayName": "Accession",
            "displayValue": "199514K00232"
        },
        {
            "displayName": "Entydig dokumentidentifikation",
            "displayValue": "CL006432"
        },
        {
            "displayName": "Dato for førstegangsindlæggelse",
            "displayValue": "13/06/1996"
        },
        {
            "displayName": "Dato for indlæggelse",
            "displayValue": "13/06/1996"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "232"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}