{
    "id": 47049,
    "title": "Vejledende retningslinier for tandlægers journalføring ",
    "documentTypeId": "930",
    "isSagsforlobPeriodValid": false,
    "shortName": "RTL nr 15155 af 25/07/1977",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledende retningslinier for tandlægers  \r\n\r\n journalføring </H1>  \r\n\r\n<P></P>  \r\n\r\n<BR>  \r\n\r\n<P>Tandlægers journalføringspligt i medfør af tandlægelovens § 15 er især  \r\n\r\n begrundet i behandlingsmæssige hensyn, men også i det ønskelige i, at  \r\n\r\n tandlæger kan afgive en sikker erklæring til offentligt brug og i forbindelse  \r\n\r\n med klagesagsbehandling. Den begrundes endvidere i hensynet til  \r\n\r\n retsodontologisk identifikation. </P>  \r\n\r\n<P>Sundhedsstyrelsen har i bekendtgørelse af 25. juli 1977, der træder i  \r\n\r\n kraft den 1. oktober 1977, fastsat regler for tandlægers pligt til at føre  \r\n\r\n ordnede optegnelser (journalføring) (BILAG 1). I det følgende angives  \r\n\r\n vejledende retningslinier for tandlægers journalføring og i øvrigt beskrives  \r\n\r\n et journalsystem, som opfylder betingelserne for forskriftsmæssig  \r\n\r\n journalføring. Andre systemer kan benyttes, såfremt de opfylder betingelserne  \r\n\r\n i sundhedsstyrelsens bekendtgørelse af 31. august 1977. </P>  \r\n\r\n<P>I. GENERELLE BEMÆRKNINGER TIL JOURNALFØRINGSREGLER (BILAG 1). </P>  \r\n\r\n<P>I bekendtgørelsens § 1 beskrives forholdet mellem tandlægers og  \r\n\r\n medhjælperes journalføringspligt. Pligten gælder alle tandlæger, således også  \r\n\r\n tandlæger og tandlægekandidater, som er ansat på en offentlig eller privat  \r\n\r\n klinik. Betegnelsen medhjælper skal forstås som enhver ansat hos en privat  \r\n\r\n praktiserende tandlæge eller i en offentlig institution med en ledende  \r\n\r\n tandlæge, som er ansvarlig for den tandlægevirksomhed, medhjælperne udøver.  \r\n\r\n</P>  \r\n\r\n<P>I bekendtgørelsens § 2 fastsættes det, at såvel røntgenbilleder som  \r\n\r\n kliniske fotografier en del af journalen. Dette indebærer, at de bør  \r\n\r\n opbevares sammen med journalens øvrige dele. Hvor dette af praktiske grunde  \r\n\r\n ikke er muligt, skal røntgenbillederne opbevares efter kartoteksystem,  \r\n\r\n således at de kan udtages og tilføres journalen som en del af den, f.eks. ved  \r\n\r\n udlevering. </P>  \r\n\r\n<P>I bekendtgørelsens § 3 fastsættes det blandt andet, at røntgenbilleder og  \r\n\r\n kliniske fotografier skal registreres med optagelsesdato og patientdata.  \r\n\r\n Opbevaringen af røntgentbilleder kan, når de opbevares sammen med journalens  \r\n\r\n øvrige dele, baseres på anvendelse af acetatblade. Røntgenbilleder kan  \r\n\r\n fastholdes med selvklæbende masker, som forsynes med nødvendige data, eller  \r\n\r\n påklæbes eller påhæftes med de nødvendige data angivet på en etiket. </P>  \r\n\r\n<P>Journaloptegnelser skal foretages i permanent skrift og være let læselige.  \r\n\r\n De bør derfor udføres med kugle- eller fyldepen eller maskinskrives.  \r\n\r\n Forkortelser kan anvendes. En liste over hyppigt anvendte  \r\n\r\n standardforkortelser i tandlægejournaler er optaget som BILAG 2 til denne  \r\n\r\n vejledning. Ved mål og vægt kan anvendes de officielle forkortelser.  \r\n\r\n Grundstoffer og kemiske forbindelser angives med de kemiske betegnelser  \r\n\r\n (f.eks. F for fluor, ZnO for zinkilte). Andre forkortelser kan anvendes, men  \r\n\r\n de skal være umiddelbart forståelige for fagfæller. </P>  \r\n\r\n<P>Journaloptegnelser om tænder og tandflader skal enten foretages med  \r\n\r\n anvendelse af Haderup's nomenklatur eller FDI's tociffer nummereringssystem  \r\n\r\n (BILAG 3). Fordelen ved at anvende Haderup's nomenklatur er især, at den er  \r\n\r\n en i Danmark almindeligt benyttet metode til entydig angivelse af tænder.  \r\n\r\n FDI's to-ciffer nummereringssystem er ligeså anvendeligt til dette formål.  \r\n\r\n Yderligere fordele ved dette system ligger i mulighederne for overførsel til  \r\n\r\n EDB og i systemets internationale udbredelse. Det sidste forhold har blandt  \r\n\r\n andet betydning ved identifikationsopgaver. </P>  \r\n\r\n<P>Reglerne i § 5 omhandler opbevaringspligten og indeholder en bestemmelse  \r\n\r\n om, at en journal kan overdrages til en anden tandlæge, der har taget  \r\n\r\n vedkommende patient i behandling, til fortsat opbevaring. Da det i  \r\n\r\n forbindelse med en patients overgang til behandling hos en anden tandlæge  \r\n\r\n ofte vil være hensigtsmæssigt blandt andet ud fra strålehygiejniske hensyn at  \r\n\r\n journalen overdrages, bør overdragelse finder sted, såfremt den ny tandlæge  \r\n\r\n anmoder herom. </P>  \r\n\r\n<P>Reglerne i § 6 omhandler opbevaringspligtens bortfald, når en  \r\n\r\n praktiserende tandlæge ophører med at drive praksis eller dør. Dersom  \r\n\r\n klinikken videreføres af en anden tandlæge, vil det være hensigtsmæssigt, at  \r\n\r\n denne overtager journalmaterialet. Hvis klinikken ikke videreføres af en  \r\n\r\n anden tandlæge, må det til klinikken hørende journalmateriale sikres mod  \r\n\r\n misbrug. Med henblik på gennemførelsen af en effektiv destruktion ved  \r\n\r\n brænding eller makulering under betryggende form, kan tandlægen eller dennes  \r\n\r\n bo (arvinger) anmode om assistance hertil fra  \r\n\r\n embedslægeinstitutionerne/embedslægerne i den amtskommune, hvor klinikken er  \r\n\r\n beliggende. </P>  \r\n\r\n<P>II. BESKRIVELSE AF ET STANDARDJOURNALSYSTEM (BILAG 4). </P>  \r\n\r\n<P>Det i det følgende beskrevne standardjournalsystem bygger på  \r\n\r\n journalenheder, der kan adskilles eller kombineres i et kort. De pligtige  \r\n\r\n enheder i forhold til bekendtgørelsen er stamkortet og journalkortet.  \r\n\r\n Journalsystemet kan udbygges efter ønske, f.eks. med et spørgeskema  \r\n\r\n vedrørende anamnese, henvisningskort og journalkort for særlige undersøgelser  \r\n\r\n og behandlinger. Det anbefales at udskille regnskabsbilag fra øvrigt  \r\n\r\n journalmateriale. </P>  \r\n\r\n<P>Af hensyn til eksisterende arkivsystemer er forslaget til standardjournal  \r\n\r\n sådan udformet, at en journal i A-4 formatet ved falsning er direkte  \r\n\r\n anvendelig i A-5 systemer og ved simpel beskæring kan anvendes i C-3  \r\n\r\n systemer. </P>  \r\n\r\n<P>Stamkortets øverste del indeholder en rubrik til patientens navn og  \r\n\r\n adresse samt rubrikker til notering af, om journalen vedrører et barn og  \r\n\r\n angivelse af telefonnumre og oplysning om patientens læge. Herunder er der  \r\n\r\n rubrikker for angivelse af patientens alder (CPR-nummer) og rubrikker til  \r\n\r\n markering af tilkaldeintervaller, særlige overenskomstmæssige forhold m.v.  \r\n\r\n samt sygesikringsgruppe og medlemskab af en sygeforsikring. </P>  \r\n\r\n<P>Stamkortet indeholder to odontogrammer for det permanente og det primære  \r\n\r\n tandsæt. Det øverste odontogram giver mulighed for en dateret registrering af  \r\n\r\n stående, retinerede og manglende tænder, tandfyldninger m.v. samt faste  \r\n\r\n tandproteser (behandlingsstatus). </P>  \r\n\r\n<P>Det nederste giver mulighed for markering med blyant af aktuelle forhold,  \r\n\r\n som er under behandling. Disse markeringer udviskes, når den pågældende  \r\n\r\n behandling er gennemført og registreret på journalkortet. </P>  \r\n\r\n<P CLASS=PUNKT> <B>1.</B> STAMKORTET. </P>  \r\n\r\n<P>Bilag 4 er et forslag til stamkort, der indeholder rubrikker for såvel de  \r\n\r\n i reglerne fastsatte registreringer som til anbefalede registreringer.  \r\n\r\n Kortets øvre område er tænkt anvendt til påtryk for opledningsdata og andre  \r\n\r\n praktiske formål, f.eks. fanemarkering. Stamkortets øverste del kan gentages  \r\n\r\n på kontinuationer, journalkort, spørgeskema m.v. Forslaget tillader  \r\n\r\n anvendelse af eventuelle adresseplader med mulighed for fejlfri registrering  \r\n\r\n af patientdata. </P>  \r\n\r\n<P>Stamkortets nedre halvdel indeholder en anamneserubrik, en rubrik for  \r\n\r\n særskilte diagnoser og behandlingsforslag, en rubrik til optegnelse om  \r\n\r\n parondontiets tilstand samt en blank rubrik. </P>  \r\n\r\n<P>ANAMNESERUBRIKKEN har som fortryk angivet forskellige  \r\n\r\n lægemiddelordinationer og almentilstande, som kan have betydning for  \r\n\r\n tandlægebehandlingen, samt blanke afkrydsningsfelter, idet andre  \r\n\r\n lægemiddeltyper og almentilstande end de angivne kan have betydning. Ved  \r\n\r\n optagelse af anamnese kan det være hensigtsmæssigt at benytte et  \r\n\r\n standardspørgeskema, som udfyldes af patienten. Når et sådant spørgeskema  \r\n\r\n foreligger udfyldt, udgør det en del af journalen og omfattes af  \r\n\r\n opbevaringspligten. Ved førstegangsanamnesen bør de daterede oplysninger  \r\n\r\n overføres til stamkortets anamneserubrik. Denne giver endvidere mulighed for  \r\n\r\n daterede optegnelser om senere ændringer af de anamnestiske oplysninger. </P>  \r\n\r\n<P>RUBRIKKEN TIL SÆRLIGE DIAGNOSER OG BEHANDLINGSFORSLAG kan benyttes for nye  \r\n\r\n patienter eller patienter, som har fået forelagt en særlig behandlingsplan.  \r\n\r\n Såfremt en patient ikke ønsker en diagnosticeret lidelse behandlet, bør dette  \r\n\r\n altid noteres og kan optegnes her. Daterede diagnoser efter henvisning til  \r\n\r\n anden tandlæge, læge eller behandlingsinstitution kan også angives i denne  \r\n\r\n rubrik. </P>  \r\n\r\n<P>RUBRIKKEN TIL OPTEGNELSER OM PARONDONTIET kan benyttes til indices, ved  \r\n\r\n opgørelse af behandlingsstatus og i øvrigt når særlige forandringer i  \r\n\r\n parondontiets tilstand indtræffer, f.eks. efter en større parodontal  \r\n\r\n behandling. </P>  \r\n\r\n<P>DEN TOMME RUBRIK anvendes til angivelse af tandlægens navn, klinikadresse  \r\n\r\n og telefonnummer. Der stilles ikke et almindeligt krav om udfyldning af  \r\n\r\n rubrikken, men den bør udfyldes i alle tilfælde, hvor journalen udleveres.  \r\n\r\n</P>  \r\n\r\n<P CLASS=PUNKT> <B>2.</B> JOURNALKORT. </P>  \r\n\r\n<P>Bilag 4 viser endvidere et forslag til et journalkort aftrykt på  \r\n\r\n stamkortets bagside. Journalkort kan også foreligge som selvstændige  \r\n\r\n kontinuationer; i så fald forsynes disse på forsiden med rubrikker for  \r\n\r\n patientdata svarende til stamkortets øverste del. </P>  \r\n\r\n<P>Selvstændige journalkontinuationer foreslås trykt på papir, som foldes til  \r\n\r\n det ønskede format. Journalafsnittet kan tones, således at anførte linier  \r\n\r\n fremtræder som ufarvede linier i en tonet flade, hvorved overskrivning kan  \r\n\r\n finde sted i fornødent omfang. </P>  \r\n\r\n<P>Journalkortet indeholder tre hovedrubrikker for angivelse af datoer,  \r\n\r\n diagnoser og udførte behandlinger. Eefter datorubrikken er der tre  \r\n\r\n afkrydsningsrubrikker betegnet i overskriften med U, K og A og yderst til  \r\n\r\n højre en rubrik betegnet med SIGN. </P>  \r\n\r\n<P>DATORUBRIKKEN benyttes ved optegnelser om enhver undersøgelse, diagnose og  \r\n\r\n behandlingsseance. </P>  \r\n\r\n<P>U-RUBRIKKEN benyttes til afkrydsning, når der er udført undersøgelse. </P>  \r\n\r\n<P>K-RUBRIKKEN benyttes til afkrydsning, når der er tale om en anden planlagt  \r\n\r\n og forudbestilt konsultation end undersøgelse. </P>  \r\n\r\n<P>A-RUBRIKKEN benyttes til afkrydsning, når der er tale om ikke-forudbestilt  \r\n\r\n konsultation (akut). </P>  \r\n\r\n<P>DIAGNOSERUBRIKKEN benyttes til angivelse af diagnoser i fornødent omfang.  \r\n\r\n Hermed forstås, at diagnoser anføres, når en lidelse er behandlingskrævende  \r\n\r\n eller skal være under observation, og lidelsens art ikke fremgår direkte af  \r\n\r\n den anførte behandling. I øvrigt vil cariesdiagnostiske oplysninger kunne  \r\n\r\n fremgå af det nederste odontogram på stamkortet, sålænge patienten er under  \r\n\r\n behandling, og efter behandlingens afslutning fremgå implicit af  \r\n\r\n optegnelserne i journalen om den foretagne behandling. Det vil således i  \r\n\r\n mange tilfælde ikke være nødvendigt at angive diagnosen caries og andre  \r\n\r\n diagnoser som f.eks. calculus dentalis, når disse tilstande er behandlede.  \r\n\r\n</P>  \r\n\r\n<P>BEHANDLINGSRUBRIKKEN benyttes til optegnelser om behandlingens art og  \r\n\r\n lokalisering i tænder, mund og kæber samt om alle væsentlige  \r\n\r\n behandlingselementer, herunder de anvendte dentalmaterialer til tandfyldning  \r\n\r\n og tandprotetiske arbejder samt ordination og anvendelse af lægemidler som  \r\n\r\n led i forebyggelse og behandling. </P>  \r\n\r\n<P>SIGN-RUBRIKKEN kan enten gennemskrives eller anvendes til signatur, når  \r\n\r\n det er nødvendigt for at kunne identificere behandleren ved den enkelte  \r\n\r\n konsultation. Signatur kræves ikke, når det på anden måde er muligt at  \r\n\r\n identificere behandleren. </P>  \r\n\r\n<P CLASS=PUNKT> <B>3.</B> ANDRE JOURNALBILAG. </P>  \r\n\r\n<P>Opbevaring af røntgenbilleder og kliniske fotografier er omtalt under de  \r\n\r\n generelle bemærkninger til journalføringsreglerne. </P>  \r\n\r\n<P>Journalsystemet kan udbygges efter ønske med spørgeskemaer vedrørende  \r\n\r\n anamnesen, parodontogrammer, henvisnings- og svarkort, regnskabsark,  \r\n\r\n regnskabsbilag m.v. For supplerende skemaer og kort gælder, at det kan være  \r\n\r\n hensigtsmæssigt at forsyne forsiden af disse med rubrikker til patientdata  \r\n\r\n med samme placering som på stamkortet og journalkontinuationen. </P>  \r\n\r\n<P>P.D.V. </P>  \r\n\r\n<P>Erik Randers Hansen. </P>  \r\n\r\n<P>/Øhlenschlæger. </P>  \r\n\r\n<P>Bilag 1. </P>  \r\n\r\n<P>Bekendtgørelse nr 404 af 25. juli 1977 om tandlægers pligt til at føre  \r\n\r\n ordnede optegnelser (journalføring). </P>  \r\n\r\n<P>(Udeladt her) </P>  \r\n\r\n<PRE>  \r\n\r\n Bilag 2.  \r\n\r\n LISTE OVER STANDARDFORKORTELSER  \r\n\r\n Nedenstående liste over standardforkortelser er til brug for  \r\n\r\n    tandlægers journalføring. Listen omfatter forkortelser, som er  \r\n\r\n    hyppigt anvendt i tandlægejournaler. Andre forkortelser kan  \r\n\r\n    anvendes; men skal da være umiddelbart forståelige for fagfæller.  \r\n\r\n    Ved mål og vægt angives de officielle forkortelser. Ved  \r\n\r\n    grundstoffer kan forkortelser foretages ved de kemiske betegnelser  \r\n\r\n    (f.eks. guld: Au, fluor: F).  \r\n\r\n A: abrasion                       abr  \r\n\r\n    absces                         absc  \r\n\r\n    acryl, akryl                   acr  \r\n\r\n    acuta, akut                    ac  \r\n\r\n    alienum                        al  \r\n\r\n    alveole                        alv  \r\n\r\n    amputation                     amp  \r\n\r\n    angulus                        ang  \r\n\r\n    Anæstesi                       anæst  \r\n\r\n    apikal                         ap  \r\n\r\n    artikulation                   Art  \r\n\r\n    apikal vital amputation        apva  \r\n\r\n    apikal mortal amputation       apma  \r\n\r\n B: behandling                     beh  \r\n\r\n    buccal, bukkal                 buc eller 3 (potenstal)  \r\n\r\n    bunddækning                    bd  \r\n\r\n C: caries                         car  \r\n\r\n    chronica, kronisk              chr  \r\n\r\n    chrom-legeringer               chrom  \r\n\r\n    complicata, complex            compl  \r\n\r\n    composit, se komposit  \r\n\r\n    coronal, se koronal  \r\n\r\n    cum                            c  \r\n\r\n D: daglig                         dgl  \r\n\r\n    dens, dentis                   d  \r\n\r\n    dentitio difficilis            dent diff  \r\n\r\n    depuration                     dep  \r\n\r\n    detur-signetur                 ds  \r\n\r\n    dexter                         dxt  \r\n\r\n    diastema                       dia  \r\n\r\n    distal                         dist eller 4 (potenstal)  \r\n\r\n E: eksartikulation                exart  \r\n\r\n    ekskavering                    exc  \r\n\r\n    ekstraktion                    ex  \r\n\r\n    emaljecement                   em eller si  \r\n\r\n F: facial                         fac eller 3 (potenstal)  \r\n\r\n    fineer-krone                   Fi eller GK  \r\n\r\n    foramen                        for  \r\n\r\n    frembrud                       frb  \r\n\r\n G: gingivitis                     ging  \r\n\r\n    guld: se støbt guld  \r\n\r\n    guld-krone                     GK eller Fi  \r\n\r\n H: halvretineret                  semiret  \r\n\r\n    hel OK-protese                 HO  \r\n\r\n    hel UK-protese                 HU  \r\n\r\n    hyperplasi/hyperplastica       hyperpl  \r\n\r\n    højre side                     hs eller dxt  \r\n\r\n I: incisal                        inc eller 1 (potenstal)  \r\n\r\n    inferior                       inf  \r\n\r\n    injektion                      inj  \r\n\r\n    injektion og ekstraktion       inj/ex eller i/e  \r\n\r\n    instruktion                    instr  \r\n\r\n    intern                         int  \r\n\r\n    intet abnormt                  ia  \r\n\r\n J: jacket-krone                   jk  \r\n\r\n K: kirurgisk                      kir  \r\n\r\n    klinikassistent                KA  \r\n\r\n    klinisk                        kl  \r\n\r\n    kobber-amalgam                 ka  \r\n\r\n    kompliceret                    kompl  \r\n\r\n    komposit                       k  \r\n\r\n    konsultation                   kons  \r\n\r\n    kontrol                        ktr  \r\n\r\n    koronal                        kor  \r\n\r\n    koronal mortal amputation      koma  \r\n\r\n    koronal vital amputation       kova  \r\n\r\n    kronisk, chronica              chr  \r\n\r\n L: labial                         lab eller 3 (potenstal)  \r\n\r\n    laboratorium                   Lab  \r\n\r\n    lateral                        lat  \r\n\r\n    ligament                       lig  \r\n\r\n    lingual                        ling eller 5 (potenstal))  \r\n\r\n    luxation                       lux  \r\n\r\n M: maksimal                       maks  \r\n\r\n    malokklusion                   malokkl  \r\n\r\n    mandibula                      mand  \r\n\r\n    marginal, marginalis           marg  \r\n\r\n    maxilla                        max  \r\n\r\n    mesial                         mes eller 2 (potenstal)  \r\n\r\n    metalkeramik                   MK  \r\n\r\n    milliliter                     ml  \r\n\r\n    misfarvet                      misf  \r\n\r\n    motivation                     mot  \r\n\r\n N: nekrose, necrosis, necrotica   nekr  \r\n\r\n O: obliteration                   oblit  \r\n\r\n    odontologisk                   odont  \r\n\r\n    okklusal                       okkl eller 1 (potenstal)  \r\n\r\n    okklusion                      Okkl  \r\n\r\n    okklusion og artikulation      Okkl/Art eller O/A  \r\n\r\n    opbygning                      opb  \r\n\r\n    operation, operere             op  \r\n\r\n    oral                           or eller 5 (potenstal)  \r\n\r\n    ordineret                      ord  \r\n\r\n    ortodontisk                    orto  \r\n\r\n    overkapning                    ovka  \r\n\r\n    overkæbe                       OK  \r\n\r\n P: palatinal                      pal eller 5 (potenstal)  \r\n\r\n    plastfyldning                  plast  \r\n\r\n    paraform                       pa  \r\n\r\n    paradontitis                   par  \r\n\r\n    partiel OK-protese             PO  \r\n\r\n    partiel UK-protese             PU  \r\n\r\n    patient                        pt  \r\n\r\n    perforation, perforeret        perf  \r\n\r\n    polering                       pol  \r\n\r\n    post                           p  \r\n\r\n    processus alveolaris           proc alv  \r\n\r\n    profund                        prof  \r\n\r\n    provisorisk                    prov  \r\n\r\n    pudsning                       puds  \r\n\r\n    pulpaeksstirpation             pe  \r\n\r\n    pulpitis                       pulp  \r\n\r\n    purulent                       pur  \r\n\r\n R: radix, radikulær               rad  \r\n\r\n    radix relicta                  rad rel  \r\n\r\n    recipe                         rp  \r\n\r\n    reparation                     rep  \r\n\r\n    resorption                     res  \r\n\r\n    retineret                      ret  \r\n\r\n    retraktion, retraheret         retr  \r\n\r\n    revision af rodbehandling      revis  \r\n\r\n    rotation, roteret              rot  \r\n\r\n    røntgenoptagelse               rtg  \r\n\r\n S: sensitiv                       sens  \r\n\r\n    sequelae                       seq  \r\n\r\n    silikat                        si eller em  \r\n\r\n    simplex                        simpl  \r\n\r\n    sinister                       sin  \r\n\r\n    standardkanalbehandling        staka  \r\n\r\n    støbt fyldning                 sf  \r\n\r\n    støbt guld                     sg  \r\n\r\n    støbt metal                    sm  \r\n\r\n    superficiel                    spf  \r\n\r\n    superior                       sup  \r\n\r\n    symptom, symptomatisk          sympt  \r\n\r\n    sølvamalgam                    sa  \r\n\r\n T: tand                           td  \r\n\r\n    tandlæge                       TL  \r\n\r\n    tandplejer                     TP  \r\n\r\n    tandrensning                   tdr  \r\n\r\n    tandtekniker                   TT  \r\n\r\n    traume, traumatisk             traum  \r\n\r\n U: udvidet kanalbehandling        udka  \r\n\r\n    ulcus, ulceration, ulcerosa    ulc  \r\n\r\n    underkæbe                      UK  \r\n\r\n    undersøgelse                   us  \r\n\r\n V: venstre side                   vs eller sin  \r\n\r\n    vestibulær                     vest eller 3 (potenstal)  \r\n\r\n    vital, vitalitet               vit  \r\n\r\n Z: zinkilte-eugenol               ZnO  \r\n\r\n</PRE>  \r\n\r\n<P>Bilag 3. </P>  \r\n\r\n<P>FDI'S TO-CIFFER SYSTEM </P>  \r\n\r\n<P>FDI's to-ciffer system til betegnelse af de enkelte tænder blev vedtaget  \r\n\r\n af FDI i 1970. Det er siden blevet ISO-standard og anvendes nu af WHO og  \r\n\r\n Interpol m.fl. I Skandinavien er systemet indført i Finland og i Sverige  \r\n\r\n jævnsides med Haderup's system. To-ciffer systemet tilfredsstiller følgende  \r\n\r\n krav: </P>  \r\n\r\n<P CLASS=PUNKT> <B>1.</B> Det kan benyttes i standardodontogrammer og  \r\n\r\n journaler. </P>  \r\n\r\n<P CLASS=PUNKT> <B>2.</B> Det er let at forstå og at lære. </P>  \r\n\r\n<P CLASS=PUNKT> <B>3.</B> Det kan udtales direkte (samtale, diktat, telefon).  \r\n\r\n</P>  \r\n\r\n<P CLASS=PUNKT> <B>4.</B> Det bygger på kendte og entydige typer/koder  \r\n\r\n anvendt på skrivemaskiner, i bogtryk og ved telegrafi. </P>  \r\n\r\n<P CLASS=PUNKT> <B>5.</B> Det er direkte anvendeligt til EDB. </P>  \r\n\r\n<P>Systemet fastholder den fra Haderup's system kendte betegnelse af tænderne  \r\n\r\n med tallene fra 1 til 8 i hver kvadrant, regnet fra midtlinien bagud.  \r\n\r\n Derudover tildeler systemet hver KVADRANT et foranstillet tal: 1 = højre  \r\n\r\n overkæbe, 2 = venstre overkæbe, 3 = venstre underkæbe og 4 = højre underkæbe;  \r\n\r\n det vil sige med uret rundt og således i overensstemmelse med en kendt og  \r\n\r\n konsekvent undersøgelsesmetodik. </P>  \r\n\r\n<P>Da de to tal (cifre) har hver sin betydning skal de udtales ENKELTVIS,  \r\n\r\n ikke som eet tal. Eksempel: 18 = eet-otte, ikke atten. </P>  \r\n\r\n<P>For de primære tænder gælder, at man blot har valgt højere kvadranttal,  \r\n\r\n nemlig 5, 6, 7 og 8 i samme rækkefølge som for permanente tænder. Hele  \r\n\r\n systemet kommer derved til at se således ud: </P>  \r\n\r\n<PRE>  \r\n\r\n PERMANENTE TÆNDER:  \r\n\r\n 18  17  16  15  14  13  12  11  21  22  23  24  25  26  27  28  \r\n\r\n ------------------------------  -----------------------------  \r\n\r\n 48  47  46  45  44  43  42  41  31  32  33  34  35  36  37  38  \r\n\r\n PRIMÆRE TÆNDER:  \r\n\r\n             55  54  53  52  51  61  62  63  64  65  \r\n\r\n             ------------------  -----------------  \r\n\r\n             85  84  83  82  81  71  72  73  74  75  \r\n\r\n</PRE>  \r\n\r\n<P>Tallet 9 som andet ciffer betegner en hvilken som helst OVERTALLIG tand i  \r\n\r\n den ved første ciffer angivne kvadrant. </P>  \r\n\r\n<P>En bindestreg mellem to dobbeltcifre er en FORKORTELSE for de tænder, der  \r\n\r\n normalt står mellem de angivne, f.eks. 18-11 = alle otte permanente tænder i  \r\n\r\n højre overkæbe eller 83-73 = alle seks primære tænder i underkæbefronten.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/09/1997"
        },
        {
            "displayName": "Accession",
            "displayValue": "C19771515553"
        },
        {
            "displayName": "Entydig dokumentidentifikation",
            "displayValue": "CM005818"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Retningslinier"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "15155"
        },
        {
            "displayName": "År for udstedelse",
            "displayValue": "1977"
        },
        {
            "displayName": "Dato for underskrift",
            "displayValue": "25/07/1977"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Sundhedsst. nr. 1400-5-1976"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}