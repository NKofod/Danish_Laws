{
    "id": 105450,
    "title": "1996 BR 3   BERETNING OM MULIGHEDER FOR MERITOVERFØRSEL OG SYNERGIEFFEKTER MELLEM DE   VIDEREGÅENDE UDDANNELSER    NR 3 1996-97, 1. SAMLING ",
    "documentTypeId": "370",
    "isSagsforlobPeriodValid": false,
    "shortName": "1996/1 BR 3",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BR 3 </P>  \r\n\r\n<P></P>  \r\n\r\n<P>Beretning om muligheder for meritoverførsel og synergieffekter mellem de  \r\n\r\n videregående uddannelser <BR>  \r\n\r\n Nr 3 1996-97, 1. samling </P>  \r\n\r\n<P></P>  \r\n\r\n<P>Afgivet af Uddannelsesudvalget </P>  \r\n\r\n<P></P>  \r\n\r\n<P>Afgivet: 19961210 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Uddannelsesudvalget har i en række møder behandlet spørgsmålet om  \r\n\r\n meritoverførsel mellem videregående uddannelser og udbudet af videregående  \r\n\r\n uddannelser i landsdele, hvor der ikke er universiteter. En del af udvalgets  \r\n\r\n medlemmer har i den forbindelse aflagt studiebesøg på Hogskolan i Vaxjo og  \r\n\r\n Universitetet i Lund. Der kan endvidere henvises til forslag til  \r\n\r\n folketingsbeslutning om videregående uddannelser i tyndt befolkede egne af  \r\n\r\n landet og om oprettelse af samfundsvidenskabelige bacheloruddannelser ved  \r\n\r\n Sydjysk Universitetscenter (B 131), der i folketingsåret 1995-96 blev  \r\n\r\n behandlet i udvalget. Der henvises til Folketingets forhandlinger spalte 6150  \r\n\r\n og 7060 ff. samt tillæg A spalte 5212. </P>  \r\n\r\n<P>På dette grundlag opfordrer udvalget ministeren til at tage initiativ til,  \r\n\r\n at der gennemføres en kortlægning af mulighederne for meritoverførsel mellem  \r\n\r\n videregående uddannelser, og at behovet for at lette mulighederne for  \r\n\r\n meritoverførsel mellem de videregående uddannelser undersøges. Kortlægningen  \r\n\r\n skal endvidere omfatte mulighederne for eventuelt samarbejde imellem og  \r\n\r\n eventuelt sammenlægning af eksisterende institutioner. Udredningsarbejdet  \r\n\r\n skal ske med bistand fra uddannelsesrådene og uddannelsesinstitutionerne, og  \r\n\r\n undervisningsministeren afleverer i løbet af 1997 en skriftlig redegørelse  \r\n\r\n til Folketingets Uddannelsesudvalg om resultatet af udredningen. </P>  \r\n\r\n<P>Udredningen skal omfatte: </P>  \r\n\r\n<P>1. Mulighederne for at lette meritoverførsel ved skifte fra en  \r\n\r\n uddannelsesinstitution til en anden. </P>  \r\n\r\n<P>2. Kortlægning af de nuværende muligheder for samarbejde mellem  \r\n\r\n universiteter og andre videregående uddannelsesinstitutioner. Formålet er  \r\n\r\n dels at undgå en geografisk centralisering af de videregående  \r\n\r\n uddannelsesinstitutioner, dels at øge uddannelsesinstitutioners incitamenter  \r\n\r\n til at drage fordel af mulige synergieffekter. </P>  \r\n\r\n<P>3. Kortlægning af de nuværende barrierer for meritoverførsel og samarbejde  \r\n\r\n som beskrevet ovenfor under pkt. 2. samt beskrivelse af foranstaltninger, der  \r\n\r\n kan medvirke til at fjerne eller reducere disse. </P>  \r\n\r\n<P>Udredningen skal inddrage de norske og svenske erfaringer med hensyn til  \r\n\r\n merit og regionale udbud. </P>  \r\n\r\n<P>Et mindretal inden for udvalget (Det Konservative Folkepartis medlemmer)  \r\n\r\n ønsker at understrege, at Det Konservative Folkeparti tager afstand fra, at  \r\n\r\n der i udredningsarbejdet skal lægges særlig vægt på at fastholde eller øge  \r\n\r\n antallet af videregående uddannelsesinstitutioner. Hensynet til  \r\n\r\n uddannelsesmulighederne i de tyndt befolkede egne må ikke overskygge hensynet  \r\n\r\n til kvaliteten af de videregående uddannelsestilbud og rationaliteten i  \r\n\r\n disses tilrettelæggelse. Mindretallet finder således ikke, at overvejelser om  \r\n\r\n samarbejde mellem og sammenlægning af videregående uddannelsesinstitutioner  \r\n\r\n skal foregå med det mål for øje, at f.eks. det sydjyske område begunstiges  \r\n\r\n yderligere. </P>  \r\n\r\n<P>P.u.v. </P>  \r\n\r\n<P>Hanne Severinsen </P>  \r\n\r\n<P>formand </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/12/1996"
        },
        {
            "displayName": "Accession",
            "displayValue": "19961SR00003"
        },
        {
            "displayName": "Entydig dokumentidentifikation",
            "displayValue": "CL007385"
        },
        {
            "displayName": "Dato for førstegangsindlæggelse",
            "displayValue": "17/12/1996"
        },
        {
            "displayName": "Dato for indlæggelse",
            "displayValue": "17/12/1996"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "3"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}