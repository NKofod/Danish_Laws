{
    "id": 214604,
    "title": "Bekendtgørelse om uddannelsen til fodterapeut",
    "documentTypeId": "60",
    "isSagsforlobPeriodValid": true,
    "shortName": "BEK nr 722 af 28/05/2020",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n      <tr>\r\n         <td class=\"IndholdsfortegnelseId\">\r\n            <a href=\"#idc362338f-7e69-4db7-9d48-57e7f37868f9\">Kapitel 1</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Uddannelsens formål og varighed</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idd01f6110-c019-416c-9ff3-1ab096f345ab\">Kapitel 2</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Adgang til uddannelsen</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id9dbf860f-8bf4-4142-adb1-33d7a108a684\">Kapitel 3</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Godskrivning</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idbfa38a9a-44cd-4157-8851-bef80de531ed\">Kapitel 4</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Uddannelsens indhold og tilrettelæggelse</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id76aa10c0-ef4f-41c3-8451-c3e8dcbff4b3\">Kapitel 5</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Bedømmelse, prøver og afsluttende eksamen</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id5c55e8cb-d5e6-4608-9376-85f0b7599a58\">Kapitel 6</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Andre bestemmelser</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idd967ccd8-8f93-47ad-8280-51c0f6e4e649\">Kapitel 7</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Klage</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id66463c13-aa3f-4479-a218-038859c7e2db\">Kapitel 8</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Ikrafttrædelse og overgangsbestemmelser</span>\r\n         </td>\r\n      </tr>\r\n   </table>\r\n</div><div class=\"bjelke\">Den fulde tekst</div><p class=\"Titel2\">Bekendtgørelse om uddannelsen til fodterapeut</p>\r\n<p class=\"Indledning2\">I medfør af § 15 i lov om autorisation af sundhedspersoner og om sundhedsfaglig virksomhed, jf. lovbekendtgørelse nr. 731 af 8. juli 2019 og § 1, stk. 4, og § 38 i lov om institutioner for erhvervsrettet uddannelse, jf. lovbekendtgørelse nr. 597 af 16. maj 2019, fastsættes efter bemyndigelse:</p>\r\n<p class=\"Kapitel\" id=\"idc362338f-7e69-4db7-9d48-57e7f37868f9\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">\r\n   <span class=\"Italic\">Uddannelsens formål og varighed</span>\r\n</p>\r\n<p class=\"Paragraf\" id=\"idaa170449-ca34-4b0c-83b7-a93b23265537\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Formålet med uddannelsen til fodterapeut er, at eleven opnår faglige og personlige kompetencer, der kvalificerer til at udøve virksomhed som fodterapeut.</p>\r\n<p class=\"Stk2\">\r\n   <span class=\"StkNr\" id=\"id35185fa0-9d76-434b-b050-67a0bdd6bd8d\">Stk. 2.</span> Uddannelsen skal kvalificere eleverne til at kunne varetage forebyggende, behandlende, lindrende og rehabiliterende opgaver i overensstemmelse med faglig udvikling og skiftende samfundsbehov samt kunne samarbejde med andre faggrupper og dermed deltage i løsningen af de sundhedsfaglige opgaver.</p>\r\n<p class=\"Paragraf\" id=\"idc096e499-7737-4f19-a217-4094927fc0e0\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Uddannelsen foregår på uddannelsesinstitutioner, der er godkendt af Styrelsen for Undervisning og Kvalitet til at udbyde uddannelsen.</p>\r\n<p class=\"Stk2\">\r\n   <span class=\"StkNr\" id=\"id05155c46-f858-4a4a-a29f-f3670104e3b3\">Stk. 2.</span> Uddannelsen varer 18 måneder.</p>\r\n<p class=\"Stk2\">\r\n   <span class=\"StkNr\" id=\"id25f2b07f-38fa-4da5-a1ba-07ba5c22a04c\">Stk. 3.</span> Uddannelsen er på niveau 3 i den danske kvalifikationsramme for livslang læring.</p>\r\n<p class=\"Paragraf\" id=\"id7a0b73ad-de85-4aa7-84fd-dbe13d0c961f\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Den uddannede skal autoriseres i medfør af lov om autorisation af sundhedspersoner og om sundhedsfaglig virksomhed for at kunne betegne sig som autoriseret fodterapeut. Ved væsentlige ændringer af uddannelsen orienteres relevant autorisationsmyndighed.</p>\r\n<p class=\"Kapitel\" id=\"idd01f6110-c019-416c-9ff3-1ab096f345ab\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">\r\n   <span class=\"Italic\">Adgang til uddannelsen</span>\r\n</p>\r\n<p class=\"Paragraf\" id=\"idb17f6870-7282-4de6-9983-861a7fe94acc\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Adgang til uddannelsen har ansøgere, som har opfyldt undervisningspligten efter folkeskoleloven, og som:</p>\r\n<p class=\"Liste1\">\r\n   <span class=\"Liste1Nr\" id=\"ida5546672-3042-4b15-9994-34c9496ac645\">1)</span> har bestået folkeskolens afgangseksamen og ved denne eller ved 10. klasseprøver har opnået et karaktergennemsnit på mindst 2,0 i henholdsvis dansk og matematik eller et tilsvarende resultat ved en tilsvarende prøve eller</p>\r\n<p class=\"Liste1\">\r\n   <span class=\"Liste1Nr\" id=\"ide0c6a634-1eb1-4006-94c2-6df5c1449d9c\">2)</span> har anden uddannelse eller erhvervserfaring, der modsvarer kravene i nr. 1.</p>\r\n<p class=\"Stk2\">\r\n   <span class=\"StkNr\" id=\"idea86b416-5cea-4d83-ab31-cd4a7d3aef28\">Stk. 2.</span> Beregningen af karaktergennemsnit, jf. stk. 1, nr. 1, sker efter samme regler som for ansøgere til erhvervsuddannelserne.</p>\r\n<p class=\"Stk2\">\r\n   <span class=\"StkNr\" id=\"ida8f79798-8f8c-4675-ab40-e513b9940d8b\">Stk. 3.</span> Uddannelsesinstitutionen optager de bedst egnede ansøgere til uddannelsen efter kriterier og fremgangsmåde fastsat i uddannelsesordningen for uddannelsen, jf. § 15.</p>\r\n<p class=\"Kapitel\" id=\"id9dbf860f-8bf4-4142-adb1-33d7a108a684\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">\r\n   <span class=\"Italic\">Godskrivning</span>\r\n</p>\r\n<p class=\"Paragraf\" id=\"idd9a4d491-87e6-4602-93bc-51aef79faf73\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Elever fritages for dele af uddannelsen på grundlag af allerede opnåede kvalifikationer og kompetencer.</p>\r\n<p class=\"Stk2\">\r\n   <span class=\"StkNr\" id=\"id1db4c50f-2f2a-4eb0-937d-9c0b3aac4728\">Stk. 2.</span> Skolen skal ved afgørelser efter stk. 1 i videst mulig omfang inddrage elevens hidtidige uddannelse og beskæftigelse, som reelt kan sidestilles med elementer i uddannelsen.</p>\r\n<p class=\"Stk2\">\r\n   <span class=\"StkNr\" id=\"idbc1678d8-60d9-4a0e-8601-416c69521c06\">Stk. 3.</span> Fritagelse for prøver kan ikke gives for hele uddannelsen eller for uddannelsens centrale dele.</p>\r\n<p class=\"Kapitel\" id=\"idbfa38a9a-44cd-4157-8851-bef80de531ed\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">\r\n   <span class=\"Italic\">Uddannelsens indhold og tilrettelæggelse</span>\r\n</p>\r\n<p class=\"Paragraf\" id=\"id0f888a65-b24b-4fd7-984c-f6e4603057fa\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Uddannelsen indeholder teoretisk og praktisk/klinisk undervisning i forholdet 1:2. Eleven skal opnå kliniske, praktiske og pædagogiske færdigheder, samt forståelse af tværfaglige samarbejder, der muliggør ansvarlig helhedsbehandling af såvel raske mennesker, som mennesker med akutte eller kroniske sygdomme.</p>\r\n<p class=\"Paragraf\" id=\"id48ff8503-fefc-478e-9500-8d597d13b7e8\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Uddannelsen er opdelt i tre moduler af 6 måneders varighed. Modul 1 omfatter fodterapeutens almene funktioner. Modul 2 og 3 omfatter fodterapeutens specifikke opgaver. Modul 2 og 3 tilrettelægges med progression i sværhedsgrad, således at modul 3 omfatter selvstændig varetagelse af fodterapeutens forebyggende, behandlende, lindrende og rehabiliterende arbejdsområder, tværfaglige samarbejder med patienten i centrum samt varetagelse af administrative opgaver.</p>\r\n<p class=\"Paragraf\" id=\"id7042ece0-f8f4-4170-8a4d-1fb294d1b337\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Eleven skal opnå viden, færdigheder og kompetencer inden for følgende fagområder:</p>\r\n<p class=\"Liste1\">\r\n   <span class=\"Liste1Nr\" id=\"id951a0b67-d1d3-4f4c-a091-944eaeb78aaa\">1)</span> Det fodterapeutiske område: Fodterapiens teori og praktik.</p>\r\n<p class=\"Liste1\">\r\n   <span class=\"Liste1Nr\" id=\"id27595c6d-6a23-4dfd-81b8-bd02985c79e6\">2)</span> Det naturvidenskabelige område: Anatomi, ortopædi, biomekanik og fysiologi.</p>\r\n<p class=\"Liste1\">\r\n   <span class=\"Liste1Nr\" id=\"ide4a03ea6-e5e7-4b8e-b27e-182ee777a32f\">3)</span> Det sundhedsvidenskabelige område: Infektionspatologi, sygdomslære, dermatologi og mikrobiologi.</p>\r\n<p class=\"Liste1\">\r\n   <span class=\"Liste1Nr\" id=\"id05c85e44-ad49-4984-b6b4-98a88c880fcd\">4)</span> Det humanistiske og samfundsvidenskabelige område: Almen psykologi, socialpsykologi, sundhedspædagogik, socialorientering, etablering af egen virksomhed og innovativ kvalitetssikring af fodterapeutens arbejdsområde.</p>\r\n<p class=\"Paragraf\" id=\"id95d752dd-51c5-4607-bacd-5acdd78646d5\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Den praktiske/kliniske del af uddannelsen består af oplæring i almen og speciel fodterapi, herunder implementering af teoriundervisningen.</p>\r\n<p class=\"Stk2\">\r\n   <span class=\"StkNr\" id=\"id8c86fe3d-c71a-4fc0-ab0e-2bd528ee1365\">Stk. 2.</span> Uddannelsesinstitutionen tilrettelægger den praktiske undervisning og klinikundervisningen ud fra lokale muligheder. Undervisningen skal normalt finde sted på uddannelsesinstitutionens klinik og værksted.</p>\r\n<p class=\"Paragraf\" id=\"id9818ddd3-b852-44af-b74d-247de8205bff\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Den nærmere tilrettelæggelse af teoriundervisningen, den praktiske undervisning og klinikundervisningen samt fordelingen heraf, skal ske i henhold til uddannelsesordningen, jf. § 15.</p>\r\n<p class=\"Kapitel\" id=\"id76aa10c0-ef4f-41c3-8451-c3e8dcbff4b3\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">\r\n   <span class=\"Italic\">Bedømmelse, prøver og afsluttende eksamen</span>\r\n</p>\r\n<p class=\"Paragraf\" id=\"id53f952fd-fd1c-4486-a118-8abed13ebd95\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Hver af de tre moduler afsluttes med en prøve. Prøven ved afslutningen af 3. modul udgør den afsluttende eksamen for uddannelsen.</p>\r\n<p class=\"Stk2\">\r\n   <span class=\"StkNr\" id=\"id5d4fd8e5-95c3-454f-b4e6-a837b056a115\">Stk. 2.</span> Eleverne skal have opnået de fastsatte teoretiske og praktiske del- og slutmål for modulet for at kunne blive indstillet til prøven på henholdsvis modul 1, 2 og 3. Prøverne på modul 1 og modul 2 er interne skriftlige prøver, som er fælles for de institutioner, der er godkendt til at udbyde uddannelsen. Prøven på modul 3 er en ekstern mundtligt eksamen på baggrund af en skriftlig opgave, jf. § 12.</p>\r\n<p class=\"Stk2\">\r\n   <span class=\"StkNr\" id=\"idab039335-a181-4ff2-8b72-c31eb6d42d22\">Stk. 3.</span> Skolen skal løbende under elevens uddannelse foretage en bedømmelse af elevens præstationer på baggrund af elevens logbog. Elevens logbog godkendes efter retningslinjer i uddannelsesordningen, jf. § 15. Formålet med den løbende bedømmelse er, at vejlede eleven og give grundlag for indstilling til den afsluttende prøve på modulet.</p>\r\n<p class=\"Stk2\">\r\n   <span class=\"StkNr\" id=\"ide68998c0-970e-4aeb-83a9-93a71a48f9c8\">Stk. 4.</span> Prøve- og eksamensformerne skal tilgodese uddannelsens mål og sikre, at der foretages en individuel bedømmelse af eksaminanden.</p>\r\n<p class=\"Paragraf\" id=\"id3666462e-638b-4928-99a3-d5149c039cdb\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Eleven skal på modul 3 udarbejde en skriftlig projektopgave. Opgaven kan udarbejdes af eleven alene eller i et samarbejde mellem højst tre elever.</p>\r\n<p class=\"Stk2\">\r\n   <span class=\"StkNr\" id=\"idca9dea6c-5557-405a-81ea-3f285d7a5709\">Stk. 2.</span> Projektopgaven skal udarbejdes ud fra en af uddannelsesinstitutionen given problemformulering, der belyser stoffet fra de fagområder, der er nævnt i § 8. Den skriftlige projektopgave danner grundlag for den mundtlige prøve ved eksamenen. Ved den mundtlige prøve skal eleven fremlægge den skriftlige opgave, samt besvare spørgsmål med relation til pensum og opgaven. Den mundtlige prøve varer 30 minutter, inklusiv votering.</p>\r\n<p class=\"Stk2\">\r\n   <span class=\"StkNr\" id=\"id829af9d8-00f7-40dd-b9b5-c632b323928a\">Stk. 3.</span> Der gives en karakter for elevens præstationen ved den mundtlige prøve. Eleven har bestået, hvis karakteren er mindst beståkarakter.</p>\r\n<p class=\"Paragraf\" id=\"id3a4b13ce-8f47-4e81-9154-f27339d54f08\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> For prøverne gælder i øvrigt bekendtgørelse om prøver og eksamen i grundlæggende erhvervsrettede uddannelser og bekendtgørelse om karakterskala og anden bedømmelse.</p>\r\n<p class=\"Paragraf\" id=\"idafdf8124-5bbf-4fd1-b768-d69116363b9b\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Uddannelsesinstitutionen udsteder bevis for fuldført uddannelse til fodterapeut.</p>\r\n<p class=\"Stk2\">\r\n   <span class=\"StkNr\" id=\"id7a981ccd-ddb0-4203-b0e7-a438bb01dbdb\">Stk. 2.</span> Beviset skal indeholde angivelse af forholdet mellem teoriundervisning og praktisk/klinisk undervisning samt time- og fagfordeling.</p>\r\n<p class=\"Kapitel\" id=\"id5c55e8cb-d5e6-4608-9376-85f0b7599a58\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">\r\n   <span class=\"Italic\">Andre bestemmelser</span>\r\n</p>\r\n<p class=\"Paragraf\" id=\"iddab4a245-3b61-4024-854e-e41036e4a969\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> De uddannelsesinstitutioner, der er godkendt til at udbyde uddannelsen, fastsætter i fællesskab inden for bekendtgørelsens rammer de nærmere regler for uddannelsen i en uddannelsesordning. Uddannelsesordningen skal sikre, at uddannelsen opfylder kravene i lov om autorisation af sundhedspersoner og om sundhedsfaglig virksomhed samt de forskrifter, som Sundhedsstyrelsen fastsætter.</p>\r\n<p class=\"Stk2\">\r\n   <span class=\"StkNr\" id=\"ide558409a-f94d-47d0-9f8e-d15c5c1eb6a9\">Stk. 2.</span> Uddannelsesordningen skal som minimum indeholde:</p>\r\n<p class=\"Liste1\">\r\n   <span class=\"Liste1Nr\" id=\"id0b2a5a41-e940-4d35-be62-44a7f5fa9ba6\">1)</span> Retningslinjer for optagelse til uddannelsen, herunder kriterier for egnethedsvurdering.</p>\r\n<p class=\"Liste1\">\r\n   <span class=\"Liste1Nr\" id=\"id4972e209-051a-444b-9cd6-4d9cdc5569fd\">2)</span> Plan for fordeling og tilrettelæggelse af teori- og praktisk undervisning samt klinikundervisning.</p>\r\n<p class=\"Liste1\">\r\n   <span class=\"Liste1Nr\" id=\"id4ce4a843-42a3-49c5-8e3f-24687ab02e78\">3)</span> Mål og indhold for hvert af uddannelsens tre moduler.</p>\r\n<p class=\"Liste1\">\r\n   <span class=\"Liste1Nr\" id=\"id0247b3c4-bf64-4a47-8bf6-667d693449ba\">4)</span> Fag- og timefordeling i teoriundervisningen.</p>\r\n<p class=\"Liste1\">\r\n   <span class=\"Liste1Nr\" id=\"id8b54c7d5-51a8-41b9-8b5b-74498fafdcb2\">5)</span> Eventuelle særlige krav til undervisnings- og arbejdsformer.</p>\r\n<p class=\"Liste1\">\r\n   <span class=\"Liste1Nr\" id=\"id2a65a0cb-3cda-4d94-8e05-f7fb9b114131\">6)</span> Retningslinjer for interne prøver og ekstern eksamen.</p>\r\n<p class=\"Liste1\">\r\n   <span class=\"Liste1Nr\" id=\"idb05d7f28-b622-4253-829b-8320e9eec661\">7)</span> Retningslinjer for re- og sygeeksamen.</p>\r\n<p class=\"Liste1\">\r\n   <span class=\"Liste1Nr\" id=\"id7897db6c-a470-4e9e-8c93-18940164e8bf\">8)</span> Retningslinjer for udarbejdelse og godkendelse af elevernes logbøger.</p>\r\n<p class=\"Liste1\">\r\n   <span class=\"Liste1Nr\" id=\"id6a3ffd39-61d1-4c74-82da-17642154f39b\">8)</span> Retningslinjer for afgivelse af standpunktsbedømmelser.</p>\r\n<p class=\"Liste1\">\r\n   <span class=\"Liste1Nr\" id=\"ide014c004-c23c-4b63-88e1-1648f50b4961\">9)</span> Retningslinjer for behandling af klager, herunder klager over prøver.</p>\r\n<p class=\"Liste1\">\r\n   <span class=\"Liste1Nr\" id=\"ide168785b-977a-4302-8df9-9c2b7ccb518a\">10)</span> Ordensregler, herunder bestemmelser om fravær og bortvisning.</p>\r\n<p class=\"Liste1\">\r\n   <span class=\"Liste1Nr\" id=\"id1f0e77f3-ca57-4b2c-a53b-b07f303cc287\">11)</span> Retningslinjer vedrørende specialpædagogisk bistand (SPS).</p>\r\n<p class=\"Liste1\">\r\n   <span class=\"Liste1Nr\" id=\"id024f103e-7326-4510-8ddf-945501212899\">12)</span> Uddannelsesordningens ikrafttræden.</p>\r\n<p class=\"Stk2\">\r\n   <span class=\"StkNr\" id=\"id4da0dab5-b12a-4e03-9b82-9c49b555be5a\">Stk. 3.</span> Uddannelsesordningen godkendes af Styrelsen for Undervisning og Kvalitet efter udtalelse fra Styrelsen for Patientsikkerhed.</p>\r\n<p class=\"Stk2\">\r\n   <span class=\"StkNr\" id=\"ide92723ec-4e26-457b-95e8-8e1e93b7c4b0\">Stk. 4.</span> Ændringer i uddannelsesordningen træder i kraft ved nyt optag til uddannelsen. Uddannelsesordningen offentliggøres på uddannelsesinstutionernes hjemmesider.</p>\r\n<p class=\"Paragraf\" id=\"idb9e1d8b6-6c7f-4a58-b47e-f152dabd7aff\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Elever har ret til specialpædagogisk bistand efter samme regler som elever, der uddannes efter lov om erhvervsuddannelser.</p>\r\n<p class=\"Paragraf\" id=\"iddb69d08a-4f27-4e71-b815-454920249535\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Styrelsen for Undervisning og Kvalitet kan dispensere fra bekendtgørelsens bestemmelser, når det findes begrundet i usædvanlige forhold, eller hvor fravigelse er midlertidig for gennemførelse af uddannelsesforsøg.</p>\r\n<p class=\"Kapitel\" id=\"idd967ccd8-8f93-47ad-8280-51c0f6e4e649\">\r\n   <span id=\"K7\">\r\n   </span>\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">\r\n   <span class=\"Italic\">Klage</span>\r\n</p>\r\n<p class=\"Paragraf\" id=\"id0b41b675-30b7-442f-8a70-649d594c1765\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Klage over uddannelsesinstitutionens afgørelser i henhold til denne bekendtgørelse indgives til og behandles af uddannelsesinstitutionen.</p>\r\n<p class=\"Stk2\">\r\n   <span class=\"StkNr\" id=\"id4cfa864f-3072-4023-9a7b-7cfd79cbf0f4\">Stk. 2.</span> Klagen skal være indgivet til uddannelsesinstitutionen, jf. stk. 1, senest 4 uger efter, at afgørelsen er meddelt den pågældende.</p>\r\n<p class=\"Stk2\">\r\n   <span class=\"StkNr\" id=\"id22e570ef-b2fb-4917-a6df-c1ee7b833a01\">Stk. 3.</span> Hvis en klage ikke tages til følge af uddannelsesinstitutionen, kan den indbringes for Styrelsen for Undervisning og Kvalitet, såfremt den vedrører retlige spørgsmål. Institutionen videresender klagen til styrelsen ledsaget af institutionens bemærkninger. Forinden underretter institutionen klageren om skolens stillingtagen til klagen, og giver klageren en frist på 1 uge til at fremsætte eventuelle bemærkninger til sagen. Når eleven har fremsat bemærkninger, eller når fristen er udløbet, fremsender institutionen klagen til styrelsen vedlagt sagens akter.</p>\r\n<p class=\"Kapitel\" id=\"id66463c13-aa3f-4479-a218-038859c7e2db\">\r\n   <span id=\"K8\">\r\n   </span>\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">\r\n   <span class=\"Italic\">Ikrafttrædelse og overgangsbestemmelser</span>\r\n</p>\r\n<p class=\"Paragraf\" id=\"id4cf36495-460f-4893-ba20-e032ed5e247d\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Bekendtgørelsen træder i kraft den 1. august 2020.</p>\r\n<p class=\"Stk2\">\r\n   <span class=\"StkNr\" id=\"id1c2954f8-8c1d-45bf-b870-ee153b762af9\">Stk. 2.</span> Bekendtgørelse nr. 5 af 8. januar 2009 om uddannelsen til fodterapeut ophæves.</p>\r\n<p class=\"Stk2\">\r\n   <span class=\"StkNr\" id=\"iddd5eda2a-542f-4b8b-bf7d-d1f2687428fe\">Stk. 3.</span> Elever, der er meddelt optagelse til eller er påbegyndt uddannelsen til fodterapeut før den 1. august 2020, kan færdiggøre uddannelsen efter de hidtil gældende regler.</p>\r\n<p class=\"Stk2\">\r\n   <span class=\"StkNr\" id=\"id33017c56-8c39-4ed1-aa8f-f81a76530217\">Stk. 4.</span> Elever, som nævnt i stk. 3, kan i overensstemmelse med overgangsordninger fastsat i uddannelsesordningen overgå til uddannelsen efter denne bekendtgørelse.</p><div class=\"Givet\" id=\"Givet\"><p class=\"Givet\" align=\"center\">Styrelsen for Undervisning og Kvalitet, den 28. maj 2020</p><p class=\"Sign1\" align=\"center\">Konstitueret direktør<br />Martin Larsen</p><p class=\"Sign2\" align=\"right\">/ Marianne Hallgaard Christensen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/05/2020"
        },
        {
            "displayName": "Accession",
            "displayValue": "B20200072205"
        },
        {
            "displayName": "Entydig dokumentidentifikation",
            "displayValue": "DA000264"
        },
        {
            "displayName": "Dato for førstegangsindlæggelse",
            "displayValue": "30/05/2020"
        },
        {
            "displayName": "Dato for indlæggelse",
            "displayValue": "30/05/2020"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "722"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "28/05/2020"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Styrelsen for Undervisning og Kvalitet"
        },
        {
            "displayName": "Ressortministeriets journalnummer",
            "displayValue": "Børne- og Undervisningsmin.,<br />Styrelsen for Undervisning og Kvalitet, j.nr. 20/10472"
        },
        {
            "displayName": "Stikord",
            "displayValue": "Fodterapeut"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}