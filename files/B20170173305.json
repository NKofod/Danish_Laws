{
    "id": 196550,
    "title": "Bekendtgørelse om apotekers fremstilling af cannabisslutprodukter",
    "documentTypeId": "60",
    "isSagsforlobPeriodValid": true,
    "shortName": "BEK nr 1733 af 26/12/2017",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om apotekers fremstilling af cannabisslutprodukter</p>\r\n<p class=\"Indledning2\">I medfør af § 18, stk. 3, og § 66, stk. 2, i lov nr. 1668 af 26. december 2017 om forsøgsordning med medicinsk cannabis fastsættes:</p>\r\n<p class=\"ParagrafGruppeOverskrift\">\r\n   <span>Anvendelsesområde og definitioner</span>\r\n</p>\r\n<p class=\"Paragraf\" id=\"idfdac60f2-ef46-4cd0-a183-584831fd1514\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Bekendtgørelsen finder anvendelse for apotekers fremstilling af cannabisslutprodukter omfattet af lov om forsøgsordning med medicinsk cannabis, jf. definitionen i lovens § 3, nr. 5.</p>\r\n<p class=\"Paragraf\" id=\"id67545e46-be67-4fde-8eb7-e6e3f92fabe1\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Kun apoteker må fremstille cannabisslutprodukter.</p>\r\n<p class=\"Stk2\">\r\n   <span class=\"StkNr\" id=\"id91631a74-50c2-4b9a-acd0-6becd5599f21\">Stk. 2.</span> Apoteksfilialer, herunder sygehusapoteksfilialer, må ikke fremstille cannabisslutprodukter.</p>\r\n<p class=\"Paragraf\" id=\"id120718c3-889d-42a4-ba48-1956d2fc57e8\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"idc42c2af8-c847-478c-ac8b-16566d2fd6d4\">1)</span> Apotek: Det apotek, sygehusapotek eller private sygehusapotek, der efter lov om forsøgsordning med medicinsk cannabis fremstiller et cannabisslutprodukt ordineret til en konkret patient.</p>\r\n<p class=\"Liste1\">\r\n   <span class=\"Liste1Nr\" id=\"id3792e2fe-7ad7-4b2e-a444-65dc63921c3a\">2)</span> Ved fremstillingsaktiviteter forstås i denne bekendtgørelse den fremstillingsproces, der er beskrevet i § 18, stk. 1 og stk. 2, i lov om forsøgsordning med medicinsk cannabis  samt i denne bekendtgørelses §§ 13-17 om mærkning, kvalitetskontrol og kontrol af fremstillingen inden udlevering af cannabisslutprodukter.</p>\r\n<p class=\"Liste1\">\r\n   <span class=\"Liste1Nr\" id=\"idad6bb52f-407a-491d-afa9-3600ccf7a79b\">3)</span> Ansvarlig person: En bemyndiget person, som er overordnet ansvarlig for alle aspekter af fremstillingsprocessen, herunder kontrol af fremstillingen inden udlevering, jf. bekendtgørelsens § 16.</p>\r\n<p class=\"Liste1\">\r\n   <span class=\"Liste1Nr\" id=\"id5af0ad3e-047b-460f-956a-f06c057df930\">4)</span> Kvalitetssikring: Apotekets kontrolsystem, der indeholder al dokumentation og procedurer for håndtering af cannabismellemprodukter og cannabisslutprodukter i forbindelse med apotekets fremstillingsaktiviteter, og som skal sikre ensartet fremstilling af cannabisslutprodukter og frigivelse i overensstemmelse med reglerne i lov om forsøgsordning med medicinsk cannabis og denne bekendtgørelse.</p>\r\n<p class=\"ParagrafGruppeOverskrift\">\r\n   <span>Krav til kvalitetssikring og dokumentation</span>\r\n</p>\r\n<p class=\"Paragraf\" id=\"id98f583ee-ad00-4b66-8a58-84e9f20a5b3c\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Apoteket skal kvalitetssikre deres fremstilling af cannabisslutprodukter. Apoteket skal dokumentere kvalitetssikringen, herunder beskrive ansvarsområder, dokumenthåndtering, arbejdsgange og risikostyringsforanstaltninger i tilknytning til fremstillingen af cannabisslutprodukter.</p>\r\n<p class=\"Stk2\">\r\n   <span class=\"StkNr\" id=\"idc1011836-64cf-499b-9f49-bfc5845d4b35\">Stk. 2.</span> Apoteket skal have procedurer for fremstillingen.</p>\r\n<p class=\"Stk2\">\r\n   <span class=\"StkNr\" id=\"id15a42c1b-d9dc-4830-bcea-1c51227c544f\">Stk. 3.</span> Alle procedurer skal godkendes, signeres og dateres af den ansvarlige person.</p>\r\n<p class=\"Stk2\">\r\n   <span class=\"StkNr\" id=\"id28f276c1-3157-4f50-865b-e5a149a28cb9\">Stk. 4.</span> Enhver ny fremstillingsproces eller væsentlig ændring af fremstillingsprocessen skal valideres. Kritiske trin i enhver fremstillingsproces skal regelmæssigt valideres.</p>\r\n<p class=\"Paragraf\" id=\"id2ff6ff25-c9c6-432e-89e8-1912c8d1e007\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Apoteket skal have et system til håndtering af afvigelser fra procedurer for fremstilling af cannabisslutproduktet. Apoteket skal foretage håndtering af årsagsbehandling til undersøgelse af afvigelser og formodede produktfejl.</p>\r\n<p class=\"Stk2\">\r\n   <span class=\"StkNr\" id=\"id9b9516db-e688-4597-9ad7-def8366be5cd\">Stk. 2.</span> Apoteket skal foretage korrigerende og forebyggende handlinger, såfremt der registreres afvigelser fra procedurerne for fremstilling af cannabisslutprodukter.</p>\r\n<p class=\"Paragraf\" id=\"id44d55884-d747-4011-8661-9b19c829f9af\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Ethvert apotek skal sikre, at der er etableret og opretholdes et dokumentationssystem. Systemet skal indeholde dokumentation for kvalitetssikringen, herunder procedurebeskrivelser for den enkelte produktion og kontrol af det færdige cannabisslutprodukt, samt generelle instruktioner for procedurer vedrørende udstyr, produktion og kontrol.</p>\r\n<p class=\"Stk2\">\r\n   <span class=\"StkNr\" id=\"id77678c71-a77a-46b7-94b6-4ec07120ee46\">Stk. 2.</span> Dokumenterne skal være tydelige, fejlfri og ajourførte.</p>\r\n<p class=\"Stk2\">\r\n   <span class=\"StkNr\" id=\"id45a67cc0-4022-47c4-8620-8386796d30d2\">Stk. 3.</span> Alle ændringer skal foretages, så ændringen dateres og den originale tekst stadig kan læses.</p>\r\n<p class=\"Stk2\">\r\n   <span class=\"StkNr\" id=\"id481e9eb5-dde5-4250-907f-962bf1bb7c83\">Stk. 4.</span> Dokumentationen vedrørende kvalitetssikringen skal opbevares i minimum 5 år.</p>\r\n<p class=\"Paragraf\" id=\"id24a0e1a8-9520-4a0c-bab9-ee369c1b5765\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Anvendes elektroniske, fotografiske eller andre databehandlingssystemer, skal apoteket validere systemet og godtgøre, at data vil blive lagret på passende vis, at data er beskyttet mod tab eller beskadigelse i den forventede opbevaringsperiode, samt at ændringer i data dokumenteres.</p>\r\n<p class=\"Stk2\">\r\n   <span class=\"StkNr\" id=\"id7e594478-c300-4cb3-a1d7-ac72e2665c4e\">Stk. 2.</span> Data, der er lagret i disse systemer, skal umiddelbart kunne udleveres til Lægemiddelstyrelsen i læselig form.</p>\r\n<p class=\"ParagrafGruppeOverskrift\">\r\n   <span>Organisation og personale</span>\r\n</p>\r\n<p class=\"Paragraf\" id=\"idf90601a9-3bfc-42ff-8444-45acb81032ad\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Fremstillingsaktiviteter må kun udføres af farmaceuter eller andre akademikere med en naturvidenskabelig baggrund eller farmakonomer, som skal gennemgå en grundlæggende og fortsat træning i fremstillingsprocessen.</p>\r\n<p class=\"Paragraf\" id=\"id5c89bd70-ee85-4636-9a24-c97ecd2d8c45\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Den ansvarlige person skal have en naturvidenskabelig (akademisk) baggrund og relevant erfaring.</p>\r\n<p class=\"Paragraf\" id=\"id1f0074c6-9258-47aa-9aac-12506875940d\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Ansvarsområderne for ledelsen og den ansvarlige person skal være fastlagt i en organisationsplan.</p>\r\n<p class=\"ParagrafGruppeOverskrift\">\r\n   <span>Krav til lokaler og udstyr</span>\r\n</p>\r\n<p class=\"Paragraf\" id=\"idd85e72a0-6b89-4ec6-9ec2-f32b67cc7820\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Lokaler og udstyr skal være udformet, anvendt, og vedligeholdt således, at de er velegnede til fremstillingen af cannabisslutprodukter og således, at effektiv rengøring kan foretages. Apoteket skal dokumentere vedligehold og rengøring af lokaler og udstyr.</p>\r\n<p class=\"Stk2\">\r\n   <span class=\"StkNr\" id=\"ida88fbfb0-cdbc-4687-9842-af246ba0c912\">Stk. 2.</span> Lokaler og arbejdsstationer skal være indrettet på en sådan måde, at risikoen for fejl mindskes mest muligt.</p>\r\n<p class=\"Paragraf\" id=\"id86c69e3d-d47a-4a47-a093-edb7d1ff0a3f\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Udstyr og processer, der skal anvendes i forbindelse med fremstillingen af cannabisslutprodukter, og som har afgørende indflydelse på cannabisslutproduktets kvalitet, skal af apoteket underkastes en passende kvalificering og validering.</p>\r\n<p class=\"ParagrafGruppeOverskrift\">\r\n   <span>Krav til fremstillingen</span>\r\n</p>\r\n<p class=\"Paragraf\" id=\"id6a5eea0d-05a9-4dc7-b5ae-65ff8d5669a0\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Apoteket skal sikre, at fremstillingen af cannabisslutprodukter sker i overensstemmelse med lov om forsøgsordning med medicinsk cannabis § 18, stk. 1 og 2, og kravene i denne bekendtgørelse.</p>\r\n<p class=\"Paragraf\" id=\"id066aaa02-8bb5-415c-aaef-9eade369041d\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Den person, der fremstiller et cannabisslutprodukt, skal forud for fremstillingen sikre, at:</p>\r\n<p class=\"Liste1\">\r\n   <span class=\"Liste1Nr\" id=\"id4bd1321c-884c-407c-abe9-7c31ff7b0a13\">1)</span> det cannabismellemprodukt, som skal anvendes i den konkrete fremstilling, svarer til ordinationen og det, som apoteket har bestilt,</p>\r\n<p class=\"Liste1\">\r\n   <span class=\"Liste1Nr\" id=\"id9a7318b0-e635-4068-8c35-0efd767ca6b3\">2)</span> der er foretaget modtagekontrol af cannabismellemproduktet og opbevaringsbetingelser for cannabismellemproduktet har været overholdt under apotekets lagerhold, og</p>\r\n<p class=\"Liste1\">\r\n   <span class=\"Liste1Nr\" id=\"id6680a532-919e-4dc1-ba25-c8a6bed0fec0\">3)</span> cannabismellemproduktet er intakt og ubeskadiget.</p>\r\n<p class=\"Paragraf\" id=\"id1f1ea80a-c126-47d2-8ca6-7fccb7f943b1\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Mærkning af et cannabismellemprodukt som led i fremstillingen af et cannabisslutprodukt skal placeres hensigtsmæssigt og ikke dække for anden væsentlig information på pakningen.</p>\r\n<p class=\"Stk2\">\r\n   <span class=\"StkNr\" id=\"idfbd83569-50b8-42c9-9f71-a44b95e3a595\">Stk. 2.</span> Mærkning i form af tekst skal være affattet på dansk.</p>\r\n<p class=\"Paragraf\" id=\"idb8d72e3f-f7c0-4972-88ee-429e8f6070ba\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Den ansvarlige person skal sikre, at det inden udlevering af cannabisslutprodukter kontrolleres, at de er fremstillet i overensstemmelse med bekendtgørelsen og de i lov om forsøgsordning med medicinsk cannabis § 18, stk. 1 og 2, nævnte procedurer for fremstilling, samt at cannabisslutprodukterne er etiketteret i overensstemmelse med reglerne i lov om forsøgsordning med medicinsk cannabis.</p>\r\n<p class=\"Stk2\">\r\n   <span class=\"StkNr\" id=\"idd6c4b4f2-c541-4344-bed7-9e217e568cca\">Stk. 2.</span> Den ansvarlige person kan delegere udførelsen af kontrollen efter stk. 1 til en anden ansat på apoteket med en naturvidenskabelig (akademisk) baggrund og relevant erfaring.</p>\r\n<p class=\"Paragraf\" id=\"ide04c7cd0-5c44-4514-8587-60735c853233\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Apoteket skal sikre, at alle fremstillingsprocesser gennemføres i overensstemmelse med fastlagte instruktioner og procedurer. Der skal være egnede og tilstrækkelige ressourcer til rådighed til at kontrollere fremstillingsprocessen.</p>\r\n<p class=\"Stk2\">\r\n   <span class=\"StkNr\" id=\"idae258595-f4c2-43c4-886f-c177ee08ad0e\">Stk. 2.</span> Der skal træffes foranstaltninger for at undgå sammenblanding.</p>\r\n<p class=\"ParagrafGruppeOverskrift\">\r\n   <span>Krav til dokumentation for fremstilling</span>\r\n</p>\r\n<p class=\"Paragraf\" id=\"id681bc8d7-5b34-42de-8121-2ffac60bb976\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Ethvert apotek skal være i besiddelse af dokumentation for fremstillingen af det enkelte cannabisslutprodukt, som gør det muligt at følge fremstillingsforløbet.</p>\r\n<p class=\"Stk2\">\r\n   <span class=\"StkNr\" id=\"id6a24d66a-423a-42b6-ac92-6fe15b6f9586\">Stk. 2.</span> Alt dokumentationsmateriale vedrørende de fremstillede cannabisslutprodukter skal opbevares i mindst et år længere end den fastsatte udløbsdato for produktet eller mindst 5 år efter kontrollen af det færdigfremstillede cannabisslutprodukt, jf. § 16, afhængig af hvilken af disse tidsrum, der er det længste.</p>\r\n<p class=\"ParagrafGruppeOverskrift\">\r\n   <span>Selvinspektion</span>\r\n</p>\r\n<p class=\"Paragraf\" id=\"ide7209146-d931-441c-a24b-c692701d4894\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Ethvert apotek skal med jævne mellemrum foretage selvinspektion som led i kvalitetssikringssystemet for at kontrollere gennemførelsen og overholdelsen af principperne for god fremstillingspraksis samt for at foreslå de ændringer, der måtte være nødvendige.</p>\r\n<p class=\"Stk2\">\r\n   <span class=\"StkNr\" id=\"id45cd7e81-fc27-41f5-bf9d-6be54a9944da\">Stk. 2.</span> Der skal føres journaler over udførte selvinspektioner og korrigerende handlinger.</p>\r\n<p class=\"ParagrafGruppeOverskrift\">\r\n   <span>Dispensation</span>\r\n</p>\r\n<p class=\"Paragraf\" id=\"id4ec51509-ab07-4c3c-9517-44dee186e7ac\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> Lægemiddelstyrelsen kan dispensere fra en eller flere af bestemmelserne i denne bekendtgørelse, hvis ganske særlige forhold taler herfor.</p>\r\n<p class=\"ParagrafGruppeOverskrift\">\r\n   <span>Straf</span>\r\n</p>\r\n<p class=\"Paragraf\" id=\"id08dc1609-b11a-43f2-bad1-26046f10ab65\">\r\n   <span id=\"P21\">\r\n   </span>\r\n   <span class=\"ParagrafNr\" id=\"Par21\">§ 21.</span> Overtrædelse af bekendtgørelsens § 2, stk. 1, og §§ 4-19 straffes med bøde eller fængsel indtil 1 år og 6 måneder.</p>\r\n<p class=\"Stk2\">\r\n   <span class=\"StkNr\" id=\"id3ed11ccb-67e8-49d8-ae8e-6073586b09ad\">Stk. 2.</span> Strafansvaret efter stk. 1, påhviler apotekeren henholdsvis regionsrådet eller ejeren af det private sygehusapotek.</p>\r\n<p class=\"ParagrafGruppeOverskrift\">\r\n   <span>Ikrafttræden</span>\r\n</p>\r\n<p class=\"Paragraf\" id=\"ida1e7a65a-b19d-43de-83b2-67ce42295286\">\r\n   <span id=\"P22\">\r\n   </span>\r\n   <span class=\"ParagrafNr\" id=\"Par22\">§ 22.</span> Bekendtgørelsen træder i kraft den 1. januar 2018.</p><div class=\"Givet\" id=\"Givet\"><p class=\"Givet\" align=\"center\">Sundheds- og Ældreministeriet, den 26. december 2017</p><p class=\"Sign1\" align=\"center\">Ellen Trane Nørby</p><p class=\"Sign2\" align=\"right\">/ Mie Saabye</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/12/2017"
        },
        {
            "displayName": "Accession",
            "displayValue": "B20170173305"
        },
        {
            "displayName": "Entydig dokumentidentifikation",
            "displayValue": "CN000524"
        },
        {
            "displayName": "Dato for førstegangsindlæggelse",
            "displayValue": "29/12/2017"
        },
        {
            "displayName": "Dato for indlæggelse",
            "displayValue": "29/12/2017"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1733"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "26/12/2017"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Sundheds- og Ældremin., j.nr. 1706770"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}