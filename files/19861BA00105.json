{
    "id": 106218,
    "title": "1986 BSF 105   FORSLAG TIL FOLKETINGSBESLUTNING OM GRATIS SKOLEMÆLK ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 105",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 105 </P>  \r\n\r\n<P></P>  \r\n\r\n<P>Forslag til folketingsbeslutning om gratis skolemælk </P>  \r\n\r\n<P></P>  \r\n\r\n<P>Fremsat af Bjørn Westh (S) Svend Andersen (S) Arne Jensen (S) Preben Lange  \r\n\r\n (S) Lohmann (S) Helge Mortensen (S) Henning Nielsen (S) Stavad (S) </P>  \r\n\r\n<P></P>  \r\n\r\n<P>den 28. januar 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen inden den 1. april 1987 at fremsætte </P>  \r\n\r\n<P>lovforslag om gratis skolemælk efter følgende retningslinjer: </P>  \r\n\r\n<P>1. For elever fra børnehaveklasse til og med 10. klasse yder staten </P>  \r\n\r\n<P>en støtte svarende til forskellen mellem den faktiske mælkepris og </P>  \r\n\r\n<P>den gældende EF-støtte til skolemælk. </P>  \r\n\r\n<P>2. Af administrative og kontrolmæssige hensyn udbetales den statslige </P>  \r\n\r\n<P>støtte af EF-direktoratet sammen med EF-støtten til skolemælk. </P>  \r\n\r\n<P>3. Den statslige støtte indføres fra skoleåret 1987-88 og omfatter de </P>  \r\n\r\n<P>samme produkter og mængder, som er berettiget til EF-støtte til </P>  \r\n\r\n<P>skolemælk. </P>  \r\n\r\n<P>Af ernæringspolitiske grunde fastsættes dog en lavere statslig støtte </P>  \r\n\r\n<P>til produkter med et stort sukkerindhold, f.eks. cacaomælk, </P>  \r\n\r\n<P>således at der bliver tale om en vis elevbetaling for disse </P>  \r\n\r\n<P>produkter. </P>  \r\n\r\n<P>Folketinget pålægger desuden landbrugsministeren under de kommende </P>  \r\n\r\n<P>prisforhandlinger i EF at arbejde for: </P>  \r\n\r\n<P>1. En betydelig forhøjelse af EFs støtte til skolemælk. </P>  \r\n\r\n<P>2. At skummetmælk bliver berettiget til skolemælksstøtte. </P>  \r\n\r\n<P>3. At det hidtidige hovedprincip om at EF-støtten ydes til </P>  \r\n\r\n<P>fedtindholdet i produkterne, ændres således, at støtten fremover </P>  \r\n\r\n<P>fastsættes som et fast beløb pr. dagsportion uafhængig af de </P>  \r\n\r\n<P>forskellige produkters fedtindhold. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Mælk har stor ernæringsmæssig betydning for børn under opvækst. </P>  \r\n\r\n<P>Derfor er det yderst beklageligt, når der kan konstateres et </P>  \r\n\r\n<P>markant fald i mælkeforbruget, ikke mindst blandt skoleelever. </P>  \r\n\r\n<P>Hvis vi kunne få flere skolebørn til at drikke mælk, ville vi på een </P>  \r\n\r\n<P>gang opnå en bedre ernæringstilstand blandt skolebørn og samtidig </P>  \r\n\r\n<P>afhjælpe EFs mælkeoverskud. </P>  \r\n\r\n<P>Man får et godt indtryk af ændringen i børns og unges drikkevaner ved </P>  \r\n\r\n<P>at se på udviklingen i EF-støtteordningen til skolemælk. Efter </P>  \r\n\r\n<P>denne ordning yder EF støtte til 1/4 liter mælkeprodukter daglig </P>  \r\n\r\n<P>til børn i daginstitutioner og elever i folkeskoler, gymnasier, </P>  \r\n\r\n<P>HF, handelsskoler m.v. </P>  \r\n\r\n<P>Forbruget af EF-støttet skolemælk faldt med næsten 25 pct. fra 1984 </P>  \r\n\r\n<P>til 1985 (oplysningerne her og i det følgende er baseret på </P>  \r\n\r\n<P>informationer indhentet hos De Danske Mejeriers Fællesorganisation </P>  \r\n\r\n<P>i Århus). I 1986 ser der ud til at være sket et yderligere fald på </P>  \r\n\r\n<P>ca. 20 pct. Dette modsvares af et stigende forbrug af </P>  \r\n\r\n<P>sukkerholdige og ernæringsfattige drikke som sodavand, cola m.v. </P>  \r\n\r\n<P>Et groft skøn ud fra det samlede antal støtteberettigede elever </P>  \r\n\r\n<P>sammenholdt med den udbetalte støtte viser, at kun ca. 1/3 af </P>  \r\n\r\n<P>skoleeleverne daglig får skolemælk. </P>  \r\n\r\n<P>Langt de fleste kommuner giver et tilskud oven i EF-støtten til </P>  \r\n\r\n<P>mælkeforbruget i daginstitutioner. Der er desværre kun få </P>  \r\n\r\n<P>kommuner, som har gratis mælk til folkeskoleelever. På grund af </P>  \r\n\r\n<P>kommunernes meget stramme budgetrammer er udviklingen gået i </P>  \r\n\r\n<P>retning af, at stadig færre kommuner yder gratis skolemælk. </P>  \r\n\r\n<P>Denne udvikling er ikke mindst beklagelig i lyset af, at </P>  \r\n\r\n<P>skolemælkforbruget er markant større, når mælken er gratis. </P>  \r\n\r\n<P>Som tidligere nævnt kan det skønnes, at omkring 1/3 af eleverne i </P>  \r\n\r\n<P>folkeskolerne drikker mælk daglig. I Århus Kommune er skolemælken </P>  \r\n\r\n<P>gratis for eleverne fra 1. til 5. klasse, mens eleverne fra 6. til </P>  \r\n\r\n<P>10. klasse skal betale for mælken. Det viser sig her, at ca. 85 </P>  \r\n\r\n<P>pct. af eleverne i 1. til 5. klasse daglig drikker skolemælk, mens </P>  \r\n\r\n<P>det kun er tilfældet for ca. 25 pct. af eleverne i 6. til 10. </P>  \r\n\r\n<P>klasse. Tidligere, hvor mælken også var gratis for de ældre </P>  \r\n\r\n<P>elever, drak ca. 80 pct. af disse elever mælk. </P>  \r\n\r\n<P>At støtten foreslås finansieret af staten skyldes dels, at der er </P>  \r\n\r\n<P>tale om en generel ordning, og dels hensynet til kommunernes </P>  \r\n\r\n<P>forskellige økonomiske muligheder. </P>  \r\n\r\n<P>Ved at lade EF-direktoratet udbetale støtten, vil de administrative </P>  \r\n\r\n<P>omkostninger ved ordningen være meget begrænsede, da </P>  \r\n\r\n<P>EF-direktoratet i forvejen forestår administration og udbetaling </P>  \r\n\r\n<P>af EF-støtten. </P>  \r\n\r\n<P>Under forudsætning af, at 3/4 af skoleeleverne vil drikke den gratis </P>  \r\n\r\n<P>skolemælk, kan den årlige merudgift anslås til ca. 85 mill. kr., </P>  \r\n\r\n<P>når den gældende EF-støtte er modregnet. </P>  \r\n\r\n<P>Det er imidlertid så dyrt at oplagre mælkeprodukter i EF, at alene </P>  \r\n\r\n<P>merforbruget af skolemælk i Danmark vil spare EF for oplagrings- </P>  \r\n\r\n<P>og afsætningsomkostninger på skønsmæssigt 40 mill. kr. </P>  \r\n\r\n<P>På den baggrund bør landbrugsministeren i de kommende </P>  \r\n\r\n<P>prisforhandlinger arbejde for en betydelig forhøjelse af EFs </P>  \r\n\r\n<P>støtte til skolemælk. </P>  \r\n\r\n<P>Efter de gældende regler er hovedprincippet, at støtten ydes til </P>  \r\n\r\n<P>fedtindholdet i produkterne. Det betyder f.eks., at støtten til </P>  \r\n\r\n<P>elevbetalingen for sødmælk er lavere end for letmælk. Skummetmælk </P>  \r\n\r\n<P>er ikke støtteberettiget. </P>  \r\n\r\n<P>Af ernæringsmæssige grunde bør disse princippet ændres, så </P>  \r\n\r\n<P>skummetmælk bliver omfattet, og således at støtten til den daglige </P>  \r\n\r\n<P>mængde gøres uafhængig af fedtindholdet. </P>  \r\n\r\n<P>Dette forslag omhandler kun skolemælk, men Socialdemokratiet finder, </P>  \r\n\r\n<P>at gratis mælk også bør tilbydes andre børn og unge, ikke mindst i </P>  \r\n\r\n<P>daginstitutionerne, hvorfor Socialdemokratiet også agter at komme </P>  \r\n\r\n<P>med forslag for disse grupper. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00105"
        },
        {
            "displayName": "Entydig dokumentidentifikation",
            "displayValue": "CL005042"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "105"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}