{
    "id": 105807,
    "title": "1989 BSF 75   FORSLAG TIL FOLKETINGSBESLUTNING OM FRIVILLIGE TVANGSAUKTIONER M.V. ",
    "documentTypeId": "480",
    "isSagsforlobPeriodValid": false,
    "shortName": "1989/1 BSF 75",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 75 </P>  \r\n\r\n<P></P>  \r\n\r\n<P>Forslag til folketingsbeslutning om frivillige tvangsauktioner m.v. </P>  \r\n\r\n<P></P>  \r\n\r\n<P>Fremsat af Kirsten Jacobsen (FP) Behnke (FP) Glistrup (FP) Pia Kjærsgaard  \r\n\r\n (FP) </P>  \r\n\r\n<P></P>  \r\n\r\n<P>den 2. maj 1990 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen hurtigst muligt at fremsætte </P>  \r\n\r\n<P>lovforslag om ændring af tvangsauktionsreglerne efter følgende </P>  \r\n\r\n<P>retningslinjer: </P>  \r\n\r\n<P>1. Ejeren af en fast ejendom, som ønsker at afhænde ejendommen ved at  \r\n\r\n acceptere et modtaget skriftligt købstilbud, men som ikke kan gennemføre  \r\n\r\n handelen på grund af ejendommens behæftelsesforhold, skal kunne henvende sig  \r\n\r\n til fogedretten i den retskreds, hvor ejendommen er beliggende, med henblik  \r\n\r\n på, at retten med mindst 14 dages varsel indkalder de panthavere, der ikke  \r\n\r\n ved købstilbudets accept vil opnå fuld dækning, til et offentligt salgsmøde  \r\n\r\n sammen med ejeren og tilbudsgiveren. Salgsmødet skal bekendtgøres i mindst  \r\n\r\n eet dagblad. </P>  \r\n\r\n<P>2. Såfremt der på salgsmødet efter fogedrettens skøn foreligger et bedre  \r\n\r\n købstilbud end det oprindelige, træder dette i det oprindeliges sted. Dækker  \r\n\r\n det herefter foreliggende købstilbud ikke alle panthaveres krav, tilbydes  \r\n\r\n ejendommen panthaverne efter tur, idet den sidstprioriterede panthaver får  \r\n\r\n tilbudt ejendommen først og til en pris, der dækker de foranstående  \r\n\r\n panthavere og eventuelle restancer. Den enkelte panthavers panteret  \r\n\r\n bortfalder, såfremt den pågældende ikke accepterer tilbudet. Ejendommen kan  \r\n\r\n dog ikke overtages til en pris, der ligger under det foreliggende købstilbud.  \r\n\r\n</P>  \r\n\r\n<P>3. En pantekreditor, som ikke giver møde på salgsmødet, anses for at have  \r\n\r\n givet afkald på sin panteret for det beløb, som ikke dækkes ved den handel,  \r\n\r\n der indgås på salgsmødet. </P>  \r\n\r\n<P>4. De udækkede prioriteter kan først kræves aflyst, når skødet vedrørende  \r\n\r\n den på salgsmødet indgåede handel tinglyses. Er en sådan tinglysning ikke  \r\n\r\n sket inden 3 måneder fra salgsmødet, kan det ikke gøres gældende, at  \r\n\r\n panteretten er bortfaldet i henhold til punkt 2. </P>  \r\n\r\n<P>5. En panthaver, der mister sin panteret, beholder det personlige krav mod  \r\n\r\n debitor. Er den, der på salgsmødet køber ejendommen, ægtefælle, samboende  \r\n\r\n eller nærtbeslægtet til den oprindelige ejer, kan den personlige  \r\n\r\n gældsforpligtigelse dog gøres gældende over for såvel den oprindelige som den  \r\n\r\n nye ejer. </P>  \r\n\r\n<P>6. På tilsvarende måde som nævnt ovenfor under pkt. 1-5 skal en ejer af en  \r\n\r\n fast ejendom, som ikke har modtaget et skriftligt købstilbud, og som på grund  \r\n\r\n af ejendommens behæftelsesforhold ikke kan få den solgt, mod betaling af et  \r\n\r\n gebyr på 2.000 kr. kunne anmode fogedretten om afholdelse af en frivillig og  \r\n\r\n endelig tvangsauktion efter samme retningslinjer. </P>  \r\n\r\n<P>Bemærkninger til forslaget </P>  \r\n\r\n<P>Alle er enige om, at det stigende antal tvangsauktioner er en stor psykisk  \r\n\r\n belastning for de berørte familier. Alle er også enige i, at  \r\n\r\n ekspeditionstiden er alt for lang. Dette forslag vil betyde en lettelse af  \r\n\r\n begge dele. Dernæst vil forslaget gøre det muligt at undgå et stort antal  \r\n\r\n tvangsauktioner ved, at ejere gennem fogedretten kan få gennemført et  \r\n\r\n tvangssalg, hvis der foreligger et skriftligt købstilbud. Ejendommene vil  \r\n\r\n herved kunne afhændes til en bedre pris end ved en senere begæret  \r\n\r\n tvangsauktion. </P>  \r\n\r\n<P>Forslaget giver også mulighed for, at ejeren, hvis det ikke har været  \r\n\r\n muligt at opnå et købstilbud, selv skal kunne begære ejendommen afsat gennem  \r\n\r\n en frivillig auktion. </P>  \r\n\r\n<P>Forslaget går ud på, at både tvangssalget og den frivillige auktion skal  \r\n\r\n være endelige. Dette for at aflaste fogedretterne og for, at ejerne kan opnå  \r\n\r\n en hurtig løsning af deres problemer. </P>  \r\n\r\n<P>Da forslaget ikke stiller nogen pantekreditor dårligere end efter  \r\n\r\n tvangsauktionslovgivningen, vil en gennemførelse være til fordel både for  \r\n\r\n samfundet, panthaverne og ikke mindst ejerne. De eneste, der efter forslaget  \r\n\r\n bliver dårligere stillet, er advokater og ejendomsmæglere. Forslaget vil  \r\n\r\n nemlig bevirke, at omkostningerne ved inkasso og indtil flere auktioner samt  \r\n\r\n diverse forhandlinger med kreditorer undgås. Det skønnes, at det vil betyde  \r\n\r\n en besparelse for ejeren på mellem 40.000 kr. og 50.000 kr. Det personlige  \r\n\r\n gældsansvar, som fortsat skal kunne gøres gældende over for ejeren, vil også  \r\n\r\n blive langt mindre, idet der ikke oparbejdes så mange restancer som efter  \r\n\r\n gældende tvangsauktionslovgivning. </P>  \r\n\r\n<P>Forslaget skal ses som et supplement til de enkeltforslag, der er  \r\n\r\n nødvendige for at rette op på regeringens systematiske mishandling af danske  \r\n\r\n ejerboligejere gennem de sidste mange år. </P>  \r\n\r\n<P>Forslaget er en frivillig ret for den tvangsauktionstruede, ikke en pligt.  \r\n\r\n</P>  \r\n\r\n<P>Der henvises i øvrigt til et lignende forslag fremsat af  \r\n\r\n Fremskridtspartiet den 13. oktober 1976 (jf. Folketingstidende,  \r\n\r\n forhandlingerne sp. 400 og 1284, og Tillæg A, sp. 703). </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/05/1990"
        },
        {
            "displayName": "Accession",
            "displayValue": "19891BA00075"
        },
        {
            "displayName": "Entydig dokumentidentifikation",
            "displayValue": "CL003334"
        },
        {
            "displayName": "Dato for førstegangsindlæggelse",
            "displayValue": "02/05/1990"
        },
        {
            "displayName": "Dato for indlæggelse",
            "displayValue": "02/05/1990"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "75"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}