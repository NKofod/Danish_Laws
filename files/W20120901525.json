{
    "id": 140122,
    "title": "Pressenævnets kendelse i sag nr. 11-70-00184",
    "documentTypeId": "240",
    "isSagsforlobPeriodValid": true,
    "shortName": "KEN nr 9015 af 12/01/2012",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 11-70-00184</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">Klager – en person – klagede over billeder på jv.dk og billeder indsat til artiklen ”Dagens ret: Whisky og pigeundertøj” i JydskeVestkysten.</p>\r\n   <p class=\"TekstGenerel\">\r\n      <span class=\"Bold\">Pressenævnets begrundelse og afgørelse:</span>\r\n   </p>\r\n   <p class=\"TekstGenerel\">\r\n      <span class=\"Bold\">I medfør af medieansvarslovens § 49 kan Pressenævnet pålægge redaktøren for det indklagede medie at offentliggøre nævnets kendelse.</span> <span class=\"Bold\">Det ligger derimod uden for nævnets kompetence at pålægge sletning af billeder og artikler.</span></p>\r\n   <p class=\"TekstGenerel\">\r\n      <span class=\"Bold\">Det følger af de vejledende regler for god presseskik, at meddelelser, der kan krænke privatlivets fred, skal undgås, medmindre klar almen interesse kræver offentlig omtale.</span> <span class=\"Bold\">Det enkelte menneske har krav på beskyttelse af sin personlige anseelse.</span> <span class=\"Bold\">Det følger videre, at der bør vises særligt hensyn over for personer, som ikke kan ventes at være klar over virkningerne af deres handlinger, jf. punkt B.1 og B.5.</span></p>\r\n   <p class=\"TekstGenerel\">\r\n      <span class=\"Bold\">I artiklerne på netavisen jv.dk og i JydskeVestkysten beskrives et arrangement hos undertøjbutikken Change.</span> <span class=\"Bold\">Billedmaterialet hidrører fra dette arrangement, hvor avisen efter det oplyste var til stede og fotograferede med butikkens samtykke.</span> <span class=\"Bold\">Pressenævnet lægger til grund, at avisen ikke var bekendt med den af [Klager] omtalte aftale mellem hende og Change om, at der kun måtte offentliggøres et enkelt billede – et gruppebillede – fra arrangementet, og aftalen kan derfor ikke tillægges betydning ved vurderingen af, om avisen ved offentliggørelsen af billederne har tilsidesat god presseskik.</span> <span class=\"Bold\">Et eventuelt aftalebrud er derfor et anliggende mellem klager og Change.</span></p>\r\n   <p class=\"TekstGenerel\">\r\n      <span class=\"Bold\">Pressenævnet finder ikke grundlag for at kritisere avisen for at bringe en artikel med billedillustrationer fra det offentligt tilgængelige arrangement uden at indhente modellens samtykke.</span> <span class=\"Bold\">Det forhold, at [Klager] kun var 17 år gammel, kan ikke føre til et andet resultat, da der ikke var noget, der tydede på, at hun ikke kunne overskue konsekvenserne af sin deltagelse.</span> <span class=\"BoldItalic\">Nævnet udtaler derfor ikke kritik</span><span class=\"Bold\">.</span></p>\r\n</div>\r\n<p class=\"Tekst\" style=\"text-align: left;\">[Klager] har klaget til Pressenævnet over to billeder i JydskeVestkysten den 2. januar 2012 og en billedserie på jv.dk, idet hun mener, at god presseskik er tilsidesat.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">1 Sagsfremstilling</span>\r\n</p>\r\n<p class=\"Tekst\" style=\"text-align: left;\">JydskeVestkysten bragte den 2. december 2012 på jv.dk artiklen <span class=\"Italic\">”Se billederne:</span> <span class=\"Italic\">Butik i Haderslev serverede whisky og unge damer i undertøj”</span>, hvoraf følgende fremgik:</p>\r\n<p class=\"Tekst\" style=\"text-align: left;\">”GUF: Der var både noget godt for ganen og for øjnene for de cirka 25 mænd, der torsdag aften gæstede undertøjsbutikken Change i Haderslev.</p>\r\n<p class=\"Tekst\" style=\"text-align: left;\">Her havde indehaver [Person A] allieret sig med Jakob Jensen fra Vin og Vært om en aften, hvor mænd kunne komme ind og kigge på undertøj til konen - mens det sad på en model vel at mærke - og samtidig smage på fire forskellige whisky.Der var lidt for enhver smag - som det også ses af billederne.”</p>\r\n<p class=\"Tekst\" style=\"text-align: left;\">Til artiklen var indsat en billedserie med klager, [Klager], som model sammen med andre kvinder. Hun er på billederne vist i flere forskellige sæt undertøj. På to af billederne er hun vist bagfra i g-strengstrusse (en mørk og en hvid trusse). Et andet billede viser klager i undertøj og hofteholdere samt tre andre piger med front mod kameraet.</p>\r\n<p class=\"Tekst\" style=\"text-align: left;\">Samme dag bragte papirudgaven af JydskeVestkysten på side 8 i Haderslevsektionen artiklen <span class=\"Italic\">”Dagens ret:</span> <span class=\"Italic\">Whisky og pigeundertøj” </span>med underoverskriften <span class=\"Italic\">”GUF:</span> <span class=\"Italic\">Omkring 25 mænd benyttede chancen for at kigge på gaver til konen og bagefter skylle det ned med whisky.”</span> I artiklen blev undertøjsfremvisningen og whiskysmagningen i undertøjsbutikken beskrevet.</p>\r\n<p class=\"Tekst\" style=\"text-align: left;\">Til artiklen var blandt andet indsat to billeder af modeller i undertøj. [Klager] var på det ene billede fotograferet forfra i bh og trusser. På det andet billede var hun fotograferet bagfra i g-strengstrusse.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">2 Parternes synspunkter</span>\r\n</p>\r\n<p class=\"Tekst\" style=\"text-align: left;\">\r\n   <span class=\"Bold\">2.1 [Klager]s synspunkter</span>\r\n</p>\r\n<p class=\"Tekst\" style=\"text-align: left;\">[Klager], som er 17 år, har den 27. december 2011 telefonisk over for Pressenævnet oplyst, at klagen indgives med samtykke fra forældrene, [Person B] og [Person C].</p>\r\n<p class=\"Tekst\" style=\"text-align: left;\">[Klager] har selv accepteret et enkelt gruppebillede i Haderslev ugeavis, men ikke andet. Til arrangementet hos Change blev der taget nogle private billeder af klager. Billederne viser klager i undertøj. Hun er ikke interesseret i at have billederne fremvist offentligt tilgængeligt.</p>\r\n<p class=\"Tekst\" style=\"text-align: left;\">[Klager] indgik en mundtlig aftale med bestyreren af Change, [Person A]. Aftalen indebar, at klager skulle møde op og fremvise undertøj, og at der skulle tages et enkelt gruppebillede af alle fire modeller, som skulle offentliggøres i Haderslev Ugeavis.</p>\r\n<p class=\"Tekst\" style=\"text-align: left;\">Efterfølgende viste det sig, at JydskeVestkysten var til stede under fremvisningen hos Change, og at avisen tog flere billeder, som er blevet offentliggjort både i avisens papirudgave og på netavisen. Hun har ikke meddelt samtykke til offentliggørelsen, som er krænkende for hende.</p>\r\n<p class=\"Tekst\" style=\"text-align: left;\">Da klager blev opmærksom på offentliggørelsen anmodede hun JydskeVestkysten om at fjerne billederne fra netavisen, hvilket avisen imidlertid afslog.</p>\r\n<p class=\"Tekst\" style=\"text-align: left;\">\r\n   <span class=\"Bold\">2.2 JydskeVestkystens synspunkter</span>\r\n</p>\r\n<p class=\"Tekst\" style=\"text-align: left;\">JydskeVestkysten har bekræftet, at [Klager] har bedt JydskeVestkysten fjerne en række billeder på jv.dk.</p>\r\n<p class=\"Tekst\" style=\"text-align: left;\">Billederne er taget ved et offentligt arrangement, et modeshow i en undertøjsbutik, Change i Haderslev. Arrangementet er dækket i både tekst og billeder.</p>\r\n<p class=\"Tekst\" style=\"text-align: left;\">Der var tale om et offentligt arrangement med publikum. JydskeVestkysten var inviteret af arrangøren, indehaveren af den lokale Change-butik, til at dække arrangementet og rapporterede fra det med en række pæne, sobre billeder, som er hensynsfulde og taktfulde i både form, indhold og præsentation. Billederne er ikke skadelige for modellernes personlige anseelse eller krænkende for dem. Billederne viser ret beset blot modeller udføre ganske almindeligt modelarbejde, nemlig fremvisning af tøj for potentielle kunder.</p>\r\n<p class=\"Tekst\" style=\"text-align: left;\">JydskeVestkysten er ikke vidende om, at arrangøren skulle have lovet modellerne, at der kun skulle tages ét billede af den lokale ugeavis. JydskeVestkysten var inviteret og tog imod invitationen uden at give arrangøren nogen form for redigeringsret over hverken billeder eller tekst.</p>\r\n<p class=\"Tekst\" style=\"text-align: left;\">En model – også en model på 17 år - må kunne forventes på forhånd at gennemtænke konsekvenserne af sin optræden ved et offentligt undertøjs-show og tage konsekvenserne af den beslutning, det er at deltage, herunder at der tages og offentliggøres billeder.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">3 Pressenævnets begrundelse og afgørelse</span>:</p>\r\n<p class=\"Tekst\" style=\"text-align: left;\">I sagens behandling har følgende nævnsmedlemmer deltaget: Thomas Rørdam, Inger Bach, Lene Sarup og Marianne Druedahl.</p>\r\n<p class=\"Tekst\" style=\"text-align: left;\">I medfør af medieansvarslovens § 49 kan Pressenævnet pålægge redaktøren for det indklagede medie at offentliggøre nævnets kendelse. Det ligger derimod uden for nævnets kompetence at pålægge sletning af billeder og artikler.</p>\r\n<p class=\"Tekst\" style=\"text-align: left;\">Det følger af de vejledende regler for god presseskik, at meddelelser, der kan krænke privatlivets fred, skal undgås, medmindre klar almen interesse kræver offentlig omtale. Det enkelte menneske har krav på beskyttelse af sin personlige anseelse. Det følger videre, at der bør vises særligt hensyn over for personer, som ikke kan ventes at være klar over virkningerne af deres handlinger, jf. punkt B.1 og B.5.</p>\r\n<p class=\"Tekst\" style=\"text-align: left;\">I artiklerne på netavisen jv.dk og i JydskeVestkysten beskrives et arrangement hos undertøjbutikken Change. Billedmaterialet hidrører fra dette arrangement, hvor avisen efter det oplyste var til stede og fotograferede med butikkens samtykke. Pressenævnet lægger til grund, at avisen ikke var bekendt med den af [Klager] omtalte aftale mellem hende og Change om, at der kun måtte offentliggøres et enkelt billede – et gruppebillede – fra arrangementet, og aftalen kan derfor ikke tillægges betydning ved vurderingen af, om avisen ved offentliggørelsen af billederne har tilsidesat god presseskik. Et eventuelt aftalebrud er derfor et anliggende mellem klager og Change.</p>\r\n<p class=\"Tekst\" style=\"text-align: left;\">Pressenævnet finder ikke grundlag for at kritisere avisen for at bringe en artikel med billedillustrationer fra det offentligt tilgængelige arrangement uden at indhente modellens samtykke. Det forhold, at [Klager] kun var 17 år gammel, kan ikke føre til et andet resultat, da der ikke var noget, der tydede på, at hun ikke kunne overskue konsekvenserne af sin deltagelse. <span class=\"Italic\">Nævnet udtaler derfor ikke kritik</span>.</p>\r\n<p class=\"Tekst\" style=\"text-align: left;\">Afgjort den 12. januar 2012</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/01/2012"
        },
        {
            "displayName": "Accession",
            "displayValue": "W20120901525"
        },
        {
            "displayName": "Entydig dokumentidentifikation",
            "displayValue": "AA006359"
        },
        {
            "displayName": "Dato for indlæggelse",
            "displayValue": "13/01/2012"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9015"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "12/01/2012"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "11-70-00184"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}