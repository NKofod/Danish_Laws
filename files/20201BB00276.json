{
    "id": 221593,
    "title": "Forslag til folketingsbeslutning om at placere Hizbollah på EU’s terrorliste",
    "documentTypeId": "480",
    "isSagsforlobPeriodValid": true,
    "shortName": "2020/1 BSF 276",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 9. marts 2021 af Naser Khader (KF), Niels Flemming Hansen (KF), Egil Hulgaard (KF), Brigitte Klintskov Jerkel (KF), Marcus Knuth (KF), Søren Pape Poulsen (KF) og Merete Scheelsbeck (KF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at placere Hizbollah på EU’s terrorliste</p>\r\n<p class=\"Tekst1Sp\">Folketinget pålægger regeringen i indeværende folketingsår offentligt at stemple Hizbollah som én samlet terrororganisation og samtidig arbejde aktivt for, at EU placerer Hizbollah på sin terrorliste.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Hizbollah (»Guds parti«) opstod i 1983 fra asken af borgerkrigene i Libanon som et udtryk for den stigende styrke, Libanons shiamuslimske befolkningsgruppe efterhånden tiltog sig. Libanons shiamuslimer var opmuntret af deres trosfællers islamiske revolution i Iran i 1979, og lige siden har Iran stået for den militære finansiering, træning og udrustning af Hizbollah, som i dag er den altdominerende militære magt i Libanon. Læs mere om Hizbollah i artiklen »De er landets største narkobaroner og har flere våben end militæret. Nu er Guds eget parti i problemer« bragt på Berlingskes hjemmeside den 15. august 2020.</p>\r\n<p class=\"NormalInd\">\r\n</p>\r\n<p class=\"NormalInd\">I 1985 udgav Hizbollah sit første manifest, hvori de erklærede, at de vil udslette Israel, bekrige vestlige magter og sværge evig troskab til præstestyret i Iran.</p>\r\n<p class=\"NormalInd\">\r\n</p>\r\n<p class=\"NormalInd\">I 2017 blev det estimeret, at Hizbollah har op mod 10.000 aktive krigere og 20.000 i reserven. Dertil kommer et enormt arsenal af våben, kampvogne og droner, jf.  »De er landets største narkobaroner og har flere våben end militæret. Nu er Guds eget parti i problemer«, Berlingskes hjemmeside, den 15. august 2020. Gruppen er den ikkestatslige aktør i verden, der har flest krigere og tunge våben, og ifølge U. S. State Departments rapport »Country Reports on Terrorism 2019« støtter Iran Hizbollah med mere end 700 mio. dollar om året.</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">EU tilføjer den militære del til terrorlisten</span>\r\n</p>\r\n<p class=\"NormalInd\">I 2013, efter Hizbollah havde involveret sig i den syriske borgerkrig på Bashar al-Assads side, valgte EU at føje den libanesiske organisation til sin liste over terrororganisationer. Men EU besluttede kun at sætte én del af Hizbollah på terrorlisten, nemlig den militære del, de væbnede styrker.</p>\r\n<p class=\"NormalInd\">\r\n</p>\r\n<p class=\"NormalInd\">Opdeling af organisationen skete efter protester fra bl.a. Frankrig, der ikke ønskede at stemple hele Hizbollah som terrororganisation. Begrundelsen var, at en stempling af organisationen som helhed kunne rokke ved den skrøbelige politiske balance i Libanon, hvor Hizbollah stod – og står – som en dominerende magt.</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">Hizbollah er én samlet organisation</span>\r\n</p>\r\n<p class=\"NormalInd\">Ikke engang Hizbollah selv anerkender imidlertid, at organisationen kan opdeles i to. I 2000 sagde Hizbollahs vicegeneralsekretær Naim Qassem: »Hezbollah’s secretary-general is the head of the Shura Council and also the head of the Jihad Council, and this means, that we have one leadership, with one administration«, jf. artiklen »Debating the Hezbollah Problem«, Matthew Levitt, den 22. januar 2018, The Washington Institute for Near East Policy.</p>\r\n<p class=\"NormalInd\">\r\n</p>\r\n<p class=\"NormalInd\">Samme vicegeneralsekretær uddybede sit udsagn i 2012:</p>\r\n<p class=\"NormalInd\">\r\n</p>\r\n<p class=\"NormalInd\">»We don’t have a military wing and a political one; we don’t have Hezbollah on one hand and the resistance party on the other… Every element of Hezbollah, from commanders to members as well as our various capabilities, are in the service of resistance, and we have nothing but resistance as a priority.«, jf. artiklen »Debating the Hezbollah Problem«, Matthew Levitt, den 22. januar 2018, The Washington Institute for Near East Policy.</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">Danmark bør gøre som Holland</span>\r\n</p>\r\n<p class=\"NormalInd\">Allerede tilbage i 2004 konkluderede Hollands efterretningstjeneste, at 1) Hizbollahs militære gren har været direkte involveret i terrorhandlinger, 2) Hizbollahs militære del og politiske del er kontrolleret af ét koordinerende råd, og 3) da der tydeligvis er en forbindelse mellem delene af organisationen, har Holland ændret sin politik og skelner ikke længere mellem den militære og den politiske gren i Hizbollah, jf. rapport fra den hollandske efterretningstjeneste »General Intelligence and Security Service (AIVD) 2004 Annual Report«.</p>\r\n<p class=\"NormalInd\">\r\n</p>\r\n<p class=\"NormalInd\">Storbritannien, Holland, USA og de 22 medlemmer af Den Arabiske Liga samt de fleste golfstater skelner ikke længere mellem Hizbollahs forskellige grene. Det betyder imidlertid ikke, at visse af disse lande ikke parallelt kan føre en pragmatisk dialog med Hizbollahs politiske ledere, når det gavner dem selv.</p>\r\n<p class=\"NormalInd\">\r\n</p>\r\n<p class=\"NormalInd\">Flere lande har i dag placeret hele Hizbollah på deres terrorliste. Det gælder Israel, USA, Canada, Australien, New Zealand, Storbritannien, Tyskland, Holland, Tjekkiet, Serbien, Kosovo, Litauen, Estland, Argentina, Colombia, Honduras, Paraguay og Guatemala.</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">Resultatet af anerkendelse af opdelingen af Hizbollah</span>\r\n</p>\r\n<p class=\"NormalInd\">Der er i dag ingen tvivl om, at Hizbollah som parti fungerer som Irans forlængede arm og sørger for, at Hizbollahs militær leverer fodfolk til de krige, som Iran vælger at engagere sig i. Det står også klart, at en skelnen mellem Hizbollahs politisk-religiøse ledelse og Hizbollahs militære ledelse er både kunstig, konstrueret og forkert. Hizbollah er på en og samme tid politikere, teologer og hellige krigere.</p>\r\n<p class=\"NormalInd\">\r\n</p>\r\n<p class=\"NormalInd\">Opdelingen har resulteret i, at Hizbollah har kunne gemme sig bag tilsyneladende uskyldige og godgørende organisationer, der reelt fungerer som pengemaskiner for organisationen i Europa.</p>\r\n<p class=\"NormalInd\">\r\n</p>\r\n<p class=\"NormalInd\">At placere Hizbollah som helhed på en terrorliste vil gøre det muligt at ramme finansieringen af Hizbollahs militære indsatser og terroraktiviteter. Samtidig vil en beslaglæggelse af Hizbollahs pengemidler i Europa ikke udelukke kontakter og forhandlinger med organisationens ledelse.</p>\r\n<p class=\"NormalInd\">\r\n</p>\r\n<p class=\"NormalInd\">Det er forslagsstillernes opfattelse, at der ikke længere er nogen grund til, at Europa fastholder den diplomatiske illusion, at Hizbollah består af folkevalgte politikere, som ikke har ansvar for, kontrol over eller kontakt til Hizbollahs autonome militærenheder og terrorceller. Det er en maskepi, som ikke engang tjener Libanons demokratiske og liberale kræfter.</p>\r\n<p class=\"NormalInd\">\r\n</p>\r\n<p class=\"NormalInd\">Forslagsstillerne foreslår derfor, at Folketinget pålægger regeringen at stemple Hizbollah som én samlet terrororganisation og samtidig arbejde aktivt for, at EU placerer Hizbollah på sin terrorliste.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Naser Khader </span>(KF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at placere Hizbollah på EU’s terrorliste.</p>\r\n<p class=\"ForslagsNummer\">(Beslutningsforslag nr. B 276)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2020/1 BF 276",
            "stateLabel": "Forkastet",
            "references": [
                {
                    "shortName": "2020/1 BSF 276",
                    "title": "Forslag til folketingsbeslutning om at placere Hizbollah på EU’s terrorliste",
                    "presentationName": "Beslutningsforslag som fremsat",
                    "documentTypeId": 480,
                    "documentId": 221593,
                    "eliUri": "/eli/ft/20201BB00276",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/beslutningsforslag/b276/index.htm"
                },
                {
                    "shortName": "2020/1 BTB 276",
                    "title": "Betænkning over Forslag til folketingsbeslutning om at placere Hizbollah på EU’s terrorliste",
                    "presentationName": "Betænkning over beslutningsforslag",
                    "documentTypeId": 500,
                    "documentId": 223241,
                    "eliUri": "/eli/ft/20201DB01187",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "10/03/2021"
        },
        {
            "displayName": "Accession",
            "displayValue": "20201BB00276"
        },
        {
            "displayName": "Entydig dokumentidentifikation",
            "displayValue": "AX025991"
        },
        {
            "displayName": "Dato for førstegangsindlæggelse",
            "displayValue": "10/03/2021"
        },
        {
            "displayName": "Dato for indlæggelse",
            "displayValue": "10/03/2021"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "276"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}