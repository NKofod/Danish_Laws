{
    "id": 115300,
    "title": "Klage over manglende udtagelse af biopsi ved mammografisk undersøgelse og manglende fastsættelse af opfølgende kontrol",
    "documentTypeId": "240",
    "isSagsforlobPeriodValid": true,
    "shortName": "KEN nr 10365 af 20/01/2006",
    "documentHtml": "<div class=\"bjelke\">Den fulde tekst</div><p class=\"Titel2\">Klage over manglende udtagelse af biopsi ved mammografisk undersøgelse og manglende fastsættelse af opfølgende kontrol</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Den 15. april 2003 blev en 32-årig kvinde henvist til mammografi på en røntgenafdeling på grund af en mindre knude i højre bryst. Da egen læge var hjemvendt fra ferie, henvendte hun sig, da mammografien først var bestilt til den 4. juni 2003. Lægen påviste en dybtliggende og forskydelig knude i det højre bryst. Ved skrivelse af 29. april 2003 til den billeddiagnostiske afdeling understregede lægen, at der var mistanke om en kræftknude.</div>\r\n        </p>\r\n        <p class=\"Tekst2\">\r\n          <div>Den 6. maj 2003 foretog en overlæge på røntgenafdelingen den mammografiske undersøgelse. Ved en objektiv undersøgelse af brystet fandt overlægen en lille, blød og frit forskydelig fortætning på størrelse med en lillefingernegl i højre bryst. Røntgenundersøgelsen viste ingen fortætninger eller mikroforkalkninger som tegn på kræftsygdom, og ved ultralydsscanning var der normalt opbygget kirtelvæv.</div>\r\n        </p>\r\n        <p class=\"Tekst2\">\r\n          <div>Den 24. marts 2004 blev patienten undersøgt hos sin praktiserende læge, som fandt samme knude i højre bryst, men nu mindre dybtliggende og henviste til fornyet mammografi.</div>\r\n        </p>\r\n        <p class=\"Tekst2\">\r\n          <div>Den 13. maj 2004 blev denne undersøgelse udført. Ved klinisk undersøgelse var der en 5-7 mm stor, lidt kantet knude i brystet. På røntgenbilledet var der en fortætning på 1,5 cm i diameter, og der var mistanke om en mikroforkalkning heri. Ultralydsundersøgelsen viste en absolut kræftlignende svulst på godt 1 cm i diameter. Der blev foretaget nålebiopsi, som viste biopsiresultaterne kræft.</div>\r\n        </p>\r\n        <p class=\"Tekst2\">\r\n          <div>Der blev klaget over, at patienten ikke modtog en korrekt behandling den 6. maj 2003 i forbindelse med en undersøgelse af sit ene bryst, idet der ikke blev foranlediget biopsitagning eller planlagt aftale om fornyet mammografi eller opfølgende kontrol hos egen læge.</div>\r\n        </p>\r\n      </div>\r\n      <p class=\"Tekst\">Nævnet fandt grundlag for at kritisere overlægen, der undersøgte patienten den 6. maj 2003.</p>\r\n      <p class=\"Tekst\">Nævnet lagde til grund ud fra en gennemgang af mammografierne fra henholdsvis den 6. maj 2003 og 13. maj 2004, at der på sidstnævnte var en lille, men typisk ondartet knude i højre bryst. Sammenholdt hermed var der på optagelserne fra den 6. maj 2003 en let fortætning af kirtelvævet det pågældende sted, men intet der adskilte sig fra de lette bindevævsdannelser, der i øvrigt findes brystet og afgjort intet, der gav mistanke om egentlig knudedannelse.</p>\r\n      <p class=\"Tekst\">Det var herefter nævnets opfattelse, at det den 6. maj 2003 var fagligt korrekt at bedømme undersøgelsen som normal.</p>\r\n      <p class=\"Tekst\">Nævnet lagde imidlertid vægt på, at overlægen under alle omstændigheder også burde have foretaget en palpationsvejledt biopsi eller som minimum have foranlediget kontrol inden for en til to menstrautionscykli, da patientens egen læge havde stor mistanke om brystkræft og fremsendt fornyet henvisning for at fremskynde mammografiundersøgelsen, og der var diskrepans mellem egen læge og overlægens palpationsfund.</p>\r\n      <p class=\"Tekst\">Nævnet oplyste i den forbindelse, at det fremgår af vejledning af 25. oktober 1999, at Sundhedsstyrelsen anbefaler principperne for triple-diagnostik i form af udvendig brystundersøgelse, billeddiagnostik og vævsprøvetagning følges ved mistanke om brystkræft, herunder eksempelvis en følelig knude.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/03/2008"
        },
        {
            "displayName": "Accession",
            "displayValue": "W20061036525"
        },
        {
            "displayName": "Entydig dokumentidentifikation",
            "displayValue": "BK000102"
        },
        {
            "displayName": "Dato for indlæggelse",
            "displayValue": "06/03/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10365"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "20/01/2006"
        },
        {
            "displayName": "Administrerende myndighed",
            "displayValue": "Sundhedsvæsenets Patientklagenævn"
        },
        {
            "displayName": "Ressortministeriets journalnummer",
            "displayValue": "Ministeriet for Sundhed og Forebyggelse,<br />Patientklagenævnet, j.nr. 0553201"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}