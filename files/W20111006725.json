{
    "id": 153367,
    "title": "Ankestyrelsens principafgørelse 28-11 om arbejdsskade - ulykke - hændelse/påvirkning - bevisbyrde",
    "documentTypeId": "240",
    "isSagsforlobPeriodValid": true,
    "shortName": "KEN nr 10067 af 28/02/2011",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 28-11 om arbejdsskade - ulykke - hændelse/påvirkning - bevisbyrde</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En hændelse, hvor en ansat var faldet og havde fået smerter i ryg og hovedpine, kunne anerkendes som en ulykke i arbejdsskadesikringslovens forstand, selv om der ikke forelå en lægeerklæring i sagen.</p>\r\n   <p class=\"TekstGenerel\">Ankestyrelsen lagde vægt på, at den ansatte og arbejdsgiveren var enige om, at hændelsen var indtrådt.</p>\r\n   <p class=\"TekstGenerel\">Ankestyrelsen lagde desuden vægt på, at følger i form af forbigående smerter i ryg og hovedpine er almindeligt forekomne skader efter et fald på bagdelen, og at en nærmere lægelig vurdering af følgerne efter ulykken ikke havde selvstændig betydning for spørgsmålet om anerkendelse.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsskadesikring - lovbekendtgørelse nr. 848 af 7. september 2009 - § 6</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i principielt møde truffet afgørelse, om en hændelse kan anerkendes som en arbejdsskade, uden at der foreligger lægelige oplysninger om skaden.</p>\r\n<p>Vi har besluttet at behandle sagen principielt til belysning af, om der stilles krav om fremlæggelse af lægelige oplysninger, der kan dokumentere skaden, førend at sikrede har ført sit bevis for, at der er tale om en ulykke i arbejdsskadesikringslovens forstand.</p>\r\n<p>Resultatet er</p>\r\n<p>· Ulykken den 27. marts 2009, hvor du gled og faldt ned på din bagdel og fik smerter i ryggen og hovedpine, er en arbejdsskade</p>\r\n<p>Vi er således kommet til samme resultat som Arbejdsskadestyrelsen.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Vi anser det for tilstrækkeligt godtgjort, at du den 27. marts 2009, gled og faldt ned på din bagdel i forbindelse med, at du skulle trække paller med en løftevogn.</p>\r\n<p>Vi anser hændelsen for en ulykke i arbejdsskadesikringslovens forstand, idet den er egnet til at medføre de beskrevne smerter i ryg og hovedpine.</p>\r\n<p>Vi har lagt vægt på, at du og din arbejdsgiver er enige om, at du den 27. marts 2009 var udsat for den beskrevne hændelse.</p>\r\n<p>Ved en ulykke forstås efter arbejdsskadeloven en personskade, som er forårsaget af en hændelse eller en påvirkning, som sker pludseligt eller inden for 5 dage. Det er en betingelse for at anerkende skaden, at hændelsen eller påvirkningen er egnet til at forårsage skaden. Det er ikke tilstrækkeligt, at der er tidsmæssig sammenhæng mellem hændelsen og skaden.</p>\r\n<p>Vi vurderer, at den hændelse, du har været udsat for, kan anerkendes som en ulykke, uden at der foreligger en lægeerklæring. Vi har lagt vægt på, at følger i form af forbigående smerter i ryg og hovedpine er almindeligt forekomne skader efter et fald på bagdelen, og at en lægelig vurdering af følgerne af ulykken ikke vil have betydning for spørgsmålet om anerkendelse.</p>\r\n<p>Vi har noteret, at Arbejdsskadestyrelsen har bedt dig om at henvende dig til en læge for at få udstedt en lægeerklæring, men at du trods rykkere ikke har indsendt nogen lægeerklæring.</p>\r\n<p>Vi bemærker i øvrigt, at du ikke har ønsket at medvirke til sagens yderligere oplysning. Det får den virkning, at du må bære risikoen for, at der ikke er oplysninger, der kan danne grundlag for en vurdering af, om du kan få tilkendt godtgørelse eller erstatning.</p>\r\n<p>Vi bemærker, at forsikringsselskaber ikke behøver at indhente lægelige oplysninger, hvis det klart fremgår, at der ikke bliver tale om behandlingsudgifter eller anden erstatning. Det er vores opfattelse, at de samme principper må gælde, hvis sagen anmeldes direkte til Arbejdsskadestyrelsen.</p>\r\n<p>De oplysninger, vi har lagt vægt på, fremgår særligt af anmeldelsen fra dit forbund modtaget i Arbejdsskadestyrelsen den 15. marts 2010 samt anmeldelsen fra din arbejdsgiver modtaget i Arbejdsskadestyrelsen den 18. maj 2010.</p>\r\n<p>Vi har ikke taget stilling til, om der er tale om en varig eller forbigående skade.</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>Forsikringsselskabet har i klagen dateret den 2. juli 2010 anført, at det ikke er tilstrækkeligt bevist, at der er sket en ulykke i arbejdsskadesikringslovens forstand.</p>\r\n<p>Vi bemærker, at der er fornøden dokumentation for, at du har været udsat for en arbejdsskade, og henviser i øvrigt til ovenstående begrundelse.</p>\r\n<p>\r\n   <span class=\"Bold\">Oplysningerne i sagen</span>\r\n</p>\r\n<p>Vi har afgjort sagen på grundlag af</p>\r\n<p>· de oplysninger, som forelå, da Arbejdsskadestyrelsen traf afgørelse i sagen</p>\r\n<p>· Arbejdsskadestyrelsens afgørelse af 15. juni 2010. Ved denne afgørelse fik du anerkendt hændelsen den 27. marts 2009 som en arbejdsskade, afslag på ret til godtgørelse for varigt mén samt afslag på ret til erstatning for tab af erhvervsevne.</p>\r\n<p>· klagen til Ankestyrelsen</p>\r\n<p>· Arbejdsskadestyrelsens brev om genvurdering</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret efter Højesterets dom af 8. november 2013, hvor retten fastslog en nedre grænse for anerkendelse af personskade som arbejdsskade."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20111006725"
        },
        {
            "displayName": "Entydig dokumentidentifikation",
            "displayValue": "BS006169"
        },
        {
            "displayName": "Dato for indlæggelse",
            "displayValue": "10/10/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10067"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "28/02/2011"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1220378-10"
        },
        {
            "displayName": "Stikord",
            "displayValue": "28-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}