{
    "id": 168005,
    "title": "SU – Forsørgertillæg – Modtog ikke ekstra børnetilskud fra Udbetaling Danmark– Enlige-erklæring",
    "documentTypeId": "240",
    "isSagsforlobPeriodValid": true,
    "shortName": "KEN nr 10434 af 16/12/2014",
    "documentHtml": "<div class=\"bjelke\">Den fulde tekst</div><p class=\"Titel2\">SU – Forsørgertillæg – Modtog ikke ekstra børnetilskud fra Udbetaling Danmark– Enlige-erklæring</p>\r\n<div class=\"Resume\">\r\n   <p class=\"TekstGenerel\">Klager havde ikke fået sendt enlige-erklæringen til Udbetaling Danmark og var dermed ikke berettiget til det ekstra børnetilskud i 3. kvartal i 2013. Da det efter SU–loven er en betingelse for at få forsørgertillæg, at man har ret til og faktisk modtager det ekstra børnetilskud, kunne der ikke tildeles forsørgertillæg for juli – september 2013. Klagers subjektive forhold kunne ikke ændre på, at SU skulle tilbagebetales.</p>\r\n</div>\r\n<p>\r\n   <span class=\"Bold\">Din klage vedrørende tilbagebetaling af forsørgertillæg for støtteåret 2013</span>\r\n</p>\r\n<p>I brev af 30. august 2013 har du klaget over Styrelsen for Videregående Uddannelsers (herefter: styrelsen) afgørelse af 12. august 2013 om tilbagebetaling af forsørgertillæg for juli og august 2013 og om stop for udbetaling af forsørgertillæg i september 2013.</p>\r\n<p>\r\n   <span class=\"Bold\">Ankenævnets afgørelse</span>\r\n</p>\r\n<p>Nævnet tiltræder styrelsens afgørelse af 12. august 2013 om tilbagebetaling af forsørgertillæg for juli og august 2013 og om stop for udbetaling af forsørgertillæg i september 2013.</p>\r\n<p>\r\n   <span class=\"Bold\">Retsgrundlag</span>\r\n</p>\r\n<p>SU-loven (dagældende lovbekendtgørelse nr. 661 af 29. juni 2009, nu lovbekendtgørelse nr. 39 af 15. januar 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 7.</span> Uddannelsesstøtte gives som:</p>\r\n<p>1) Stipendium.</p>\r\n<p>\r\n   <span class=\"Italic\">(…)</span>\r\n</p>\r\n<p>\r\n   <span class=\"Italic\">Stk. 4.</span> Sammen med stipendium og studielån eller sammen med slutlån gives et stipendium som tillæg til uddannelsessøgende, der er</p>\r\n<p>1) enlige forsørgere eller</p>\r\n<p>(…)</p>\r\n<p>\r\n   <span class=\"Bold\">§ 10 b.</span> Det månedlige stipendium som tillæg efter § 7, stk. 4, nr. 1, til enlige forsørgere udgør 5.753 kr. (2013-niveau).</p>\r\n<p>(. . .)</p>\r\n<p>\r\n   <span class=\"Italic\">Stk. 5.</span> Tillæg efter stk. 1 til enlige forsørgere tildeles uddannelsessøgende, der har ret til og modtager ekstra børnetilskud efter lov om børnetilskud og forskudsvis udbetaling af børnebidrag.</p>\r\n<p>(. . .)</p>\r\n<p>\r\n   <span class=\"Bold\">§ 28.</span> Uddannelsesstøtten udbetales med foreløbige beløb i støtteåret. Uddannelsesstøtten tildeles med endelige beløb efter støtteårets afslutning.</p>\r\n<p>(. . .)</p>\r\n<p>\r\n   <span class=\"Bold\">§ 30.</span> Uddannelsesstøtten tildeles med endelige beløb på grundlag af oplysninger om den uddannelsessøgendes egenindkomst, forældrenes indkomstgrundlag, studieforhold, anden offentlig støtte, bopælsstatus m.v.</p>\r\n<p>\r\n   <span class=\"Italic\">Stk. 2.</span> Foreløbige beløb, der er udbetalt, men ikke kan tildeles endeligt, skal betales tilbage. Foreløbige beløb, der skal betales tilbage, fordi egenindkomsten overstiger årsfribeløbet eller uddannelsesfribeløbet, skal dog betales tilbage med halvdelen af beløbet, i det omfang det udgør op til forskellen mellem det laveste og det mellemste fribeløb, og fuldt ud med beløb derover.</p>\r\n<p>(. . .)</p>\r\n<p>\r\n   <span class=\"Bold\">Begrundelse</span>\r\n</p>\r\n<p>Ankenævnet har ved afgørelsen lagt vægt på, at Udbetaling Danmark overfor styrelsen har oplyst, at du ikke har været berettiget til ekstra børnetilskud i 3. kvartal 2013. Styrelsen har af Udbetaling Danmark, fået oplyst, at Ankestyrelsen den 14. februar 2014 har fastholdt Udbetaling Danmarks afgørelse af 6. august 2013. Ankestyrelsen har dermed fastholdt, at du ikke var berettiget til ekstra børnetilskud i 3. kvartal 2013.</p>\r\n<p>Ankenævnet finder på den baggrund, at du heller ikke har været berettiget til tillæg til enlige forsørgere i juli og august 2013, samt at du ikke tildeles samme tillæg for september 2013, da det efter SU-loven er en betingelse for tillægget til enlig forsørgere, at du havde ret til og modtog ekstra børnetilskud.</p>\r\n<p>Ankenævnet bemærker, at SU-lovens tilbagebetalingsregler er objektive. Dine subjektive forhold kan derfor ikke ændre på, at du skal tilbagebetale SU efter SU-loven. Dvs. at selvom du måtte have været i god tro, så skal du stadig tilbagebetale SU.</p>\r\n<p>Ankenævnet bemærker, at du har oplyst, at det er korrekt, at du ikke fik sendt enligerklæringen til Udbetaling Danmark rettidigt til at modtage ordinært og ekstra børnetilskud i 3. kvartal 2013. Ankenævnet finder, at det ikke kan føre til en ændret vurdering, at du oplyser, at det skete som en fejl på grund af travlhed på studiet, og at du faktisk har været enlig forsørger hele tiden.</p>\r\n<p>Ankenævnet tiltræder derfor afgørelsen om tilbagebetaling af forsørgertillæg for juli og august 2013 og stop for udbetaling af forsørgertillæg i september 2013.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Den 12. august 2013 har styrelsen truffet afgørelse om, at du skal tilbagebetale forsørgertillæg for juli og august 2013 samt at der stoppes for udbetaling af forsørgertillæg i september 2013, da du ikke var berettiget til forsørgertillæg for enlige i 3. kvartal 2013.</p>\r\n<p>Du har i brev modtaget 30. august 2013 klaget til Ankenævnet for Statens Uddannelsesstøtteordninger og blandt andet anført, at du glemte at sende den afkrydsede blanket til tiden. Du oplyser, at du har klaget til Udbetaling Danmark over deres afgørelse. Du skriver, at den manglende tildeling af børnetilskud ikke betyder, at du ikke længere er enlig forsørger. Du anfører, at du grundet travlhed glemte at indsende blanketten fordi du simpelthen havde for meget omkring dig, til at kunne holde styr på dine ting. Du har oplyst, at Udbetaling Danmark har godtaget, at du fortsat er enlig forsørger og fra og med oktober 2013, vil du igen få udbetalt børnetilskud, som du plejer. Du skriver, at du undskylder for ikke at have handlet til tiden. Du mener, at din familie og du vil lide en hel del under det, hvis Ankenævnet vælger at fastholde, at du skal betale Forsørgertillæg tilbage for den periode. Du beder Ankenævnet om at revurdere din sag. Dit brev af 30. august 2013 var vedlagt et brev af 2. juli 2013 fra Udbetaling Danmark, hvoraf blandt andet fremgår, at du er berettiget til ordinært og ekstra børnetilskud fra 4. kvartal 2013.</p>\r\n<p>Styrelsen har den 12. september 2014 været i telefonisk kontakt med Udbetaling Danmark, der oplyser, at Ankestyrelsen den 14. februar 2014 har fastholdt Udbetaling Danmarks afgørelse af 6. august 2013. Ankestyrelsen har dermed fastholdt, at du ikke var berettiget til ekstra børnetilskud i 3. kvartal 2013.</p>\r\n<p>Styrelsen har i brev af 15. september 2014 videresendt sagen sammen med en udtalelse til ankenævnet og henvist til, at de fastholder krav af 12. august 2013, samt at du ikke kan tildeles tillæg til enlige forsørgere for september 2013. Styrelsen har henvist til, at man skal være berettiget til og have modtaget ekstra børnetilskud for at modtage forsørgertillæg til enlige forsørgere. Styrelsen oplyser, at du glemte at indsende en blanket til Udbetaling Danmark, der bekræftede, at du var enlig forsørger, og at dette betød, at du mistede retten til ekstra børnetilskud for juli kvartal 2013. Styrelsen har henvist til, at Udbetaling Danmark med brev af 6. august 2013 fastholdt, at du ikke er berettiget til ekstra børnetilskud for juli kvartal 2013, og at de videresendte din sag som en klage til behandling i Ankestyrelsen.</p>\r\n<p>Ankenævnet har ved brev af 30. september 2014 fremsendt sagens akter til dig, således at du havde lejlighed til at fremkomme med bemærkninger hertil. Ankenævnet har ikke modtaget bemærkninger fra dig i den anledning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/02/2015"
        },
        {
            "displayName": "Accession",
            "displayValue": "W20141043425"
        },
        {
            "displayName": "Entydig dokumentidentifikation",
            "displayValue": "CE000231"
        },
        {
            "displayName": "Dato for indlæggelse",
            "displayValue": "04/02/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10434"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "16/12/2014"
        },
        {
            "displayName": "Administrerende myndighed",
            "displayValue": "Ankenævnet for Statens Uddannelsesstøtteordninger"
        },
        {
            "displayName": "Ressortministeriets journalnummer",
            "displayValue": "14/017419"
        },
        {
            "displayName": "Stikord",
            "displayValue": "SU"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}