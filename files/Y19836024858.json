{
    "id": 38449,
    "title": "Uberettiget rykker. Postordresalg. (* 1) ",
    "documentTypeId": "250",
    "isSagsforlobPeriodValid": false,
    "shortName": "UDT nr 60248 af 01/03/1983",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et postordrefirma fremsendte rykkerskrivelser til forbrugere, der ikke  \r\n\r\n havde indløst bestilte forsendelser, uagtet forbrugere i henhold til lov om  \r\n\r\n visse forbrugeraftaler § 11 kan udnytte sin fortrydelsesret ved postordrekøb  \r\n\r\n ved at undlade at indløse forsendelsen. </I> </P>  \r\n\r\n<P> <I>Forbrugerombudsmanden udtalte, at firmaets rykkerskrivelser var  \r\n\r\n vildledende, urigtige og urimeligt mangelfulde og i strid med  \r\n\r\n markedsføringslovens § 2, stk. 1. Fremsendelsen af dem under de foreliggende  \r\n\r\n omstændigheder måtte desuden anses som utilbørlig og i strid med § 2, stk. 3.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Uberettiget rykker. Postordresalg. (* 1) </H1>  \r\n\r\n<P></P>  \r\n\r\n<BR>  \r\n\r\n<P> <B>Uberettiget udsendelse og vildledende udformning af  \r\n\r\n rykkerskrivelser.</B>  </P>  \r\n\r\n<P>Et firma, der sælger frimærker pr. postordre, fremsendte til forbrugere,  \r\n\r\n som ikke indløste bestilte forsendelser, en rykkerskrivelse med følgende  \r\n\r\n indhold: </P>  \r\n\r\n<P>&#187;Vedrørende Deres ordre, som i henhold til vore betalingsbetingelser  \r\n\r\n blev fremsendt til Dem pr. postopkrævning. </P>  \r\n\r\n<P>Desværre har vi modtaget denne forsendelse retur uindløst. Vi formoder,  \r\n\r\n dette skyldes en fejl fra Deres side, og da Deres bestilling anses som  \r\n\r\n bindende, henstiller vi venligst til Dem om inden 7 dage fra ovennævnte dato  \r\n\r\n at indsende betalingen på vedlagte giroblanket, eller check, hvorefter  \r\n\r\n forsendelsen bliver tilsendt Dem omgående. </P>  \r\n\r\n<P>Beløbet for Deres ordre andrager følgende: </P>  \r\n\r\n<PRE>  \r\n\r\n P.O. forendelse                           kr. .....  \r\n\r\n Porto for ny forsendelse af Deres ordre   kr. .....  \r\n\r\n Porto + eksp.gebyr for dette brev         kr. 10,00  \r\n\r\n I alt at betale                           kr. .....  \r\n\r\n</PRE>  \r\n\r\n<P>Dette beløb imødeser vi venligst indbetalt inden 7 dage.&#171;&#187; </P>  \r\n\r\n<P>FO modtog en klage fra en forbruger, der havde modtaget denne  \r\n\r\n rykkerskrivelse. </P>  \r\n\r\n<P>Kapitel 4 i lov om visse forbrugeraftaler indeholder regler om køberens  \r\n\r\n fortrydelsesret ved postordresalg. I henhold til lovens § 11 kunne køberen i  \r\n\r\n denne sag have brugt sin fortrydelsesret ved at undlade at modtage efter  \r\n\r\n indløse sælgerens forsendelse. </P>  \r\n\r\n<P>På den baggrund udtalte FO, at ovennævnte rykkerskrivelses angivelser om,  \r\n\r\n at køberens bestilling ansås som bindende m.v., var urigtige, vildledende og  \r\n\r\n urimeligt mangelfulde og i strid med markedsføringslovens § 2, stk. 1.  \r\n\r\n Fremsendelse af rykkerformularen under de foreliggende omstændigheder måtte  \r\n\r\n endvidere anses som en vildledende fremgangsmåde, som var utilbørlig og i  \r\n\r\n strid med markedsføringslovens § 2, stk. 3. </P>  \r\n\r\n<P>På FO's anmodning bekræftede firmaet, at den pågældende rykkerskrivelse  \r\n\r\n ikke fremover ville blive benyttet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i Forbrugerombudsmandens Årsberetning 1983, side 26.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19836024858"
        },
        {
            "displayName": "Entydig dokumentidentifikation",
            "displayValue": "CA006384"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "60248"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "01/03/1983"
        },
        {
            "displayName": "Administrerende myndighed",
            "displayValue": "Forbrugerombudsmanden"
        },
        {
            "displayName": "Ressortministeriets journalnummer",
            "displayValue": "82-111-11"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}