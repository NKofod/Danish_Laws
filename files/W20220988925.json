{
    "id": 232455,
    "title": "Ligebehandlingsnævnets afgørelse om handicap - kompetence - ej medhold.",
    "documentTypeId": "240",
    "isSagsforlobPeriodValid": true,
    "shortName": "KEN nr 9889 af 13/07/2022",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om handicap - kompetence - ej medhold.</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.nr.</span> <span class=\"Bold\">22-25089 + 22-25091</span></p>\r\n   <p class=\"TekstGenerel\">Den 15. september 2021 traf Ligebehandlingsnævnet afgørelse i sagerne med nr.: 20-13509 og 20-22239, hvori klagerne fik medhold og blev tilkendt en godtgørelse.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det fremgår af Lov om Ligebehandlingsnævnets § 12, stk. 2, at såfremt nævnets afgørelse ikke bliver efterlevet skal nævnet – efter anmodning fra klager – indbringe sagen for domstolene.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">De to klagere oplyste, at nævnets afgørelse af 15. september 2021 ikke blev efterlevet.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet vurderede, at sagerne ikke skulle indbringes for domstolene, idet den indklagede virksomhed oplyste, at virksomheden ville efterkomme nævnets afgørelse for så vidt, som det var muligt, dog ville der maksimalt blive udbetalt 5 procent i dividende, da virksomheden var under rekonstruktion. Der var ikke udsigt til, at klagerne, hvis sagerne blev indbragt for domstolene, ville kunne få udbetalt en højere godtgørelse.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Sagerne blev herefter ikke indbragt for domstolene.</p>\r\n</div>\r\n<p>Sagen angår en anmodning om indbringelse af nævnets tidligere afgørelse for domstolene.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Ligebehandlingsnævnet indbringer ikke klagernes sag for domstolene.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Den 15. september 2021 traf Ligebehandlingsnævnet afgørelse i sag nr.: 20-13509 og 20-22239 mellem klager 1, klager 2 og indklagede. Ligebehandlingsnævnets afgørelse var sålydende:</p>\r\n<p>\r\n</p>\r\n<p>”…</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Ligebehandlingsnævnet behandler klager over forskelsbehandling på grund af handicap uden for arbejdsmarkedet efter lov om forbud mod forskelsbehandling på grund af handicap (handicapdiskriminationsloven).</p>\r\n<p>\r\n</p>\r\n<p>Det fremgår af handicapdiskriminationsloven, at ingen må udsætte en anden person for direkte eller indirekte forskelsbehandling på grund af dennes handicap.</p>\r\n<p>\r\n</p>\r\n<p>Det fremgår også af handicapdiskriminationsloven, at forbuddet mod forskelsbehandling på grund af handicap også omfatter forskelsbehandling af en person på grund af dennes forhold til en person med handicap, såfremt forskelsbehandlingen sker på grund af den anden persons handicap.</p>\r\n<p>\r\n</p>\r\n<p>Forbuddet mod forskelsbehandling gælder for al offentlig og privat virksomhed på alle områder i samfundet. Forbuddet gælder dog ikke for udøvelse af aktiviteter af rent privat karakter.</p>\r\n<p>\r\n</p>\r\n<p>Handicapdiskriminationsloven indebærer ikke en pligt til rimelig tilpasning eller tilgængelighed.</p>\r\n<p>\r\n</p>\r\n<p>Der foreligger direkte forskelsbehandling, når en person på grund af dennes handicap behandles ringere, end en anden person bliver, er blevet eller ville blive behandlet i en tilsvarende situation.</p>\r\n<p>\r\n</p>\r\n<p>Der foreligger indirekte forskelsbehandling, hvis en tilsyneladende neutral bestemmelse, betingelse eller praksis vil stille personer med handicap ringere end andre personer.</p>\r\n<p>\r\n</p>\r\n<p>Det følger af handicapdiskriminationslovens forarbejder, at vurderingen af lovens anvendelsesområde skal tage udgangspunkt i begrebet handicap i forskelsbehandlingsloven (lov om forbud mod forskelsbehandling på arbejdsmarkedet mv.).</p>\r\n<p>\r\n</p>\r\n<p>Begrebet ”handicap” i forskelsbehandlingsloven og det bagvedliggende EU-direktiv fortolkes i overensstemmelse med EU-Domstolens og Højesterets praksis.</p>\r\n<p>\r\n</p>\r\n<p>I sager om forskelsbehandling på grund af handicap uden for arbejdsmarkedet må nævnet på den baggrund foretage en vurdering af, om en skade eller sygdom konkret har medført sådanne langvarige funktionsbegrænsninger, at den berørte person er forhindret i at fungere på lige vilkår med andre personer i en tilsvarende livssituation. Ved denne vurdering vil indholdet af fremlagte lægejournaler, kommunale akter, skoleudtalelser mv. indgå.</p>\r\n<p>\r\n</p>\r\n<p>Det fremgår af lægeerklæring af 15. maj 2020, at klager 1 (kvinde) er kronisk smertepatient, og at hun har nedsat mobilitet som følge af lidelsen.</p>\r\n<p>\r\n</p>\r\n<p>Nævnet vurderer herefter, at det er godtgjort, at klager 1 (kvinde) har et handicap omfattet af handicapdiskriminationsloven.</p>\r\n<p>\r\n</p>\r\n<p>Hvis en person, der anser sig for krænket, påviser faktiske omstændigheder, som giver anledning til at formode, at der er udøvet forskelsbehandling, påhviler det modparten at bevise, at der ikke er sket ulovlig forskelsbehandling.</p>\r\n<p>\r\n</p>\r\n<p>Klagerne har redegjort for deres opfattelse af hændelsesforløbet. Indklagede har ikke besvaret nævnets henvendelser. Nævnet lægger herefter til grund, at hændelsesforløbet i al væsentlighed har været som oplyst af klagerne.</p>\r\n<p>\r\n</p>\r\n<p>Medarbejderens afslag på bistand i form af blandt andet at rekvirere den af klagerne forudbestilte kørestol, blev ifølge klagerne givet i strid med det indklagede flyselskabs egen praksis. Den manglende bistand førte til, at klager 1 (kvinde) ikke nåede tilbage til check-in i tide, og at hun og klager 2 (ledsager) blev afvist af den pågældende medarbejder.</p>\r\n<p>\r\n</p>\r\n<p>Nævnet vurderer på den baggrund, at der er påvist faktiske omstændigheder, som giver anledning til at formode, at klagerne ved den manglende bistand blev udsat for direkte forskelsbehandling i strid med handicapdiskriminationsloven.</p>\r\n<p>\r\n</p>\r\n<p>Det påhviler herefter indklagede at bevise, at der ikke var tale om ulovlig forskelsbehandling.</p>\r\n<p>\r\n</p>\r\n<p>Indklagede, der ikke har besvaret nævnets henvendelser, har ikke løftet denne bevisbyrde.</p>\r\n<p>\r\n</p>\r\n<p>Klagerne får derfor medhold i klagen.</p>\r\n<p>\r\n</p>\r\n<p>\r\n   <span class=\"Bold\">Godtgørelse</span>\r\n</p>\r\n<p>\r\n</p>\r\n<p>Klager 1 (kvinde) tilkendes en godtgørelse, der skønsmæssigt passende kan fastsættes til 5.000 kr.</p>\r\n<p>\r\n</p>\r\n<p>Klager 2 (ledsager) tilkendes en godtgørelse, der skønsmæssigt passende kan fastsættes til 5.000 kr.</p>\r\n<p>\r\n</p>\r\n<p>Ligebehandlingsnævnet har ved fastsættelse af godtgørelsens størrelse taget udgangspunkt i praksis samt et skøn over sagens faktiske omstændigheder, herunder karakteren og alvoren af den skete hændelse.</p>\r\n<p>\r\n</p>\r\n<p>Indklagede skal herefter betale 5.000 kr. til klager 1 (kvinde) og 5.000 kr. til klager 2 (ledsager) med procesrente fra den 5. marts 2020, hvor sagen blev modtaget i Ligebehandlingsnævnet. Beløbene skal betales inden 14 dage.</p>\r\n<p>\r\n</p>\r\n<p>…”</p>\r\n<p>\r\n</p>\r\n<p>Den indklagede virksomhed oplyste den 1. december 2021, at de var under rekonstruktion, og at de ville efterkomme nævnets afgørelse for så vidt som det kunne lade sig gøre under rekonstruktionsbehandlingen. Indklagede har tillige oplyst, at dividenden vil udgøre højst 5 procent af kravet.</p>\r\n<p>\r\n</p>\r\n<p>Klager 1 og Klager 2 har oplyst, at de ikke har modtaget den tilkendte godtgørelse.</p>\r\n<p>\r\n</p>\r\n<p>Klager 1 og Klager 2 har ved e-mail af 2. juni 2022 anmodet Ligebehandlingsnævnet om at indbringe sagen for domstolene som mandatar for klagerne.</p>\r\n<p>\r\n</p>\r\n<p>Under henvisning til sagens karakter har Ligebehandlingsnævnet ikke foretaget høring af indklagede.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager 1</span> har på vegne af begge klagere anført, at Ligebehandlingsnævnets afgørelse er afsagt efter ophævelsen af indklagedes rekonstruktion og derfor skal effektueres.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Det fremgår af Lov om Ligebehandlingsnævnets § 12, stk. 2, at såfremt nævnets afgørelse ikke bliver efterlevet skal nævnet – efter anmodning fra klager – indbringe sagen for domstolene.</p>\r\n<p>\r\n</p>\r\n<p>Klager 1 og Klager 2 har oplyst, at nævnets afgørelse af 15. september 2021 ikke er blevet efterlevet.</p>\r\n<p>\r\n</p>\r\n<p>Nævnet vurderer, at sagen ikke skal indbringes for domstolene efter § 12, stk. 2, idet den indklagede virksomhed under rekonstruktionsbehandling har oplyst, at virksomheden vil efterkomme nævnets afgørelse for så vidt, som det er muligt, dog vil der maksimalt blive udbetalt 5 procent i dividende. Der er ikke udsigt til, at klagerne, hvis sagerne indbringes for domstolene, vil kunne få udbetalt en højere godtgørelse.</p>\r\n<p>\r\n</p>\r\n<p>Nævnet bemærker, at det ikke ændrer ved denne vurdering, hvornår rekonstruktionsbehandlingen er afsluttet.</p>\r\n<p>\r\n</p>\r\n<p>Nævnet indbringer herefter ikke klagernes sag for domstolene.</p>\r\n<p>\r\n</p>\r\n<p>\r\n   <span class=\"Bold\">Retsregler</span>\r\n</p>\r\n<p>\r\n</p>\r\n<p>Afgørelsen er truffet efter følgende bestemmelser:</p>\r\n<p>\r\n</p>\r\n<p>Lov om Ligebehandlingsnævnet</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 12, stk. 2, om klagebehandling</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/08/2022"
        },
        {
            "displayName": "Accession",
            "displayValue": "W20220988925"
        },
        {
            "displayName": "Entydig dokumentidentifikation",
            "displayValue": "DH000843"
        },
        {
            "displayName": "Dato for indlæggelse",
            "displayValue": "06/08/2022"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9889"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "13/07/2022"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "22-25089"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}