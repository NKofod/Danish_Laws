{
    "id": 60855,
    "title": "Bekendtgørelse af konvention af 15. april 1958 om anerkendelse og fuldbyrdelse af afgørelser vedrørende underholdspligt over for børn. (* 1) ",
    "documentTypeId": "220",
    "isSagsforlobPeriodValid": false,
    "shortName": "BKI nr 26 af 01/04/1966",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af konvention af 15. april 1958  \r\n\r\n om anerkendelse og fuldbyrdelse af afgørelser vedrørende underholdspligt over  \r\n\r\n for børn. (* 1) </H1>  \r\n\r\n<P></P>  \r\n\r\n<BR>  \r\n\r\n<P> <B>Bekendtgørelse af konvention af 15. april 1958 om anerkendelse og  \r\n\r\n fuldbyrdelse af afgørelser vedrørende underholdspligt over for børn.</B>  Ved  \r\n\r\n kgl. resolution af 8. september 1965 har Danmark ratificeret den på den 8.  \r\n\r\n internationale privatretlige konference i Haag vedtagne konvention af 15.  \r\n\r\n april 1958 om anerkendelse og fuldbyrdelse af afgørelser vedrørende  \r\n\r\n underholdspligt over for børn. </P>  \r\n\r\n<P>Konventionen har følgende ordlyd: </P>  \r\n\r\n<P> <B>KONVENTION om anerkendelse og fuldbyrdelse af afgørelser vedrørende  \r\n\r\n</B></P>  \r\n\r\n<P>underholdspligt for børn. </P>  \r\n\r\n<P>De stater, som har undertegnet denne konvention, ønsker at tilvejebringe  \r\n\r\n fælles bestemmelser om anerkendelse og fuldbyrdelse af afgørelser vedrørende  \r\n\r\n underholdspligt over for børn </P>  \r\n\r\n<P>og har besluttet i dette øjemed at indgå en konvention, med hensyn til  \r\n\r\n hvilken der er opnået enighed om følgende bestemmelser: </P>  \r\n\r\n<P>Artikel 1. </P>  \r\n\r\n<P>Denne konvention har til formål at sikre, at de kontraherende stater  \r\n\r\n gensidigt anerkender og fuldbyrder afgørelser i sager af international eller  \r\n\r\n national karakter angående krav på underholdsbidrag til børn, som er ugifte  \r\n\r\n og under 21 år, uanset om barnet er født i eller uden for ægteskab eller er  \r\n\r\n adopteret. </P>  \r\n\r\n<P>Såfremt afgørelsen indeholder bestemmelser om andet end underholdspligten,  \r\n\r\n skal konventionens rækkevidde være begrænset til det sidstnævnte spørgsmål.  \r\n\r\n</P>  \r\n\r\n<P>Konventionen finder ikke anvendelse på afgørelser om underholdspligt over  \r\n\r\n for slægtninge i sidelinjen. </P>  \r\n\r\n<P>Artikel 2. </P>  \r\n\r\n<P>Afgørelser angående underholdspligt, som er truffet i en af de  \r\n\r\n kontraherende stater, skal uden prøvelse af det materielle indhold anerkendes  \r\n\r\n og erklæres eksegible i de andre kontraherende stater, såfremt </P>  \r\n\r\n<P CLASS=PUNKT> <B>1.</B> den myndighed, som har truffet afgørelsen, har  \r\n\r\n været kompetent ifølge denne konvention; </P>  \r\n\r\n<P CLASS=PUNKT> <B>2.</B> indklagede har været lovligt indkaldt eller  \r\n\r\n repræsenteret ifølge loven i den stat, hvis myndighed har truffet afgørelsen;  \r\n\r\n</P>  \r\n\r\n<P>er afgørelsen truffet, uden at indklagede har været til stede, skal  \r\n\r\n anerkendelse og fuldbyrdelse dog kunne nægtes, såfremt den fuldbyrdende  \r\n\r\n myndighed i betragtning af sagens omstændigheder skønner, at det ikke kan  \r\n\r\n lægges ham til last, at han ikke har fået kundskab om sagen eller ikke har  \r\n\r\n kunnet fremsætte indsigelser; </P>  \r\n\r\n<P CLASS=PUNKT> <B>3.</B> afgørelsen har opnået retskraft i den stat, hvor  \r\n\r\n den er truffet; dog skal foreløbige afgørelser og foranstaltninger, selv om  \r\n\r\n de kan påklages, erklæres eksegible af den fuldbyrdende myndighed, såfremt  \r\n\r\n tilsvarende afgørelser kan træffes og fuldbyrdes i den stat, hvorunder den  \r\n\r\n fuldbyrdende myndighed hører; </P>  \r\n\r\n<P CLASS=PUNKT> <B>4.</B> afgørelsen ikke strider mod en afgørelse, der  \r\n\r\n mellem samme parter og angående samme sag er truffet i den stat, hvor den  \r\n\r\n påberåbes; </P>  \r\n\r\n<P>anerkendelse og fuldbyrdelse kan nægtes, såfremt der, før afgørelsen blev  \r\n\r\n truffet, var indledt sag mellem samme parter angående samme spørgsmål i den  \r\n\r\n stat, hvor afgørelsen påberåbes; </P>  \r\n\r\n<P CLASS=PUNKT> <B>5.</B> afgørelsen ikke er åbenbart uforenelig med  \r\n\r\n grundlæggende retsprincipper i den stat hvor den påberåbes (ordre public).  \r\n\r\n</P>  \r\n\r\n<P>Artikel 3. </P>  \r\n\r\n<P>Ifølge denne konvention er følgende myndigheder kompetente til at træffe  \r\n\r\n afgørelser vedrørende underholdsbidrag: </P>  \r\n\r\n<P CLASS=PUNKT> <B>1.</B> myndighederne i den stat, på hvis territorium den  \r\n\r\n bidragspligtige havde bopæl på det tidspunkt, da sagen blev rejst; </P>  \r\n\r\n<P CLASS=PUNKT> <B>2.</B> myndighederne i den stat, på hvis territorium den  \r\n\r\n bidragsberettigede havde bopæl på det tidspunkt, da sagen blev rejst; </P>  \r\n\r\n<P CLASS=PUNKT> <B>3.</B> den myndighed, hvis kompetence den bidragspligtige  \r\n\r\n har underkastet sig udtrykkeligt eller ved uden forbehold med hensyn til  \r\n\r\n kompetencen at udtale sig om sagens realitet. </P>  \r\n\r\n<P>Artikel 4. </P>  \r\n\r\n<P>Den, som påberåber sig en afgørelse eller begærer fuldbyrdelse af denne,  \r\n\r\n skal fremlægge: </P>  \r\n\r\n<P CLASS=PUNKT> <B>1.</B> en behørigt bekræftet udskrift af afgørelsen; </P>  \r\n\r\n<P CLASS=PUNKT> <B>2.</B> dokumentation for, at afgørelsen er eksegibel; </P>  \r\n\r\n<P CLASS=PUNKT> <B>3.</B> såfremt afgørelsen er truffet, uden at indklagede  \r\n\r\n har været til stede, en behørigt bekræftet afskrift af det dokument, ved  \r\n\r\n hvilket sagen blev rejst, såvel som dokumentation for, at dokumentet er  \r\n\r\n blevet lovligt forkyndt. </P>  \r\n\r\n<P>Artikel 5. </P>  \r\n\r\n<P>Den fuldbyrdende myndigheds prøvelse skal alene angå de i artikel 2  \r\n\r\n omhandlede betingelser og de i artikel 4 opregnede dokumenter. </P>  \r\n\r\n<P>Artikel 6. </P>  \r\n\r\n<P>Erklæring om eksegibilitet afgives, medmindre andet følger af  \r\n\r\n bestemmelserne i denne konvention, efter lovgivningen i den stat, hvorunder  \r\n\r\n den fuldbyrdende myndighed hører. </P>  \r\n\r\n<P>Enhver afgørelse, som erklæres eksegibel, har samme retskraft og  \r\n\r\n retsvirkninger, som om den hidrørte fra en kompetent myndighed i den stat,  \r\n\r\n hvor fuldbyrdelse begæres. </P>  \r\n\r\n<P>Artikel 7. </P>  \r\n\r\n<P>Skal der ifølge den afgørelse, som begæres fuldbyrdet, erlægges  \r\n\r\n underholdsbidrag som periodiske ydelser, skal erklæringen om eksegibiliteten  \r\n\r\n omfatte både allerede forfaldne beløb og fremtidige betalinger. </P>  \r\n\r\n<P>Artikel 8. </P>  \r\n\r\n<P>De i foranstående artikler opstillede betingelser for anerkendelse og  \r\n\r\n fuldbyrdelse af afgørelser, som er omfattet af denne konvention, finder  \r\n\r\n tilsvarende anvendelse på afgørelser, hvorved en af de i artikel 3 omhandlede  \r\n\r\n myndigheder har ændret en afgørelse, som fastsætter underholdspligt. </P>  \r\n\r\n<P>Artikel 9. </P>  \r\n\r\n<P>Den, som har fået fri proces i den stat, hvor afgørelsen er truffet, nyder  \r\n\r\n samme ret for så vidt angår de skridt, som tages for at opnå fuldbyrdelse af  \r\n\r\n afgørelsen. </P>  \r\n\r\n<P>I de sager, som omhandles i denne konvention, kan sikkerhedsstillelse for  \r\n\r\n retsomkostninger (Cautio judicatum solvi) ikke kræves. </P>  \r\n\r\n<P>Fremlagte dokumenter er fritaget for stempling eller legalisering. </P>  \r\n\r\n<P>Artikel 10. </P>  \r\n\r\n<P>De kontraherende stater forpligter sig til at lette overførslen af  \r\n\r\n pengebeløb, der udgør underholdsbidrag til børn. </P>  \r\n\r\n<P>Artikel 11. </P>  \r\n\r\n<P>Inden bestemmelse i denne konvention skal være til hinder for, at den  \r\n\r\n bidragsberettige påberåber sig en hvilken som helst anden bestemmelse, som  \r\n\r\n ifølge lovgivningen i det land, hvor den fuldbyrdende myndighed har sit sæde,  \r\n\r\n eller ifølge anden konvention mellem de kontraherende stater finder  \r\n\r\n anvendelse på fuldbyrdelse af afgørelser vedrørende underholdsbidrag. </P>  \r\n\r\n<P>Artikel 12. </P>  \r\n\r\n<P>Denne konvention finder ikke anvendelse på afgørelser, som er truffet  \r\n\r\n inden konventionens ikrafttræden. </P>  \r\n\r\n<P>Artikel 13. </P>  \r\n\r\n<P>Hver kontraherende stat skal underrette den nederlandske regering om de  \r\n\r\n myndigheder, som er kompetente til at træffe afgørelser vedrørende  \r\n\r\n underholdsbidrag og til at erklære udenlandske afgørelser herom eksegible.  \r\n\r\n</P>  \r\n\r\n<P>Den nederlandske regering skal bringe disse meddelelser til de øvrige  \r\n\r\n kontraherende staters kundskab. </P>  \r\n\r\n<P>Artikel 14. </P>  \r\n\r\n<P>Denne konvention gælder uden videre for de kontraherende staters  \r\n\r\n moderterritorier. </P>  \r\n\r\n<P>Ønsker en kontraherende stat konventionen sat i kraft for alle dens andre  \r\n\r\n territorier eller for sådanne andre territorier, hvis internationale  \r\n\r\n anliggender varetages af den, meddeler den sin hensigt i så henseende ved et  \r\n\r\n aktstykke, som deponeres i det nederlandske udenrigsministerium. Dette sender  \r\n\r\n ad diplomatisk vej en bekræftet genpart heraf til hver af de kontraherende  \r\n\r\n stater. </P>  \r\n\r\n<P>En sådan meddelelse medfører med hensyn til territorier uden for  \r\n\r\n moderlandet alene retsvirkninger i forholdet mellem den stat, som har afgivet  \r\n\r\n meddelelsen, og de stater, som har erklæret at ville acceptere den.  \r\n\r\n Meddelelser af sidstnævnte art deponeres i det nederlandske  \r\n\r\n udenrigsministerium; dette sender ad diplomatisk vej en bekræftet genpart til  \r\n\r\n hver af de kontraherende stater. </P>  \r\n\r\n<P>Artikel 15. </P>  \r\n\r\n<P>Denne konvention er åben for undertegnelse af de stater, som har været  \r\n\r\n repræsenteret på Den internationale privatretlige Haagerkonferences 8.  \r\n\r\n samling. </P>  \r\n\r\n<P>Den skal ratificeres, og ratifikationsinstrumenterne deponeres i det  \r\n\r\n nederlandske udenrigsministerium. </P>  \r\n\r\n<P>Om hver deponering af ratifikationsinstrumenter oprettes en protokol,  \r\n\r\n hvoraf en bekræftet genpart tilsendes hver af de kontraherende stater ad  \r\n\r\n diplomatisk vej. </P>  \r\n\r\n<P>Artikel 16. </P>  \r\n\r\n<P>Denne konvention træder i kraft den tresindstyvende dag, efter at det  \r\n\r\n fjerde ratifikationsinstrument er deponeret som fastsat i artikel 15. </P>  \r\n\r\n<P>For hver underskrivende stat, som ratificerer konventionen senere, træder  \r\n\r\n den i kraft den tresindstyvende dag efter deponeringen af  \r\n\r\n ratifikationsinstrumentet. </P>  \r\n\r\n<P>I det i artikel 14, stk. 2, omhandlede tilfælde finder konventionen  \r\n\r\n anvendelse fra den tresindstyvende dag efter, at erklæring, om at meddelelsen  \r\n\r\n accepteres, er deponeret. </P>  \r\n\r\n<P>Artikel 17. </P>  \r\n\r\n<P>Enhver stat, som ikke har været repræsenteret på Den internationale  \r\n\r\n privatretlige Haggerkonferences 8. samling, kan tiltræde denne konvention. En  \r\n\r\n stat, som ønsker at tiltræde, tilkendegiver sin hensigt i et aktstykke, som  \r\n\r\n deponeres i det nederlandske udenrigsministerium. Dette sender ad diplomatisk  \r\n\r\n vej en bekræftet genpart heraf til hver af de kontraherende stater. </P>  \r\n\r\n<P>Konventionen træder i kraft mellem den stat, som tiltræder, og den stat,  \r\n\r\n som har afgivet erklæring om at acceptere tiltrædelsen, den tresindstyvende  \r\n\r\n dag efter, at tiltrædelsesinstrumentet er deponeret. </P>  \r\n\r\n<P>Tiltrædelsen skal alene have retsvirkninger i forholdet mellem den stat,  \r\n\r\n som har tiltrådt, og de kontraherende stater, som har afgivet erklæring om at  \r\n\r\n acceptere tiltrædelsen. En sådan erklæring deponeres i det nederlandske  \r\n\r\n udenrigsministerium; dette sender ad diplomatisk vej en bekræftet genpart af  \r\n\r\n erklæringen til hver af de kontraherende stater. </P>  \r\n\r\n<P>Deponering af tiltrædelseserklæring kan ikke finde sted, før konventionen  \r\n\r\n ifølge artikel 16 er trådt i kraft. </P>  \r\n\r\n<P>Artikel 18. </P>  \r\n\r\n<P>Enhver kontraherende stat kan, når den undertegner eller ratificerer  \r\n\r\n konventionen eller tiltræder denne, tage forbehold med hensyn til  \r\n\r\n anerkendelse og fuldbyrdelse af afgørelser, som er truffet af en myndighed i  \r\n\r\n en anden kontraherende stat, som har været kompetent i medfør af den  \r\n\r\n bidragsberettigedes bopæl. </P>  \r\n\r\n<P>En stat, som har taget et sådant forbehold, kan ikke kræve, at  \r\n\r\n konventionen skal finde anvendelse på afgørelser, som er truffet af dens egne  \r\n\r\n myndigheder i tilfælde, hvor disse har været kompetente i medfør af den  \r\n\r\n bidragsberettigedes bopæl. </P>  \r\n\r\n<P>Artikel 19. </P>  \r\n\r\n<P>Denne konvention har en varighed af fem år, regnet fra den i artikel 16,  \r\n\r\n stk. 1, nævnte dag. Fristen regnes fra denne dag også for stater, som har  \r\n\r\n ratificeret eller tiltrådt konventionen senere. </P>  \r\n\r\n<P>Konventionen fornys stiltiende for fem år ad gangen, medmindre den  \r\n\r\n opsiges. </P>  \r\n\r\n<P>Opsigelse skal mindst seks måneder før fristens udløb meddeles det  \r\n\r\n nederlandske udenrigsministerium, som gør alle de andre kontraherende stater  \r\n\r\n bekendt hermed. </P>  \r\n\r\n<P>Opsigelser kan begrænses til de territorier eller til visse af de  \r\n\r\n territorier, der er nævnt i en meddelelse afgivet i henhold til artikel 14,  \r\n\r\n stk. 2. </P>  \r\n\r\n<P>Opsigelser får kun virkning for den stat, som har afgivet meddelelse  \r\n\r\n derom. Konventionen forbliver i kraft for de øvrige kontraherende stater.  \r\n\r\n</P>  \r\n\r\n<P>Til bekræftelse heraf har undertegnede, der af deres regeringer er  \r\n\r\n behørigt bemyndigede dertil, underskrevet denne konvention. </P>  \r\n\r\n<P>Udfærdiget i Haag den 15. april 1958 i eet eksemplar, som deponeres i den  \r\n\r\n nederlandske regerings arkiv, og hvoraf en bekræftet genpart ad diplomatisk  \r\n\r\n vej tilsendes hver af de stater, der var repræsenteret på Den internationale  \r\n\r\n privatretlige Haagerkonferences 8. samling, og de stater, som senere  \r\n\r\n tiltræder konventionen. </P>  \r\n\r\n<P>Danmarks rafitikationsinstrument blev den 2. november 1965 deponeret i det  \r\n\r\n nederlandske udenrigsministerium, og konventionen er herefter i medfør af  \r\n\r\n artikel 16, stk. 2, trådt i kraft for Danmarks vedkommende den 1. januar  \r\n\r\n 1966. </P>  \r\n\r\n<P>I overensstemmelse med konventionens artikel 13 er det blevet meddelt den  \r\n\r\n nederlandske regering, at afgørelser vedrørende underholdsbidrag i Danmark  \r\n\r\n træffes af de almindelige domstole eller overøvrigheden (hvis afgørelser kan  \r\n\r\n ændres af justitsministeriet), og at politimesteren på det sted, hvor  \r\n\r\n skyldneren bor eller i mangel af bopæl opholder sig, i København dog  \r\n\r\n overpræsidenten, er beføjet til at erklære de af konventionen omfattede  \r\n\r\n udenlandske afgørelser eksegible. </P>  \r\n\r\n<P>Konventionen er foruden Danmark blevet ratificeret af Belgien, Italien,  \r\n\r\n Nederlandene, Norge, Schweitz, Forbundsrepublikken Tyskland og Østrig samt  \r\n\r\n tiltrådt af Ungarn. Konventionen er desuden undertegnet af Finland, Frankrig,  \r\n\r\n Grækenland og Luxembourg. </P>  \r\n\r\n<P>Konventionens gyldighed er i medfør af artikel 14, stk. 2, af Nederlandene  \r\n\r\n udvidet til at omfatte Surinam og De nederlandske Antiller. </P>  \r\n\r\n<P>I medfør af konventionens artikel 18 har Nederlandene og Luxembourg taget  \r\n\r\n det forbehold, at afgørelser, der er truffet af en myndighed i en anden  \r\n\r\n kontraherende stat, som har været kompetent i medfør af den  \r\n\r\n bidragsberettigedes bopæl, hverken vil blive anerkendt eller erklæret  \r\n\r\n eksegible i disse lande. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 1. april 1966  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Per Hækkerup. </P>  \r\n\r\n</DIV>  \r\n\r\n</DIV>",
    "isHistorical": false,
    "editorialNotes": [
        "(* 1) Andre landes tiltrædelse: BEK nr 30 af 22. februar 1968 BEK nr 73 af 6. september 1973 BEK nr 111 af 3. december 1973 BEK nr 53 af 9. maj 1974 BEK nr 1 af 5. januar 1981 BEK nr 20 af 11. marts 1982"
    ],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/05/1966"
        },
        {
            "displayName": "Accession",
            "displayValue": "L19660002664"
        },
        {
            "displayName": "Entydig dokumentidentifikation",
            "displayValue": "CM019821"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "14/03/2006"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "26"
        },
        {
            "displayName": "År for udstedelse",
            "displayValue": "1966"
        },
        {
            "displayName": "Dato for underskrift",
            "displayValue": "01/04/1966"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet, Justitsministeriet"
        },
        {
            "displayName": "Ressortministeriets journalnummer",
            "displayValue": "Udenrigsministeriets J.nr.20.B.30-12.b."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}