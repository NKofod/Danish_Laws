{
    "id": 201742,
    "title": "Lov om ændring af lov om vejledning om uddannelse og erhverv samt pligt til uddannelse, beskæftigelse m.v. (Kommunal indsats for unge under 25 år)",
    "documentTypeId": "20",
    "isSagsforlobPeriodValid": true,
    "shortName": "LOV nr 746 af 08/06/2018",
    "documentHtml": "<div class=\"bjelke\">Den fulde tekst</div><p class=\"Titel2\">Lov om ændring af lov om vejledning om uddannelse og erhverv samt pligt til uddannelse, beskæftigelse m.v.</p>\r\n<p class=\"UnderTitel2\">(Kommunal indsats for unge under 25 år)</p>\r\n<p class=\"Hymne2\">VI MARGRETHE DEN ANDEN, af Guds Nåde Danmarks Dronning, gør vitterligt:</p>\r\n<p class=\"Hymne2\">Folketinget har vedtaget og Vi ved Vort samtykke stadfæstet følgende lov:</p>\r\n<p class=\"CentreretParagraf\">§ 1</p>\r\n<p class=\"Paragraf\">I lov om vejledning om uddannelse og erhverv samt pligt til uddannelse, beskæftigelse m.v., jf. lovbekendtgørelse nr. 1097 af 28. september 2017, som ændret ved lov nr. 143 af 28. februar 2018 og § 16 i lov nr. 311 af 25. april 2018, foretages følgende ændringer:</p>\r\n<p class=\"AendringMedNummer\">\r\n   <span class=\"AendringNr\">1.</span> Lovens <span class=\"Italic\">titel </span>affattes således:</p>\r\n<p class=\"Titel2Aendring\">\r\n   <span class=\"Bold\">»Lov om kommunal indsats for unge under 25 år«.</span>\r\n</p>\r\n<p class=\"AendringMedNummer\">\r\n   <span class=\"AendringNr\">2.</span> I <span class=\"Italic\">§ 1, stk. 1,</span> ændres »lov skal« til: »lovs kapitel 1 og 2 skal«.</p>\r\n<p class=\"AendringMedNummer\">\r\n   <span class=\"AendringNr\">3.</span> I <span class=\"Italic\">§ 2 a, stk. 4, § 3, stk. 3, 3. pkt., § 5, stk. 2, </span>og <span class=\"Italic\">§ 10 e, stk. 2, 1. pkt., </span>ændres »Ungdommens Uddannelsesvejledning« til: »Kommunalbestyrelsen«.</p>\r\n<p class=\"AendringMedNummer\">\r\n   <span class=\"AendringNr\">4.</span> <span class=\"Italic\">§ 2 a, stk. 5,</span> affattes således:</p>\r\n<p class=\"Stk2\">\r\n   <span class=\"StkNr\" id=\"id7d52cd03-520a-48a3-af5a-e7fafa818b0a\">»Stk. 5.</span> Kommunalbestyrelsen har ansvaret for, at 15-17-årige, som ikke er omfattet af undervisningspligt i henhold til folkeskoleloven, og som ikke er i uddannelse, beskæftigelse eller anden aktivitet, der sigter mod, at de unge gennemfører en uddannelse, målgruppevurderes med henblik på at tilbyde den unge det mest relevante tilbud. Målgruppevurderingen skal omfatte relevansen af den unges eventuelle påbegyndelse af forberedende grunduddannelse, jf. § 2 k.«</p>\r\n<p class=\"AendringMedNummer\">\r\n   <span class=\"AendringNr\">5.</span> I <span class=\"Italic\">§ 2 c, stk. 1, nr. 2,</span> indsættes efter »10. klasse,«: »forberedende grunduddannelse,«.</p>\r\n<p class=\"AendringMedNummer\">\r\n   <span class=\"AendringNr\">6.</span> I <span class=\"Italic\">§ 2 c, stk. 1, nr. 3, </span>ændres »Ungdommens Uddannelsesvejlednings« til: »Kommunalbestyrelsens«.</p>\r\n<p class=\"AendringMedNummer\">\r\n   <span class=\"AendringNr\">7.</span> To steder i <span class=\"Italic\">§ 2 c, stk. 4, 1. pkt., </span>og i <span class=\"Italic\">2. pkt., § 2 c, stk. 5, § 2 f, § 2 g, stk. 2, 5. pkt., stk. 3, 1. pkt., stk. 4</span> og <span class=\"Italic\">stk. 8, 1. </span>og<span class=\"Italic\"> 2. pkt., § 2 h, stk. 2, 1.</span> og <span class=\"Italic\">2. pkt., </span>og<span class=\"Italic\"> stk. 3, § 6, stk. 3, 1. pkt., § 10 c, stk. 1, 2. pkt., § 10 f, stk. 3, § 10 g, overskriften </span>til kapitel 3 a,<span class=\"Italic\"> § 12 a </span>og<span class=\"Italic\"> § 12 c, 1. pkt., </span>ændres »Ungdommens Uddannelsesvejledning« til: »kommunalbestyrelsen«.</p>\r\n<p class=\"AendringMedNummer\">\r\n   <span class=\"AendringNr\">8.</span> <span class=\"Italic\">§ 2 c, stk. 6, </span>affattes således:</p>\r\n<p class=\"Stk2\">\r\n   <span class=\"StkNr\" id=\"id845e3852-b1ed-4e32-a101-0e03941b81b3\">»Stk. 6.</span> I 10. klasse foretager kommunalbestyrelsen eller skolens leder, hvis kommunalbestyrelsen ikke forestår vejledningen, jf. stk. 4, den løbende revision af uddannelsesplanen for alle elever.«</p>\r\n<p class=\"AendringMedNummer\">\r\n   <span class=\"AendringNr\">9.</span> <span class=\"Italic\">§ 2 c, stk. 7, </span>ophæves.</p>\r\n<p class=\"Rykningsklausul\">Stk. 8 bliver herefter stk. 7.</p>\r\n<p class=\"AendringMedNummer\">\r\n   <span class=\"AendringNr\">10.</span> I <span class=\"Italic\">§ 2 c, stk. 8, </span>der bliver stk. 7, indsættes efter »nærmere regler om«: »proceduren ved ansøgning om optagelse til en ungdomsuddannelse, 10. klasse eller forberedende grunduddannelse, om«.</p>\r\n<p class=\"AendringMedNummer\">\r\n   <span class=\"AendringNr\">11.</span> <span class=\"Italic\">§ 2 e </span>affattes således:</p>\r\n<p class=\"Paragraf\" id=\"id9b122069-f486-406d-81bf-7734f1472e99\">\r\n   <span class=\"ParagrafNr\">»§ 2 e. </span> Elever skal ved udgangen af 10. klasse have revideret deres uddannelsesplan, jf. § 2 c, stk. 6.</p>\r\n<p class=\"Stk2\">\r\n   <span class=\"StkNr\" id=\"id33371dfd-f536-4307-94e8-906b451239fd\">Stk. 2.</span> For 15-17-årige, der ikke går i skole eller på en kompetencegivende uddannelse, og som ikke har en uddannelsesplan, udarbejder kommunalbestyrelsen en uddannelsesplan. § 2 c finder tilsvarende anvendelse.«</p>\r\n<p class=\"AendringMedNummer\">\r\n   <span class=\"AendringNr\">12.</span> <span class=\"Italic\">§ 2 f  </span>affattes således:</p>\r\n<p class=\"Paragraf\" id=\"id739aae37-e059-4ca4-b4dd-39c90b33207c\">\r\n   <span class=\"ParagrafNr\">»§ 2 f. </span> Uddannelsesplanen skal for elever, der ønsker forberedende grunduddannelse, indeholde aftale om et eventuelt afsøgningsforløb til forberedende grunduddannelse, jf. § 2 k, stk. 5, og om en eventuel efterfølgende begyndelse på et af de tre uddannelsesspor på forberedende grunduddannelse, varighed af afsøgningsforløbet og uddannelsens mål samt eventuel aftale om kontaktperson. Endvidere skal uddannelsesplanen, hvor det er relevant, beskrive indsatser og mål for den unges behov for social støtte eller behandling.</p>\r\n<p class=\"Stk2\">\r\n   <span class=\"StkNr\" id=\"idfcc54ed2-c2ce-47c9-90fd-806c4ccd322f\">Stk. 2.</span> For unge på forberedende grunduddannelse skal uddannelsesplanen justeres og godkendes af kommunalbestyrelsen, hvis institutionen for forberedende grunduddannelse foreslår ændringer i den unges forløbsplan, der forlænger eller ændrer ved det aftalte uddannelsesmål. Indebærer ændringer i den unges forløbsplan ikke ændringer af uddannelsesmålet eller forlængelse af uddannelsen, skal kommunalbestyrelsen alene orienteres om ændringen.</p>\r\n<p class=\"Stk2\">\r\n   <span class=\"StkNr\" id=\"id96b46efa-8c1b-4031-91c2-b3421d132ed5\">Stk. 3.</span> Indtil den unge er fyldt 25 år og har afsluttet en erhvervskompetencegivende uddannelse eller har fået fast tilknytning til arbejdsmarkedet, skal uddannelsesplanen revideres, når det er påkrævet. Revision af uddannelsesplanen skal ske i samarbejde med den unge, og for unge, som er undergivet forældremyndighed, tillige i samarbejde med forældremyndighedens indehaver.«</p>\r\n<p class=\"AendringMedNummer\">\r\n   <span class=\"AendringNr\">13.</span> I <span class=\"Italic\">§ 2 g, stk. 5, </span>indsættes som <span class=\"Italic\">4. pkt.:</span></p>\r\n<p class=\"Stk2\"> »Ønsker eleven at gå på forberedende grunduddannelse, foretager kommunalbestyrelsen en målgruppevurdering, jf. § 2 k.«</p>\r\n<p class=\"AendringMedNummer\">\r\n   <span class=\"AendringNr\">14.</span> I <span class=\"Italic\">§ 2 g, stk. 8, 1. pkt., </span>indsættes efter »om eleven er uddannelsesparat«: », jf. dog stk. 9«.</p>\r\n<p class=\"AendringMedNummer\">\r\n   <span class=\"AendringNr\">15.</span> I <span class=\"Italic\">§ 2 g </span>indsættes som <span class=\"Italic\">stk. 9 </span>og <span class=\"Italic\">10:</span></p>\r\n<p class=\"Stk2\">\r\n   <span class=\"StkNr\" id=\"idd6295913-6455-4229-a9a4-58dc7d1e0e10\">»Stk. 9.</span> Muligheden for at forlange en ny vurdering af, om eleven er uddannelsesparat, jf. stk. 8, gælder ikke, hvis eleven ønsker at søge optagelse til den 2-årige uddannelse til hf-eksamen efter 9. klasse.</p>\r\n<p class=\"Stk2\">\r\n   <span class=\"StkNr\" id=\"id8a21730e-2373-4306-b707-590bfe0416be\">Stk. 10.</span> For en elev, som er vurderet ikkeuddannelsesparat efter 9. klasse, og som i løbet af 10. klasse stadig  er vurderet ikkeuddannelsesparat, foretager kommunalbestyrelsen, hvis eleven ønsker at gå på forberedende grunduddannelse, en målgruppevurdering efter § 2 k.«</p>\r\n<p class=\"AendringMedNummer\">\r\n   <span class=\"AendringNr\">16.</span> Efter kapitel 1 c indsættes:</p>\r\n<p class=\"Kapitel\" id=\"idd3c841fd-d8ac-40ec-8d9a-2eca7d7ff433\">\r\n   <span>»Kapitel  1 d</span>\r\n</p>\r\n<p class=\"KapitelOverskrift2\">\r\n   <span class=\"Italic\">Den kommunale ungeindsats</span>\r\n</p>\r\n<p class=\"Paragraf\" id=\"ida3fa7ac6-61bf-4baa-b2c2-b8306ad26f5f\">\r\n   <span class=\"ParagrafNr\">§ 2 j.</span> Kommunalbestyrelsen sørger for, at der sker en koordinering af den samlede ungeindsats i kommunen på tværs af uddannelses-, beskæftigelses- og socialindsatsen.</p>\r\n<p class=\"Stk2\">\r\n   <span class=\"StkNr\" id=\"id3e1ed05e-8ca7-4ec6-8ca1-be9ab77acc7c\">Stk. 2.</span> Kommunalbestyrelsen etablerer en sammenhængende kommunal ungeindsats for unge under 25 år, som har til formål at gøre alle unge under 25 år parat til at gennemføre en ungdomsuddannelse eller komme i beskæftigelse.</p>\r\n<p class=\"Stk2\">\r\n   <span class=\"StkNr\" id=\"id9b33f511-52a6-4a96-bb9b-dcf234a22539\">Stk. 3.</span> Kommunalbestyrelsen orienterer Undervisningsministeriet om, hvordan ungeindsatsen skal organiseres i kommunen, herunder hvordan vejledningsopgaver i forhold til kommunens unge under 25 år varetages. Oplysninger herom offentliggøres tillige på kommunens hjemmeside.</p>\r\n<p class=\"Stk2\">\r\n   <span class=\"StkNr\" id=\"id13ba35e8-9292-405b-9074-1a43a43bac99\">Stk. 4.</span> Kommunalbestyrelsen skal sikre, at der sker kontinuerlig opfølgning på, at den unge er på vej mod uddannelse eller eventuelt har opnået fast tilknytning til arbejdsmarkedet.</p>\r\n<p class=\"Stk2\">\r\n   <span class=\"StkNr\" id=\"idf4e2b8dd-8fe0-4dc3-997e-4f21f76e894c\">Stk. 5.</span> Kommunalbestyrelsens funktioner og opgavevaretagelse vedrørende den kommunale ungeindsats omfatter:</p>\r\n<p class=\"Liste1\">\r\n   <span class=\"Liste1Nr\" id=\"idaed569b3-9c59-4354-b972-b3e3c742a063\">1)</span> Udarbejdelse af uddannelsesplan i samarbejde med den unge, med henblik på at den unge bliver forankret i uddannelse eller opnår fast tilknytning til arbejdsmarkedet, jf. kapitel 1 b.</p>\r\n<p class=\"Liste1\">\r\n   <span class=\"Liste1Nr\" id=\"idcf6f5df2-f4aa-47cd-826d-22c9355fca45\">2)</span> Opgaver og funktioner vedrørende uddannelses- og erhvervsvejledning i grundskolen og 10. klasse, herunder introduktionskurser i 8. klasse, uddannelsesparathedsvurderinger og brobygning, jf. kapitel 2 og kapitel 2 a.</p>\r\n<p class=\"Liste1\">\r\n   <span class=\"Liste1Nr\" id=\"id7192e0c3-0e72-4082-badd-d1cf07baa206\">3)</span> Vejledning om 15-17-åriges pligt til at være i uddannelse, beskæftigelse m.v., jf. kapitel 1 a.</p>\r\n<p class=\"Liste1\">\r\n   <span class=\"Liste1Nr\" id=\"id07c1857b-b404-4cd3-80a7-6a78c49ee8a0\">4)</span> Beskrivelse af kendt behov for specialundervisning og anden specialpædagogisk bistand, herunder i form af specialpædagogisk støtte på baggrund af hidtidigt skoleforløb og hidtidig pædagogisk-psykologisk vurdering, socialindsats og misbrugsindsats i den unges uddannelsesplan.</p>\r\n<p class=\"Liste1\">\r\n   <span class=\"Liste1Nr\" id=\"idf5e8084f-b531-4cb1-8659-1f731ad5bead\">5)</span> Tilvejebringelse af praktikpladser til virksomhedspraktik for unge i uddannelsessporet erhvervsgrunduddannelse på forberedende grunduddannelse.</p>\r\n<p class=\"Liste1\">\r\n   <span class=\"Liste1Nr\" id=\"id177b24c7-294e-4833-9b9c-d18b7f55aa4b\">6)</span> Koordinering af opsøgende funktioner i forhold til virksomhedspraktik, herunder koordinering med virksomhedspraktik, jf. stk. 7.</p>\r\n<p class=\"Liste1\">\r\n   <span class=\"Liste1Nr\" id=\"id58dac43d-3baa-4cfe-b5a9-6f5241044800\">7)</span> Målgruppevurdering med henblik på forberedende grunduddannelse, jf. § 2 k.</p>\r\n<p class=\"Liste1\">\r\n   <span class=\"Liste1Nr\" id=\"id039446a4-0f74-4244-b390-8ebdfdc618ae\">8)</span> Opsøgende og opfølgende indsats til unge under 25 år, som hverken er i gang med eller har fuldført mindst en ungdomsuddannelse, herunder unge, der har afsluttet forberedende grunduddannelse.</p>\r\n<p class=\"Liste1\">\r\n   <span class=\"Liste1Nr\" id=\"idd25ff207-c1ec-4b06-b6f3-d54711eb774d\">9)</span> Jobcentrenes opgaver i forhold til unge under 25 år, jf. lov om en aktiv beskæftigelsesindsats og lov om organisering og understøttelse af beskæftigelsesindsatsen m.v.</p>\r\n<p class=\"Liste1\">\r\n   <span class=\"Liste1Nr\" id=\"idac3c1765-b4a4-4624-9ff7-068772d0ef2e\">10)</span> Vedligeholdelse og ajourføring af det fælles datagrundlag, jf. kapitel 4 b.</p>\r\n<p class=\"Liste1\">\r\n   <span class=\"Liste1Nr\" id=\"id538d74b6-3947-4e1c-87c4-b3cab7c04920\">11)</span> Etablering af kontaktpersonordning for unge, som har behov herfor, jf. § 2 l.</p>\r\n<p class=\"Stk2\">\r\n   <span class=\"StkNr\" id=\"id78e6c102-83a2-4279-a67b-14b7a284d732\">Stk. 6.</span> Kommunalbestyrelsens opgaver efter stk. 5, nr. 2, omfatter ud over folkeskoler tillige friskoler, private grundskoler, efterskoler, frie fagskoler og folkehøjskoler, der ligger i kommunen.</p>\r\n<p class=\"Stk2\">\r\n   <span class=\"StkNr\" id=\"id47d3fc2c-0e5a-49b6-a79a-615595c188e6\">Stk. 7.</span> Kommunalbestyrelsens opsøgende funktioner i forhold til virksomhedspraktik m.v., jf. stk. 5, nr. 5 og 6, koordineres med øvrige kommunale praktik- og virksomhedsopsøgende indsatser, herunder indsatser i grundskolen og på forberedende grunduddannelse, og med jobcentrenes arbejde. Kommunalbestyrelsen kan overlade opgaven med at tilvejebringe virksomhedspraktik til institutioner med forberedende grunduddannelse på baggrund af en samarbejdsaftale, der fastlægger rammerne herfor. Undervisningsministeren kan fastsætte nærmere regler om samarbejdsaftalens indhold<span class=\"Italic\">.</span></p>\r\n<p class=\"Paragraf\" id=\"id8691674a-2cb3-4ad2-ba03-dce72293b246\">\r\n   <span class=\"ParagrafNr\">§ 2 k.</span> Kommunalbestyrelsen foretager målgruppevurdering med henblik på forberedende grunduddannelse og eventuelt med henblik på øvrige tilbud, jf. stk. 2, af unge under 25 år, som ikke er omfattet af undervisningspligten, som ikke har gennemført en ungdomsuddannelse, jf. dog 2. pkt., eller som minimum er i halvtidsbeskæftigelse, og som har behov for en særlig forberedende indsats for at gennemføre en ungdomsuddannelse eller komme i beskæftigelse. Uanset 1. pkt. kan unge, som har gennemført en ungdomsuddannelse for unge med særlige behov, efter anmodning målgruppevurderes til forberedende grunduddannelse, hvis de øvrige betingelser i 1. pkt. er opfyldt.</p>\r\n<p class=\"Stk2\">\r\n   <span class=\"StkNr\" id=\"idde625e29-0955-4ed9-9ab7-ecd9d291ccba\">Stk. 2.</span> Målgruppevurderingen efter stk. 1 foretages på grundlag af en samlet afvejning af mulige tilbud og indsatser, som kan bringe den unge tættere på job og uddannelse, herunder mulige tilbud efter lov om en aktiv beskæftigelsesindsats og tilbud om uddannelse.</p>\r\n<p class=\"Stk2\">\r\n   <span class=\"StkNr\" id=\"id7a76a27f-4cc0-420d-bba9-91885a2eab3d\">Stk. 3.</span> Unge under 25 år, der er i beskæftigelse, men som mangler forudsætninger for at gennemføre en ungdomsuddannelse, kan efter anmodning målgruppevurderes med henblik på forberedende grunduddannelse.</p>\r\n<p class=\"Stk2\">\r\n   <span class=\"StkNr\" id=\"idbc944a3e-09a8-4561-b40e-a78243a3bcda\">Stk. 4.</span> Målgruppevurderingen efter stk. 1-3 foretages ud fra en helhedsvurdering af faglige, sociale og personlige ressourcer og udfordringer, karakterer fra grundskolen, erfaringer fra brobygning, praktik i virksomheder og afsøgningsforløb på forberedende grunduddannelse. Til brug for vurderingen af, om den unge har sociale og personlige ressourcer og udfordringer, som har indflydelse på den unges videre uddannelse, tages udgangspunkt i følgende:</p>\r\n<p class=\"Liste1\">\r\n   <span class=\"Liste1Nr\" id=\"id0a618c66-3b98-42e1-91a5-22ab10985c12\">1)</span> Motivation for uddannelse og lyst til læring.</p>\r\n<p class=\"Liste1\">\r\n   <span class=\"Liste1Nr\" id=\"id4ac78723-1df0-41d8-a805-f456b68daf46\">2)</span> Generel viden om forventninger og krav til at gennemføre en uddannelse.</p>\r\n<p class=\"Liste1\">\r\n   <span class=\"Liste1Nr\" id=\"ide18895b8-ee11-49fe-af06-407a45449095\">3)</span> Selvstændighed og ansvarlighed, herunder om den unge kan tage initiativ til opgaveløsninger.</p>\r\n<p class=\"Liste1\">\r\n   <span class=\"Liste1Nr\" id=\"id9ad9fe19-1a58-4b12-8629-d862821e831a\">4)</span> Mødestabilitet, herunder rettidighed og fravær.</p>\r\n<p class=\"Liste1\">\r\n   <span class=\"Liste1Nr\" id=\"idaaccb2d5-14eb-4bc7-949b-b01a4bea2ab8\">5)</span> Samarbejdsevner.</p>\r\n<p class=\"Liste1\">\r\n   <span class=\"Liste1Nr\" id=\"id90fc337f-a2a7-4542-9e1d-e4dbf1c523ed\">6)</span> Respekt, herunder forståelse for andre mennesker.</p>\r\n<p class=\"Stk2\">\r\n   <span class=\"StkNr\" id=\"id757a15d1-0a60-41d0-98a3-5f902ddcaf8c\">Stk. 5.</span> Som supplement til målgruppevurderingen efter stk. 1-4 kan der etableres afsøgningsforløb på op til 2 uger med henblik på at kvalificere vurderingen af, om den unge tilhører målgruppen for forberedende grunduddannelse. Viser afsøgningsforløbet, at den unge tilhører målgruppen, træffes beslutning om, hvilket af de tre uddannelsesspor på forberedende grunduddannelse den unge skal begynde på.</p>\r\n<p class=\"Stk2\">\r\n   <span class=\"StkNr\" id=\"id89157cec-fd81-4747-8fa4-8c9f11a4105f\">Stk. 6.</span> Viser målgruppevurderingen, at den unge ikke tilhører målgruppen til forberedende grunduddannelse, kan den unge søge om at få foretaget en ny målgruppevurdering, 6 måneder efter at vurderingen er foretaget.</p>\r\n<p class=\"Stk2\">\r\n   <span class=\"StkNr\" id=\"idaef9e5ab-e5b4-4180-81ec-af757c72d687\">Stk. 7.</span> Undervisningsministeren fastsætter nærmere regler om proceduren og frister m.v. for målgruppevurderingen.</p>\r\n<p class=\"Paragraf\" id=\"ida75b8013-3537-4280-9a44-f2b94769bef6\">\r\n   <span class=\"ParagrafNr\">§ 2 l.</span> Kommunalbestyrelsen  udpeger en gennemgående kontaktperson til unge, når det vurderes, at den unge af personlige eller sociale årsager har behov for støtte fra flere enheder i kommunen. Kontaktpersonen har til opgave at følge og støtte den unge frem mod fastholdelse på en ungdomsuddannelse eller i beskæftigelse.</p>\r\n<p class=\"Stk2\">\r\n   <span class=\"StkNr\" id=\"id3318065f-971a-4da9-ba46-b0268e556f0e\">Stk. 2.</span> Kommunalbestyrelsens udpegning af kontaktpersoner kan foretages blandt de medarbejdere, der allerede er ansat i kommunen, eller der kan udpeges personer med tilknytning til f.eks. forberedende grunduddannelse eller andre personer, som opfylder de kompetencekrav, som kommunalbestyrelsen har fastsat.</p>\r\n<p class=\"Stk2\">\r\n   <span class=\"StkNr\" id=\"id73aebac2-dc8a-4f2d-bd9f-20bcd30be391\">Stk. 3.</span> En kontaktperson til unge efter stk. 1 og 2 kan tildeles unge fra grundskolens 8. klassetrin.</p>\r\n<p class=\"Stk2\">\r\n   <span class=\"StkNr\" id=\"id8b50884d-6b7f-4e57-897b-e9e2f0f5adc0\">Stk. 4.</span> Kontaktpersonordningen ophører, når den unge er forankret i en ungdomsuddannelse eller har fast tilknytning til arbejdsmarkedet. Fuldfører den unge ikke sin uddannelse, eller bliver den unge ledig inden det fyldte 25. år, kan kontaktpersonordningen genetableres.«</p>\r\n<p class=\"AendringMedNummer\">\r\n   <span class=\"AendringNr\">17.</span> I <span class=\"Italic\">§ 3, stk. 3, 1. pkt., </span>ændres »eller 10. klasse« til: », 10. klasse eller forberedende grunduddannelse«.</p>\r\n<p class=\"AendringMedNummer\">\r\n   <span class=\"AendringNr\">18.</span> <span class=\"Italic\">§ 5, stk. 3 </span>og<span class=\"Italic\"> 4,</span> affattes således:</p>\r\n<p class=\"Stk2\">\r\n   <span class=\"StkNr\" id=\"id54504a17-cd7a-4326-823e-796c9fc71254\">»Stk. 3.</span> Kommunalbestyrelsen  sørger for, at der for elever i folkeskolens 9. og 10. klasse, der har en øget risiko for ikke at påbegynde eller gennemføre en ungdomsuddannelse, etableres en særlig indsats i overgangen til en ungdomsuddannelse, herunder foretages målgruppevurdering med henblik på forberedende grunduddannelse, jf. § 2 k, og tildeling af kontaktperson, jf. § 2 l.</p>\r\n<p class=\"Stk2\">\r\n   <span class=\"StkNr\" id=\"id7c70857a-4aeb-4b71-a299-03a537cb979a\">Stk. 4.</span> Vejledning, herunder vejledning om forberedende grunduddannelse og tildeling af kontaktperson, jf. stk. 3 og § 2 l, og udbud af brobygning m.v., jf. kapitel 2 a, skal ske i et samarbejde med uddannelsesinstitutionerne og kommunernes beskæftigelses- og socialindsats og med inddragelse af organisationer og virksomheder inden for det arbejdsmarked, som vejledningsvirksomheden geografisk omfatter.«</p>\r\n<p class=\"AendringMedNummer\">\r\n   <span class=\"AendringNr\">19.</span> <span class=\"Italic\">§ 5, stk. 5, </span>ophæves.</p>\r\n<p class=\"AendringMedNummer\">\r\n   <span class=\"AendringNr\">20.</span> <span class=\"Italic\">§ 9, stk. 1 </span>og <span class=\"Italic\"> 2,</span> ophæves.</p>\r\n<p class=\"Rykningsklausul\">Stk. 3 bliver herefter stk. 1.</p>\r\n<p class=\"AendringMedNummer\">\r\n   <span class=\"AendringNr\">21.</span> I <span class=\"Italic\">§ 12 d, stk. 1, 1. pkt.,</span> ændres »og Ungdommens Uddannelsesvejledning« til: », institutioner for forberedende grunduddannelse og kommunalbestyrelsen«.</p>\r\n<p class=\"AendringMedNummer\">\r\n   <span class=\"AendringNr\">22.</span> <span class=\"Italic\">§ 12 d, stk. 1, 2. pkt.,</span> affattes således:</p>\r\n<p class=\"Stk2\"> »Underretningen skal ske på møder arrangeret af kommunalbestyrelsen for repræsentanter for alle ungdomsuddannelsesinstitutioner, grundskoler, institutioner for forberedende grunduddannelse og udbydere af undervisning i 10. klasse i kommunen.«</p>\r\n<p class=\"AendringMedNummer\">\r\n   <span class=\"AendringNr\">23.</span> I <span class=\"Italic\">§ 12 d, stk. 2, 1. pkt., </span>ændres »og Ungdommens Uddannelsesvejledning« til: », institutioner for forberedende grunduddannelse og kommunalbestyrelsen«.</p>\r\n<p class=\"AendringMedNummer\">\r\n   <span class=\"AendringNr\">24.</span> Efter § 14 indsættes:</p>\r\n<p class=\"Paragraf\" id=\"idfdda2097-5298-4164-954c-855606eb7601\">\r\n   <span class=\"ParagrafNr\">»§ 14 a.</span> Rådet for de Grundlæggende Erhvervsrettede Uddannelser rådgiver på overordnet niveau undervisningsministeren om vejledning efter § 5, for så vidt angår de grundlæggende erhvervsrettede uddannelser. Rådet afgiver indstilling til undervisningsministeren om vejledning i forhold til forberedende grunduddannelse.«</p>\r\n<p class=\"AendringMedNummer\">\r\n   <span class=\"AendringNr\">25.</span> <span class=\"Italic\">§ 15</span> affattes således:</p>\r\n<p class=\"Paragraf\" id=\"id8b044ad9-ae5c-4330-9165-e6807358d28c\">\r\n   <span class=\"ParagrafNr\">»§ 15.</span> Undervisningsministeriet foretager landsdækkende videns- og erfaringsopsamling samt kvalitetsudvikling i overensstemmelse med dette kapitel, jf. dog § 13, stk. 3. Ministeriet kan tillige varetage analyse- og prognosearbejde og  iværksætte tværgående forsøgs- og udviklingsarbejder.«</p>\r\n<p class=\"AendringMedNummer\">\r\n   <span class=\"AendringNr\">26.</span> <span class=\"Italic\">§ 15 a</span> ophæves.</p>\r\n<p class=\"AendringMedNummer\">\r\n   <span class=\"AendringNr\">27.</span> <span class=\"Italic\">Kapitel 4 a </span>ophæves.</p>\r\n<p class=\"AendringMedNummer\">\r\n   <span class=\"AendringNr\">28.</span> <span class=\"Italic\">Kapitel 4 b </span>affattes således:</p>\r\n<p class=\"Kapitel\" id=\"id77219ca2-82e6-44b5-bfcb-92489f525669\">\r\n   <span>»Kapitel 4 b</span>\r\n</p>\r\n<p class=\"KapitelOverskrift2\">\r\n   <span class=\"Italic\">Et fælles datagrundlag for unges uddannelse og beskæftigelse</span>\r\n</p>\r\n<p class=\"Paragraf\" id=\"id11ae0492-e3e1-4452-b4eb-a88ba9c3f17e\">\r\n   <span class=\"ParagrafNr\">§ 15 c.</span> Til brug for den kommunale ungeindsats, herunder udarbejdelse af og opfølgning på den enkelte unges uddannelsesplan eller uddannelsespålæg, og en arbejdsmarkedsrettet indsats skal kommunalbestyrelsen, uddannelsesinstitutioner og andre myndigheder, der beskæftiger sig med uddannelses- og arbejdsmarkedsrettede forhold, elektronisk indberette oplysninger på individniveau om den unges uddannelses- og beskæftigelsesmæssige status til et fælles datagrundlag i Styrelsen for It og Læring.</p>\r\n<p class=\"Stk2\">\r\n   <span class=\"StkNr\" id=\"id829ada68-48c6-43d5-bca2-013939eeeba0\">Stk. 2.</span> Styrelsen for It og Læring kan til brug for det fælles datagrundlag indhente oplysninger om den unges beskæftigelsesforhold fra indkomstregisteret, jf. lov om et indkomstregister.</p>\r\n<p class=\"Stk2\">\r\n   <span class=\"StkNr\" id=\"idb9253dbf-9ee1-4b1b-ac77-57c34d2e68ea\">Stk. 3.</span> Undervisningsministeren fastsætter nærmere regler om, hvilke myndigheder der skal indberette oplysninger på individniveau til det fælles datagrundlag, og om, hvilke oplysninger myndighederne skal indberette.</p>\r\n<p class=\"Paragraf\" id=\"id23247eb4-f2be-463c-b751-7789d107a392\">\r\n   <span class=\"ParagrafNr\">§ 15 d.</span> Det fælles datagrundlag må kun omfatte oplysninger på individniveau om unge op til 25 år, der er nødvendige for tilrettelæggelsen af den kommunale ungeindsats efter den uddannelses- og arbejdsmarkedsrettede lovgivning. Oplysninger om den unges uddannelsesstatus, uddannelsespålæg, højeste afsluttede uddannelse og planer samt mål for indsatser, uddannelse og job kan dog indgå i det fælles datagrundlag for unge op til 30 år, når det er nødvendigt for en fortsat arbejdsmarkedsrettet indsats.</p>\r\n<p class=\"Stk2\">\r\n   <span class=\"StkNr\" id=\"id0468d889-e43f-410a-a1bd-27d61c196ba2\">Stk. 2.</span> Oplysninger kan kun videregives fra det fælles datagrundlag til:</p>\r\n<p class=\"Liste1\">\r\n   <span class=\"Liste1Nr\" id=\"idded19b03-c750-45ab-90e6-0df2088e695e\">1)</span> Kommunerne til brug for den kommunale ungeindsats og en arbejdsmarkedsrettet indsats.</p>\r\n<p class=\"Liste1\">\r\n   <span class=\"Liste1Nr\" id=\"id36a95589-18f3-483e-a592-15bc0b8048cc\">2)</span> Den uddannelsesinstitution, hvor den unge er elev eller kursist, hvis den pågældende har meddelt samtykke hertil. Oplysninger om uddannelsespålæg og risiko for frafald eller afbrud og om den unges kontaktperson i forhold til den kommunale ungeindsats kan dog videregives uden samtykke til brug for institutionens opgavevaretagelse i forhold til den unge. Oplysning om den unges afslutning eller afbrydelse af en forberedende grunduddannelse kan ligeledes videregives uden samtykke til brug for institutionens dokumentation for udløsning af udslusningstaxameter.</p>\r\n<p class=\"Stk2\">\r\n   <span class=\"StkNr\" id=\"id00b541b9-0da2-44c2-8c74-48252bc7b1a1\">Stk. 3.</span> Oplysninger fra det fælles datagrundlag videregives dog, jf. databeskyttelseslovens § 10, til Styrelsen for It og Læring og Styrelsen for Arbejdsmarked og Rekruttering til brug for statistiske og videnskabelige undersøgelser om uddannelses- og arbejdsmarkedsrettede forhold.</p>\r\n<p class=\"Stk2\">\r\n   <span class=\"StkNr\" id=\"id2ae63a83-6602-4871-8549-aa8e4ba8c7ed\">Stk. 4.</span> Undervisningsministeren kan fastsætte nærmere regler om videregivelse af oplysninger fra det fælles datagrundlag.</p>\r\n<p class=\"Paragraf\" id=\"id1301ef55-a3f8-4ebc-bbff-8dd7b3433df0\">\r\n   <span class=\"ParagrafNr\">§ 15 e.</span> Styrelsen for It og Læring stiller som databehandler det fælles datagrundlag til rådighed for kommunerne til brug for den kommunale ungeindsats, herunder udarbejdelse af og opfølgning på den enkelte unges uddannelsesplan eller uddannelsespålæg, og den arbejdsmarkedsrettede indsats. Kommunerne er dataansvarlige for behandlingen af de indlæste personoplysninger i det fælles datagrundlag og kan i opgaveløsningen behandle elevers personnumre med henblik på en entydig identifikation.</p>\r\n<p class=\"Stk2\">\r\n   <span class=\"StkNr\" id=\"id16f3f1e3-542a-40c9-93c9-629d1ae7fae3\">Stk. 2.</span> Styrelsen for It og Læring handler som databehandler alene efter dokumenteret instruks fra kommunerne. Styrelsen for It og Læring skal træffe de fornødne tekniske og organisatoriske sikkerhedsforanstaltninger mod, at oplysninger hændeligt eller ulovligt tilintetgøres, fortabes eller forringes, og mod, at de kommer til uvedkommendes kendskab, misbruges eller i øvrigt behandles i strid med Europa-Parlamentets og Rådets forordning om beskyttelse af fysiske personer i forbindelse med behandling af personoplysninger og om fri udveksling af sådanne oplysninger og med databeskyttelsesloven. Styrelsen skal herved også sikre, at it-løsningen for det fælles datagrundlag opfylder forordningens krav til databeskyttelse gennem design og databeskyttelse gennem standardindstillinger.</p>\r\n<p class=\"Stk2\">\r\n   <span class=\"StkNr\" id=\"ida9f31bb5-34a6-4f32-8150-815bc8734f24\">Stk. 3.</span> Styrelsen for It og Læring skal efter anmodning fra kommunerne give tilstrækkelige oplysninger til, at kommunerne kan påse, at der er truffet de i stk. 2 nævnte tekniske og organisatoriske sikkerhedsforanstaltninger.</p>\r\n<p class=\"Stk2\">\r\n   <span class=\"StkNr\" id=\"id4587e134-2966-44bb-aad5-7f302d22bd2e\">Stk. 4.</span> Styrelsen for It og Læring fastsætter efter forhandling med KL nærmere regler om kommunernes opgaver og ansvar som dataansvarlige, jf. stk. 1, og om styrelsens opgaver og ansvar som databehandler.«</p>\r\n<p class=\"AendringMedNummer\">\r\n   <span class=\"AendringNr\">29.</span> <span class=\"Italic\">§ 15 g, stk. 2, 1. pkt.,</span> affattes således:</p>\r\n<p class=\"TekstGenerel\">»Styrelsen for It og Læring handler som databehandler alene efter dokumenteret instruks fra den dataansvarlige, jf. stk. 1, 2. pkt.«</p>\r\n<p class=\"AendringMedNummer\">\r\n   <span class=\"AendringNr\">30.</span> I <span class=\"Italic\">§ 15 g, stk. 2, </span>indsættes som <span class=\"Italic\">3. pkt.:</span></p>\r\n<p class=\"TekstGenerel\">»Styrelsen for It og Læring skal herved også sikre, at it-løsningen for den digitale identifikationsløsning, jf. stk. 1, opfylder kravene til databeskyttelse gennem design og databeskyttelse gennem standardindstillinger i Europa-Parlamentets og Rådets forordning om beskyttelse af fysiske personer i forbindelse med behandling af personoplysninger og om fri udveksling af sådanne oplysninger.«</p>\r\n<p class=\"AendringMedNummer\">\r\n   <span class=\"AendringNr\">31.</span> <span class=\"Italic\">§ 15 g, stk. 3, </span>affattes således:</p>\r\n<p class=\"Stk2\">\r\n   <span class=\"StkNr\" id=\"ide31812d0-1030-4cf2-b883-71294205bec8\">»Stk. 3.</span> Styrelsen for It og Læring skal efter anmodning fra den dataansvarlige, jf. stk. 1, 2. pkt., give den dataansvarlige tilstrækkelige oplysninger til, at den pågældende kan påse, at der er truffet de i stk. 2 nævnte tekniske og organisatoriske sikkerhedsforanstaltninger.«</p>\r\n<p class=\"AendringMedNummer\">\r\n   <span class=\"AendringNr\">32.</span> I <span class=\"Italic\">§ 15 g</span> indsættes som <span class=\"Italic\">stk. 4:</span></p>\r\n<p class=\"Stk2\">\r\n   <span class=\"StkNr\" id=\"idf40c4913-9849-4339-a1a8-08f75401b8ac\">»Stk. 4.</span> Styrelsen for It og Læring fastsætter efter forhandling med KL og Danske Regioner  nærmere regler om opgaver og ansvar for den dataansvarlige, jf. stk. 1, 2. pkt., og om styrelsens opgaver og ansvar som databehandler.«</p>\r\n<p class=\"CentreretParagraf\">§ 2</p>\r\n<p class=\"Stk2\">\r\n   <span class=\"StkNr\">Stk. 1.</span> Loven træder i kraft den 1. august 2019, jf. dog stk. 2-5.</p>\r\n<p class=\"Stk2\">\r\n   <span class=\"StkNr\">Stk. 2.</span> § 2 g, stk. 8, 1. pkt., og stk. 9, i lov om vejledning om uddannelse og erhverv samt pligt til uddannelse, beskæftigelse m.v. som affattet ved dennes lovs § 1, nr. 14 og 15, træder i kraft dagen efter bekendtgørelsen i Lovtidende.</p>\r\n<p class=\"Stk2\">\r\n   <span class=\"StkNr\">Stk. 3.</span> § 1, nr. 26, træder i kraft den 2. august 2018.</p>\r\n<p class=\"Stk2\">\r\n   <span class=\"StkNr\">Stk. 4.</span> § 2 f, stk. 1-3, og § 2 k i lov om vejledning om uddannelse og erhverv samt pligt til uddannelse, beskæftigelse m.v. som affattet ved dennes lovs § 1, nr. 12 og 16, træder i kraft den 1. januar 2019.</p>\r\n<p class=\"Stk2\">\r\n   <span class=\"StkNr\">Stk. 5.</span> § 15 g, stk. 2, 1. og 3. pkt., og stk. 3 og 4, i lov om vejledning om uddannelse og erhverv samt pligt til uddannelse, beskæftigelse m.v. som affattet ved denne lovs § 1, nr. 29-32, træder i kraft den 15. juni 2018.</p>\r\n<p class=\"Stk2\">\r\n   <span class=\"StkNr\">Stk. 6.</span> Regler fastsat i medfør af § 2 c, stk. 8, i lov om vejledning om uddannelse og erhverv samt pligt til uddannelse, beskæftigelse m.v., jf. lovbekendtgørelse nr. 1097 af 28. september 2017, forbliver i kraft, indtil de ophæves eller afløses af forskrifter udstedt i medfør af § 2 c, stk. 7.</p><div class=\"Givet\" id=\"Givet\"><p class=\"Givet\" align=\"center\">Givet på Christiansborg Slot, den 8. juni 2018</p><p class=\"Segl\" align=\"center\">Under Vor Kongelige Hånd og Segl</p><p class=\"Sign1\" align=\"center\">MARGRETHE R.</p><p class=\"Sign2\" align=\"right\">/ Merete Riisager</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb 2017/1 LF 201",
            "stateLabel": "Vedtaget",
            "references": [
                {
                    "shortName": "2017/1 SF.L L 201",
                    "title": "Skriftlig fremsættelse (21. marts 2018) - L 201",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 200216,
                    "eliUri": "/eli/ft/20171XX00742",
                    "externalLink": ""
                },
                {
                    "shortName": "2017/1 LSF 201",
                    "title": "Forslag til Lov om ændring af lov om vejledning om uddannelse og erhverv samt pligt til uddannelse, beskæftigelse m.v. (Kommunal indsats for unge under 25 år)",
                    "presentationName": "Lovforslag som fremsat",
                    "documentTypeId": 400,
                    "documentId": 200191,
                    "eliUri": "/eli/ft/201712L00201",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20171/lovforslag/l201/index.htm"
                },
                {
                    "shortName": "2017/1 BTL 199, L 200, L 201 og L 202",
                    "title": "IV. Forslag til lov om ændring af avu-loven, lov om befordringsrabat til uddannelsessøgende i ungdomsuddannelser m.v., lov om Danmarks Evalueringsinstitut, lov om forberedende voksenundervisning og ordblindeundervisning for voksne, lov om individuel boligstøtte og forskellige love og om ophævelse af lov om erhvervsgrunduddannelse m.v., lov om kombineret ungdomsuddannelse, lov om produktionsskoler og lov om Rådet for Ungdomsuddannelser\n(Ændringer som følge af lovgivning om forberedende grunduddannelse m.v.)",
                    "presentationName": "Betænkning  over lovforslag",
                    "documentTypeId": 420,
                    "documentId": 201437,
                    "eliUri": "/eli/ft/201714L01055",
                    "externalLink": ""
                },
                {
                    "shortName": "2017/1 LSV 201",
                    "title": "Forslag til Lov om ændring af lov om vejledning om uddannelse og erhverv samt pligt til uddannelse, beskæftigelse m.v. (Kommunal indsats for unge under 25 år)",
                    "presentationName": "Lovforslag som vedtaget",
                    "documentTypeId": 410,
                    "documentId": 201571,
                    "eliUri": "/eli/ft/201713L00201",
                    "externalLink": ""
                },
                {
                    "shortName": "LOV nr 746 af 08/06/2018",
                    "title": "Lov om ændring af lov om vejledning om uddannelse og erhverv samt pligt til uddannelse, beskæftigelse m.v. (Kommunal indsats for unge under 25 år)",
                    "presentationName": "Ændringslov",
                    "documentTypeId": 20,
                    "documentId": 201742,
                    "eliUri": "/eli/lta/2018/746",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "09/06/2018"
        },
        {
            "displayName": "Accession",
            "displayValue": "A20180074630"
        },
        {
            "displayName": "Entydig dokumentidentifikation",
            "displayValue": "CU000432"
        },
        {
            "displayName": "Dato for førstegangsindlæggelse",
            "displayValue": "09/06/2018"
        },
        {
            "displayName": "Dato for indlæggelse",
            "displayValue": "09/06/2018"
        },
        {
            "displayName": "Dokumenttype",
            "displayValue": "Ændringslov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "746"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "08/06/2018"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Undervisningsmin., j.nr. 18-19"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}