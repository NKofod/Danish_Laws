{
    "id": 155601,
    "title": "Ankestyrelsens principafgørelse P-2-06 om flygtningestatus - bopælstid - Østre Landsrets dom af 21. oktober 2005 - pension",
    "documentTypeId": "240",
    "isSagsforlobPeriodValid": true,
    "shortName": "KEN nr 10982 af 03/02/2006",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-2-06 om flygtningestatus - bopælstid - Østre Landsrets dom af 21. oktober 2005 - pension</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ved beregningen af dansk pension kunne der udover bopælstid i oprindelseslandet og i Danmark også medregnes et mellemliggende ophold i Syrien.</p>\r\n   <p class=\"TekstGenerel\">Østre Landsret bemærkede i dom af 21. oktober 2005, at i den fremlagte fødselsattest, hvis ægthed ikke var bestridt, var ansøger angivet som iraker ifølge ID-kort for politiske flygtninge med angivelse af nummer.</p>\r\n   <p class=\"TekstGenerel\">Herefter, og efter det oplyste om baggrunden for flugten fra Irak og hans politiske aktiviteter i Irak og Syrien, fandtes det tilstrækkeligt godtgjort, at ansøger havde ophold i Syrien på et grundlag svarende til det, der var nævnt i udlændingelovens § 7. Bopælstiden skulle derfor medregnes ved beregningen af pension.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 759 af 2. august 2005 - § 2, stk. 2, nr. 2 og § 9, stk. 1</p>\r\n<p>Udlændingeloven - lovbekendtgørelse nr. 826 af 24. august 2005 - § 7, stk. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen drejede sig om en 61-årig iraker, der kom til Danmark i 1988 og blev anerkendt som flygtning efter udlændingelovens § 7, stk. 2.</p>\r\n<p>Han var flygtet fra Irak i 1971 og havde i den mellemliggende periode opholdt sig i Syrien og i perioder i Yemen og i Libanon.</p>\r\n<p>Ved ankomsten til Danmark oplyste han om opholdet i Syrien, men havde ikke syriske dokumenter, der kunne bekræfte hans ophold der.</p>\r\n<p>I januar 2001 havde Flygtningenævnet anerkendt ham efter udlændingelovens § 7, stk. 1, på baggrund af nye oplysninger om hans aktuelle politiske aktivitet, vendt mod sit hjemland.</p>\r\n<p>Ansøger fik oprindeligt ved pensionstilkendelse udbetalt fuld pensionsydelse svarende til fuld optjeningstid. Kommunen blev efterfølgende opmærksom på, at bopælstiden i Syrien ikke kunne medregnes, da der manglede dokumentation for, at han havde flygtningestatus i de lande, han havde opholdt sig i fra 1971 til 1988 og nedsatte herefter pensionen.</p>\r\n<p>Efter Flygtningenævnets afgørelse søgte ansøger om at få medregnet perioden i Syrien i bopælstiden. Han indleverede forskellige papirer til dokumentation for sin politiske aktivitet. Der forelå blandt andet en fødselsattest for hans yngste barn, der var født i Damaskus. Ifølge en af to oversættelser af attesten var han benævnt med flygtninge-ID nummer på fødselsattesten.</p>\r\n<p>Syrien havde ikke ratificeret FNs flygtningekonvention, men kunne give opholdstilladelse af humanitære eller politiske grunde.</p>\r\n<p>Ankestyrelsen traf den 4. december 2002 afgørelse om, der ved beregning af pensionen alene skulle medtages bopælstid i oprindelseslandet og i Danmark. Bopælstiden i Syrien kunne således ikke medregnes, da der ikke forelå dokumentation for, at ansøger under sit ophold i Syrien var anerkendt som flygtning.</p>\r\n<p>På baggrund af Østre Landsrets dom af 21. oktober 2005 har Ankestyrelsen genoptaget sagen til ny behandling.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ved beregning af dansk pension skulle bopælstiden i Syrien medregnes.</p>\r\n<p>Ankestyrelsen henviste til Østre Landsrets dom af 21. oktober 2005, der tilpligtede Ankestyrelsen at anerkende, at styrelsens afgørelse blev ændret således, at der ved beregning af pensionen også medregnedes bopælstid i Syrien.</p>\r\n<p>I den fremlagte fødselsattest, hvis ægthed ikke var bestridt, var personen angivet som \"iraker ifølge ID-kort for Politiske flygtninge\" med angivelse af nummer.</p>\r\n<p>Herefter og efter det oplyste om baggrunden for flugten fra Irak og de politiske aktiviteter i Irak og Syrien fandtes det tilstrækkeligt godtgjort, at han havde ophold i Syrien på et grundlag svarende til det, der var nævnt i udlændingelovens § 7.</p>\r\n<p>Bopælstiden i Syrien skulle derfor medregnes ved beregningen af pension, jf. lov om social pension § 9, stk. 1, 2. pkt.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20061098225"
        },
        {
            "displayName": "Entydig dokumentidentifikation",
            "displayValue": "BS008396"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10982"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "03/02/2006"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 6000761-05"
        },
        {
            "displayName": "Stikord",
            "displayValue": "P-2-06"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}