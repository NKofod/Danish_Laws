{
    "id": 47136,
    "title": "Supplerende vejledning vedrørende sundhedsplejerskens opgaver i skolelægeordningen (Til samtlige kommuner, amtskommuner, skolelæger, sundhedsplejersker m.v.) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 15490 af 01/10/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Supplerende vejledning vedrørende  \r\n\r\n sundhedsplejerskens opgaver i skolelægeordningen </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige kommuner, amtskommuner,  \r\n\r\n skolelæger, sundhedsplejersker </P>  \r\n\r\n<P CLASS=TITEL-KOMMENTAR ALIGN=CENTER>m.v.) </P>  \r\n\r\n<BR>  \r\n\r\n<P>I henhold til § 4, stk. 4, i indenrigsministeriets bekendtgørelse nr. 535  \r\n\r\n af 4. oktober 1982 om skolelægeordning giver sundhedsstyrelsen - som tillæg  \r\n\r\n til kapitel III om ordningens indhold i styrelsens vejledende retningslinjer  \r\n\r\n af 31. januar 1983 for tilrettelæggelse af skolelægeordningen - følgende  \r\n\r\n supplerende vejledning vedrørende sundhedsplejerskens opgaver. </P>  \r\n\r\n<P>Endvidere er aftrykt Undersøgelse af skoleelevers syn (bilag 1) og  \r\n\r\n Undersøgelse af skoleelevers hørelse (bilag 2). </P>  \r\n\r\n<P>I medfør af bekendtgørelsens § 4, stk. 3, påhviler det sundhedsplejersken  \r\n\r\n ved funktionsundersøgelse og gennem regelmæssig kontakt med det enkelte barn  \r\n\r\n at afdække individuelle og almene sundhedsmæssige problemer. </P>  \r\n\r\n<P>De rutinemæssige funktionsundersøgelser omfatter: </P>  \r\n\r\n<P>Synsprøve - 1 gang årligt på alle klassetrin. </P>  \r\n\r\n<P>Høreprøve og farvesynsprøve - ved ind- og udskoling. </P>  \r\n\r\n<P>Højde- og vægtmåling - 2 på hinanden følgende år ved indskolingen. </P>  \r\n\r\n<P>Undersøgelserne gentages efter behov og kan i specielle tilfælde i  \r\n\r\n samarbejde med skolelægen udvides til at omfatte urinundersøgelse, måling af  \r\n\r\n blodtryk og andre systematiserede undersøgelser, f.eks. vedrørende børnenes  \r\n\r\n motoriske færdigheder og pubertetsudvikling. </P>  \r\n\r\n<P>Vedrørende syns- og høreprøve henvises til bilag 1: Undersøgelse af  \r\n\r\n skoleelevers syn og bilag 2: Undersøgelse af skoleelevers hørelse. </P>  \r\n\r\n<P>Sundhedsplejerskens regelmæssige kontakt med børnene efter indskolingen  \r\n\r\n opretholdes iøvrigt gennem en samtale med det enkelte barn een gang årligt.  \r\n\r\n Formålet hermed er i samarbejde med skolelægen, skolens personale, forældre  \r\n\r\n m.v. at medvirke til forebyggelse af at sygelige tilstande opstår, at  \r\n\r\n formodede eller kendte trivsels- og udviklingsproblemer kommer under  \r\n\r\n behandling så tidligt som muligt samt at sikre kontinuitet i den  \r\n\r\n sundhedsfaglige indsats, der ydes barnet/familien. </P>  \r\n\r\n<P>Forud for samtalen med barnet indhenter sundhedsplejersken oplysninger om  \r\n\r\n barnets sundhedstilstand. Til indsamling af oplysninger kan benyttes  \r\n\r\n aldersrelaterede spørgeskemaer udarbejdet af skolelægeordningen, hvorpå  \r\n\r\n barnet selv/dets forældre oplyser om forhold, der har betydning for barnets  \r\n\r\n helhedssituation, og om særlige sundhedsemner ønskes drøftet. Gennem  \r\n\r\n samarbejdet med klasselæreren indhenter sundhedsplejersken endvidere  \r\n\r\n oplysninger om barnets trivsel i klassen, herunder om det -  \r\n\r\n undervisningsmæssigt og/eller socialt - har vanskeligheder, der kan have  \r\n\r\n sundhedsproblemer som tilgrundliggende årsag. </P>  \r\n\r\n<P>Sundhedsplejersken foretager den/de relevante funktionsundersøgelse(r) og  \r\n\r\n tilrettelægger samtalen, så den danner grundlag for en systematiseret  \r\n\r\n vurdering af barnets sundhedstilstand og for individuel sundhedsvejledning  \r\n\r\n afpasset efter barnets særlige behov herfor. Sundhedsplejersken drøfter  \r\n\r\n endvidere med barnet - eventuelt med grupper af børn - forhold, der er af  \r\n\r\n betydning for børns fysiske og psykosociale udvikling på det aktuelle  \r\n\r\n alderstrin. </P>  \r\n\r\n<P>Det bør herved tilstræbes: </P>  \r\n\r\n<P>- at barnet får mulighed for at erkende sin egen sundhedsmæssige situation  \r\n\r\n</P>  \r\n\r\n<P>- at barnet øger sit kendskab til forhold, der spiller en rolle for at  \r\n\r\n opnå en god sundhedsmæssig udvikling </P>  \r\n\r\n<P>- at barnet får forståelse for, at det selv og i fællesskab med andre kan  \r\n\r\n medvirke til at ændre livsvilkårene med henblik på at fremme sundheden. </P>  \r\n\r\n<P>Eksempler på emner: </P>  \r\n\r\n<P CLASS=PUNKT> <B>1.</B> - 3. klassetrin: Kropsbevidsthed, spisevaner, søvn,  \r\n\r\n motion, påklædning, hygiejne, drilleri, jalousi, fritidsbeskæftigelse. </P>  \r\n\r\n<P CLASS=PUNKT> <B>4.</B> - 6. klassetrin: Kropsbevidsthed, spisevaner, søvn,  \r\n\r\n motion, fysiske og psykiske ændringer i puberteten, misbrug (alkohol,  \r\n\r\n narkotika, tobak), fritidsbeskæftigelse, arbejdsstillinger,  \r\n\r\n forsømmelser/skulkeri, kriminalitet, gruppedannelse/gruppepres. </P>  \r\n\r\n<P CLASS=PUNKT> <B>7.</B> - 9. klassetrin: Kropsbevidsthed,  \r\n\r\n pubertetsudvikling, kønsrolle, kønsrollemønstre, familiemønstre, hygiejne,  \r\n\r\n prævention, kønssygdomme, fritidsbeskæftigelse, arbejdsstillinger og  \r\n\r\n erhvervsvalg. </P>  \r\n\r\n<P>Det tilrådes, at særlige sundhedsmæssige problemer i relation til den  \r\n\r\n enkelte klasse eller lokalmiljøet drøftes mellem sundhedspersonalet, skolen  \r\n\r\n og andre relevante personer/institutioner med henblik på en fælles  \r\n\r\n sundhedspædagogisk indsats. </P>  \r\n\r\n<P>Giver barnet under samtalen udtryk for, og/eller skønner  \r\n\r\n sundhedsplejersken på baggrund af sin observation, at barnet/familien har  \r\n\r\n behov for en særlig indsats, inddrages skolelægen, klasselæreren og/eller  \r\n\r\n andre relevante personer/institutioner. </P>  \r\n\r\n<P>I sådanne tilfælde bør sundhedsplejersken følge op, at foreslåede  \r\n\r\n henvisninger eller kontakter effektueres. </P>  \r\n\r\n<P>I barnets helbredskort noteres fortløbende optegnelse om barnets udvikling  \r\n\r\n og sundhedstilstand, herunder om eventuelle sygdomme, adfærdsproblemer m.m.  \r\n\r\n Endvidere sundhedsplejerskens observationer, hvad der er lagt særlig vægt på  \r\n\r\n i sundhedsvejledningen samt årsag til eventuel kontakt med anden  \r\n\r\n faggruppe/institution, herunder om tidligere henvisning er fulgt og en  \r\n\r\n bedømmelse af resultatet heraf. </P>  \r\n\r\n<P>I skoler/lokalområder, hvor forebyggelse af konkrete sundhedsproblemer  \r\n\r\n tages op, kan sundhedsplejersken i det omfang, der er ressourcer dertil,  \r\n\r\n medvirke ved gennemførelsen af specielle funktionsundersøgelser, tests,  \r\n\r\n interviews m.v. </P>  \r\n\r\n<P>Søren K. Sørensen </P>  \r\n\r\n<P>/Elisabeth R&uuml;bner </P>  \r\n\r\n<P>Bilag 1. </P>  \r\n\r\n<P>Undersøgelse af skoleelevers syn </P>  \r\n\r\n<P>Vejledning til sundhedsplejersken </P>  \r\n\r\n<P>Fra barnets 1. skoleår (børnehaveklasse eller 1. klasse) indtil udskoling,  \r\n\r\n foretages een gang årligt synsprøve og iøvrigt ved mistanke om  \r\n\r\n synsnedsættelse. </P>  \r\n\r\n<P>Afstandssynet prøves på hvert øje for sig. Prøven foretages i 6 meters  \r\n\r\n afstand, idet der kan benyttes spejlaflæsning, hvis pladsforholdene gør det  \r\n\r\n ønskeligt. Til prøven anvendes en Snellentavle med sorte typer på hvid  \r\n\r\n baggrund. Belysningen bør være tilstrækkelig. Blænding bør undgås, hvorfor  \r\n\r\n eleven så vidt muligt anbringes med ryggen til vindue eller anden  \r\n\r\n rumbelysning. Eventuelt anvendte spejle bør være fejlfri. Sundhedsplejersken  \r\n\r\n bør, ved at anbringe sig på elevens plads, sikre sig, at tavlen kan læses.  \r\n\r\n</P>  \r\n\r\n<P>Som symboler anvendes bogstaver eller tal, i børnehaveklasse og i 1.  \r\n\r\n klasse eventuelt Østerbergs billedtavle. Anden undersøgelsestavle kan  \r\n\r\n anvendes efter aftale med skolelægen. </P>  \r\n\r\n<P>For at godkende en linie som læst bør mindst 3/4 af symbolerne ses  \r\n\r\n korrekt. Synsstyrken bør være ens på de to øjne. I børnehaveklasse og i 1.  \r\n\r\n klasse kan synsstyrke 0,67 (6/9) anses for tilfredsstillende, i de øvrige  \r\n\r\n klasser bør synsstyrken være 1,0 (6/6). Er der forskel på de to øjnes  \r\n\r\n synsstyrke, eller er synsstyrken mindre end overfor anført, henvises eleven  \r\n\r\n til skolelægen. Henvisning bør desuden ske, dersom elev, hjem eller lærer  \r\n\r\n oplyser, at der er synsvanskeligheder, eller eleven er læseretarderet. </P>  \r\n\r\n<P>I barnets første skoleår (børnehaveklasse eller 1. klasse) og ved  \r\n\r\n udskoling undersøges farvesynet med Ishiharas farvetavle (eller anden  \r\n\r\n farvetavle efter aftale med skolelægen). Denne undersøgelse foretages med  \r\n\r\n begge øjne samtidig. Eleven skal læse tallene i 1/2 - 1 meters afstand  \r\n\r\n (stående ved et bord). </P>  \r\n\r\n<P>Undersøgelsen må ikke foretages i kunstig belysning. Eleven må ikke  \r\n\r\n benytte solbriller eller farvede brilleglas. Undersøgelsen påviser arvelig  \r\n\r\n rød-grøn farvesvaghed. (8 % af drenge, 1/2 % af piger er farvesvage. Påvises  \r\n\r\n ingen farvesvage elever, må man være opmærksom på, om  \r\n\r\n undersøgelsesomstændighederne er korrekte). </P>  \r\n\r\n<P>Vejledning til skolelægen </P>  \r\n\r\n<P>Hos de elever, der af synsmæssige grunde henvises til skolelægen,  \r\n\r\n efterprøver denne afstandssynet og undersøger tillige læsesynet (med Dansk  \r\n\r\n Standard Læseprøve). Skolelægen afgør, om henvisning til speciallæge er  \r\n\r\n tilrådelig. Ved synsstyrke mindre end 0,67 (6/9) på noget øje, tilrådes  \r\n\r\n henvisning. </P>  \r\n\r\n<P>Dersom synsstyrken, trods korrigerende glas binokulært, er mindre end 0,5  \r\n\r\n (6/12), underrettes klasselæreren således, at eleven om muligt kan få en  \r\n\r\n bedre placering i klasseværelset. </P>  \r\n\r\n<P>Er synsstyrken, trods korrigerende glas binokulært, mindre end 0,33  \r\n\r\n (6/18), henvises eleven til konsulenten for specialundervisning. </P>  \r\n\r\n<P>Bilag 2. </P>  \r\n\r\n<P>Undersøgelse af skoleelevers hørelse </P>  \r\n\r\n<P>Vejledning til sundhedsplejersken </P>  \r\n\r\n<P>Samtlige skolebørn i den undervisningspligtige alder skal ved  \r\n\r\n sundhedsplejersken gennemgå toneaudiometrisk screening af høreevnen ved  \r\n\r\n indskoling og iøvrigt ved mistanke om hørenedsættelse. </P>  \r\n\r\n<P>Undersøgelsen foretages i et lokale, der er støjisoleret, hvorfor  \r\n\r\n skolelægelokalerne om muligt bør støjisoleres (dobbelte vinduer o.l.). Ved  \r\n\r\n bygning af nye skoler eller ved større ombygning af eksisterende skoler bør  \r\n\r\n der indrettes et særligt isoleret lokale til audiometri. </P>  \r\n\r\n<P>Det anvendte audiometer skal være forsynet med lyddæmpende hovedtelefoner  \r\n\r\n og opfylde ISO-kravene. Audiometret skal kontrolleres regelmæssigt af en  \r\n\r\n tekniker og den person, som bruger audiometret, bør dagligt kontrollere på  \r\n\r\n sig selv, at høretærsklen ligger på de sædvanlige værdier. Undersøgelsen  \r\n\r\n foretages som en screening og ved bestemmelse af høretærsklen med optegnelse  \r\n\r\n af et audiogram. </P>  \r\n\r\n<P>Der undersøges kun een elev ad gangen (individuel audiometri). </P>  \r\n\r\n<P>Screening: Høreevnen for frekvenserne 250, 500, 1.000, 2.000, 4.000, 6.000  \r\n\r\n og 8.000 Hz undersøges ved en intensitet på 20 dB. </P>  \r\n\r\n<P>Hørelsen anses for normal, såfremt alle frekvenserne opfattes ved denne  \r\n\r\n intensitet. </P>  \r\n\r\n<P>Kan alle omtalte frekvenser ikke opfattes ved intensiteten 20 dB under  \r\n\r\n rolige forhold, henvises barnet til skolelægen med henblik på otoskopi og  \r\n\r\n efterkontrol. </P>  \r\n\r\n<P>Høretærsklen bestemmes således: </P>  \r\n\r\n<P>Efter at man har sikret sig, at telefonerne er placeret nøjagtigt på  \r\n\r\n ørerne, tilbydes der eleven en tone, som varer mindst eet sekund og er af en  \r\n\r\n intensitet, der tydeligt kan opfattes. Derpå sænker man intensiteten 5 dB ad  \r\n\r\n gangen, til tonen ikke mere høres. Den laveste intensitet, hvor tonen lige  \r\n\r\n kan opfattes, er høretærsklen for pågældende frekvens. Høretærsklen for  \r\n\r\n samtlige frekvenser bestemmes og indføres i audiogrammets koordinatsystem, og  \r\n\r\n man har nu et udtrykfor elevens høreevne. </P>  \r\n\r\n<P>Vejledning til skolelægen </P>  \r\n\r\n<P>Kontrol/henvisning til speciallæge: </P>  \r\n\r\n<P>Et høretab på 25 dB på een eller flere frekvenser giver i første omgang  \r\n\r\n anledning til observation. Kan høretabet efter 14 dages forløb ikke bringes  \r\n\r\n ned til 20 dB, henviser skolelægen til undersøgelse hos speciallæge eller  \r\n\r\n alm. praktiserende læge. </P>  \r\n\r\n<P>Forud har skolelægen som nævnt otoskoperet og efterkontrolleret. Specielt  \r\n\r\n skal man lægge mærke til, om eleven er katarrhalsk eller lige har været det.  \r\n\r\n Hvis dette er tilfældet, udskydes undersøgelse ca. 14 dage, da hørelsen i  \r\n\r\n mellemtiden ofte er blevet normal. </P>  \r\n\r\n<P>Elever, hos hvem der konstateres katarrhalsk otitis eller kronisk  \r\n\r\n mellemørebetændelse, kontrolleres regelmæssigt enten af skolelæge eller af  \r\n\r\n speciallægen. Elever med lidelser i det indre øre eller i de cerebrale  \r\n\r\n hørebaner undersøges i almindelighed kun een gang årligt med mindre der  \r\n\r\n kommer forværring af tilstanden eller der optræder subjektive klager. I disse  \r\n\r\n tilfælde henviser skolelægen til speciallæge eller alm. praktiserende læge.  \r\n\r\n</P>  \r\n\r\n<P>Der skal her gøres opmærksom på, at disse elever ofte får forbigående  \r\n\r\n forværring af deres hørelse ved katarrhalia, hvilket kan nødvendiggøre  \r\n\r\n yderligere kontrol og behandling. </P>  \r\n\r\n<P>Falder en elevs høreevne så stærkt, at gennemsnittet af høretabene på de  \r\n\r\n vigtigste frekvenser 500, 1.000 og 2.000 trods en adækvat behandling er 30 dB  \r\n\r\n eller dårligere, vil eleven have vanskeligt ved at følge med i klassen og bør  \r\n\r\n derfor henvises til nærmeste høreklinik/hørecentral. </P>  \r\n\r\n<P>Bliver der herefter tale om pædagogisk og audiologisk behandling giver  \r\n\r\n skolelægen meddelelse herom til konsulenten for specialundervisning.  \r\n\r\n Skolelægeordningen samarbejder herefter med denne om det videre fornødne.  \r\n\r\n</P>  \r\n\r\n<P>I alvorligere tilfælde kan der blive tale om specialundervisning eller  \r\n\r\n eventuel overflytning til en specialklasse for tunghøre. </P>  \r\n\r\n<P>Forældre til elever, hos hvem der påvises en svækkelse af høreevnen for  \r\n\r\n høje toner, og hvor svækkelsen kan være opstået ved kortvarig påvirkning af  \r\n\r\n en kraftig lyd, bør orienteres om, at en sådan svækkelse ikke har betydning  \r\n\r\n for opfattelse af almindelig tale, men at det er en erfaring, at der ved  \r\n\r\n fornyet kraftig støjpåvirkning kan ske en forværring af høresvækkelsen, der  \r\n\r\n kan brede sig til andre toneområder. Skolelægen skal derfor tilråde  \r\n\r\n forældrene, at de inden afgørelsen af spørgsmålet om deres barns fremtidige  \r\n\r\n erhverv rådspørger en ørelæge. For drenges vedkommende må det endvidere  \r\n\r\n tilrådes, at der, inden den pågældende møder på session, sker undersøgelse  \r\n\r\n hos en ørelæge. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/09/1997"
        },
        {
            "displayName": "Accession",
            "displayValue": "C19831549060"
        },
        {
            "displayName": "Entydig dokumentidentifikation",
            "displayValue": "CM005916"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "07/05/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "15490"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "01/10/1983"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Sundhedsstyrelsen"
        },
        {
            "displayName": "Ressortministeriets journalnummer",
            "displayValue": "Sundhedsst. j.nr. 5540-6-1983"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}