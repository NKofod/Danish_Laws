{
    "id": 110827,
    "title": "1991 LSF 27   FORSLAG TIL LOV OM ÆNDRING AF LOV OM SOCIAL PENSION (VARMETILLÆG) ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 27",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 27 </P>  \r\n\r\n<P></P>  \r\n\r\n<P>Forslag til Lov om ændring af lov om social pension (Varmetillæg) </P>  \r\n\r\n<P></P>  \r\n\r\n<P>Fremsat af socialministeren (Else Winther Andersen) </P>  \r\n\r\n<P></P>  \r\n\r\n<P>den 2. oktober 1991 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P> I lov om social pension, jf. lovbekendtgørelse nr. 497 af 4. juli 1989,  \r\n\r\n som senest ændret ved § 2 i lov nr. 400 af 6. juni 1991, ophæves § 17, stk.  \r\n\r\n 2, 3. pkt. </P>  \r\n\r\n<P> <B>§ 2 </B></P>  \r\n\r\n<P>  <I>Stk. 1.</I> Loven træder i kraft den 1. juli 1992. Samtidig ophæves §  \r\n\r\n 2, stk. 2, i lov nr. 868 af 23. december 1987 om ændring af lov om social  \r\n\r\n pension. </P>  \r\n\r\n<P> <I>Stk. 2.</I> Socialministeren fastsætter med virkning fra den 1. juli  \r\n\r\n 1992 regler, hvorefter pensionister får aftrappet forskellen mellem det  \r\n\r\n varmetillæg, der blev ydet efter § 17, stk. 2, 3. pkt. i lov om social  \r\n\r\n pension, for det før 1. juli 1992 senest afsluttede varmeregnskabsår, og det  \r\n\r\n beløb, der ydes efter § 17, stk. 2, 2. pkt., i lov om social pension.  \r\n\r\n Forskelsbeløbet aftrappes over en periode indtil den 1. juli 1994. </P>  \r\n\r\n<P> <I> </I></P>  \r\n\r\n<P>Bemærkninger til lovforslaget </P>  \r\n\r\n<P> Lov nr. 217 af 16. maj 1984 om social pension (Folketingstidende 1983-84,  \r\n\r\n 2. samling, sp. 133, 621, 5357, 5776; tillæg A sp. 663; tillæg B, sp. 331;  \r\n\r\n tillæg C, sp. 231), er bekendtgjort ved lovbekendtgørelse nr. 497 af 4. juli  \r\n\r\n 1989, og senest ændret ved § 2 i lov nr. 400 af 6. juni 1991. </P>  \r\n\r\n<P>Som en del af samspilsløsningen, jf. lov nr. 390 af 10. juni 1987, indgik  \r\n\r\n nye regler for beregning af personlige tillæg. For så vidt angår varmetillæg,  \r\n\r\n skulle der også fastsættes ensartede regler for tildeling af ydelsen.  \r\n\r\n Socialministeren fik med lovændringen bemyndigelse til at fastsætte disse  \r\n\r\n regler, gældende fra 1. januar 1988. </P>  \r\n\r\n<P>I samspilsløsningen blev der afsat 100 mill. kr. til dækning af  \r\n\r\n merudgifter til varmetillæg som følge af udvidelsen af personkredsen. Senere  \r\n\r\n blev der afsat yderligere 100 mill. kr. i forbindelse med en lovændring, jf.  \r\n\r\n lov nr. 868 af 23. december 1987, hvorefter kommunerne fik mulighed for at  \r\n\r\n bibeholde de tidligere gældende, interne retningslinjer for varmetillæg af  \r\n\r\n hensyn til de pensionister, der tidligere havde fået mere i varmetillæg end  \r\n\r\n efter de nye regler, fastsat af socialministeren. </P>  \r\n\r\n<P>Da kommunerne ikke som forudsat benyttede sig af muligheden for at  \r\n\r\n fastholde de gunstigere regler, blev pensionsloven ændret påny, jf. lov nr.  \r\n\r\n 128 af 12. marts 1988. Hermed blev det sikret, at pensionister, der havde  \r\n\r\n modtaget varmetillæg i 1987, ikke skulle have varmetillæg efter mindre  \r\n\r\n gunstige regler i 1988. </P>  \r\n\r\n<P>Af betænkningen fra Folketingets Socialudvalg til den sidstnævnte  \r\n\r\n lovændring - afgivet den 25. februar 1988 vedrørende L 168 - fremgår, at der  \r\n\r\n er &#187;enighed om, at når der er indhentet nye oplysninger fra kommunerne  \r\n\r\n om varmetillæg til pensionister, skal der tages endelig stilling til reglerne  \r\n\r\n om varmetillæg fra 1989&#171;. Det fremgår endvidere af betænkningen, at de  \r\n\r\n fremtidige regler på området skulle fastlægges i begyndelsen af juni samme  \r\n\r\n år. </P>  \r\n\r\n<P>De nye oplysninger om varmetillæg m.v. bekræftede oplysningerne fra  \r\n\r\n tidligere undersøgelser om varmetillæg m.v. </P>  \r\n\r\n<P>Da det iøvrigt er meget uhensigtsmæssigt at opretholde to regelsæt for  \r\n\r\n varmetillæg foreslås, at den særlige bemyndigelsesbestemmelse i lovens § 17,  \r\n\r\n stk. 2, 3. pkt., ophæves. Hermed ophæves de særlige regler, hvorefter nogle  \r\n\r\n pensionister har kunnet opnå et højere varmetillæg end efter de almindelige  \r\n\r\n regler, der er fastsat af socialministeren. </P>  \r\n\r\n<P>Efter de nugældende regler kan pensionister bosiddende i samme kommune -  \r\n\r\n og med den samme opvarmningsudgift - få varmetillæg af væsentlig forskellig  \r\n\r\n størrelse afhængigt af, om de pågældende har ansøgt om varmetillæg før eller  \r\n\r\n efter den 1. januar 1988. Det er i den forbindelse væsentligt at pege på, at  \r\n\r\n det varmetillæg, der blev ydet efter de kommunale regler før den 1. januar  \r\n\r\n 1988, løbende kunne blive reguleret afhængigt af den kommunale økonomi set i  \r\n\r\n forhold til rådighedsbeløbet, ansøgerantallet, opvarmningsudgifterne m.v.  \r\n\r\n</P>  \r\n\r\n<P>Det højere varmetillæg kunne og kan ikke tages som udtryk for, at netop  \r\n\r\n disse pensionister har vanskeligere økonomiske forhold eller højere  \r\n\r\n opvarmningsudgifter end de pensionister, der har ansøgt om varmetillæg efter  \r\n\r\n den 1. januar 1988. Den højere ydelse i nogle kommuner skal derimod snarere  \r\n\r\n ses som en følge af, at opvarmningsudgifterne i de pågældende kommuner  \r\n\r\n forholdsmæssigt kan betegnes som mindre, eller fordi få pensionister på  \r\n\r\n daværende tidspunkt ansøgte om varmetillæg. Begge dele muliggjorde i nogle  \r\n\r\n kommuner tildeling af et større varmetillæg inden for det daværende  \r\n\r\n rådighedsbeløbs rammer. </P>  \r\n\r\n<P>Ligebehandling af pensionister nødvendiggør derfor lovændringen. </P>  \r\n\r\n<P>En anden, men også væsentlig baggrund for lovforslaget er, at kommunernes  \r\n\r\n problemer med at administrere to regelsæt er uforholdsmæssigt store.  \r\n\r\n Socialministeriet bliver løbende orienteret om kommunernes vanskeligheder med  \r\n\r\n at administrere det &#187;andet&#171; sæt af varmetillægsreglerne. Der  \r\n\r\n henvises i den forbindelse bl.a. til, at i modsætning til de almindelige  \r\n\r\n regler for varmetillæg må administrationen af de særlige regler for  \r\n\r\n varmetillæg ske manuelt. Dette medfører for de pågældende kommuner en  \r\n\r\n uforholdsmæssig stor administrativ belastning såvel i forhold til de  \r\n\r\n almindelige regler for varmetillæg som i forhold til de øvrige  \r\n\r\n pensionsregler. </P>  \r\n\r\n<P>De administrative problemer, der er forbundet med de særlige regler for  \r\n\r\n varmetillæg, er således meget fremtrædende i forhold til, hvad der generelt  \r\n\r\n følger af den øvrige pensionslovgivning. I forbindelse med ophævelsen af den  \r\n\r\n særlige overgangsordning for varmetillæg vil det på baggrund af de hidtil  \r\n\r\n indvundne erfaringer med tildeling af varmetillæg efter de regler, der er  \r\n\r\n fastsat af socialministeren, iøvrigt blive overvejet, om disse regler kan  \r\n\r\n gøres mere hensigtsmæssige for pensionister og kommuner. </P>  \r\n\r\n<P>Af hensyn til de pensionister, der hidtil har modtaget varmetillæg efter  \r\n\r\n de kommunale retningslinjer, foreslås, at forskellen mellem det varmetillæg,  \r\n\r\n der er ydet i det senest afsluttede varmeregnskabsår før den 1. juli 1992 og  \r\n\r\n det beløb, der efter dette tidspunkt ydes efter de almindelige regler for  \r\n\r\n varmetillæg, aftrappes forholdsmæssigt over en periode gældende indtil den 1.  \r\n\r\n juli 1994. Det foreslås, at socialministeren får bemyndigelse til at  \r\n\r\n fastsætte nærmere regler herom. </P>  \r\n\r\n<P>Overgangsreglerne påtænkes fastsat således, at forskelsbeløbet nedsættes  \r\n\r\n med 2.400 kr. i varmeåret 1992-93, dog mindst med 33 1/3 pct. og med 4.800  \r\n\r\n kr. i varmeåret 1993-94, og mindst med 66 2/3 pct. Fra den 1. juli 1994 vil  \r\n\r\n forskelsbeløbet være aftrappet fuldt ud. </P>  \r\n\r\n<P>Når forskelsbeløbet er aftrappet fuldt ud, skønnes udgifterne til  \r\n\r\n varmetillæg at blive reduceret med ca. 40 mill. kr. årligt. De økonomiske  \r\n\r\n konsekvenser af lovforslaget vil blive forhandlet med de kommunale parter.  \r\n\r\n</P>  \r\n\r\n<P>Lovforslaget vil for de kommuner, der hidtil har anvendt to regelsæt for  \r\n\r\n tildeling af varmetillæg, give mærkbare administrative lettelser. </P>  \r\n\r\n<P>Det foreslås, at lovforslaget skal træde i kraft den 1. juli 1992.  \r\n\r\n Samtidig foreslås revisionsbestemmelsen i § 2, stk. 2, i lov nr. 868 af 23.  \r\n\r\n december 1987 ophævet, da reglerne om varmetillæg foreslås tilrettelagt  \r\n\r\n endeligt med dette lovforslag. </P>  \r\n\r\n<P> <B>Bilag </B></P>  \r\n\r\n<P>  <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P>  <B>§ 1 </B></P>  \r\n\r\n<P> I lov om social pension, jf. lovbekendtgørelse nr. 497 af 4. juli 1989,  \r\n\r\n som senest ændret ved § 2 i lov nr. 400 af 6. juni 1991, ophæves § 17, stk.  \r\n\r\n 2, 3. pkt. </P>  \r\n\r\n<P> <B>§ 17.</B> Personligt tillæg kan udbetales til pensionister, hvis  \r\n\r\n økonomiske forhold er særlig vanskelige. </P>  \r\n\r\n<P> <I>Stk. 2.</I> Der ydes personligt tillæg til betaling af varmeudgifter.  \r\n\r\n Socialministeren fastsætter nærmere regler herom, herunder om egenbetaling.  \r\n\r\n Socialministeren fastsætter endvidere regler om, at kommunalbestyrelsen kan  \r\n\r\n yde varmetillæg med et højere beløb end fastsat i reglerne efter 2. pkt. </P>  \r\n\r\n<P> <I>Stk. 3.</I> Ud over personligt tillæg efter stk. 1 og 2 kan der  \r\n\r\n undtagelsesvis ydes personligt tillæg, hvis pensionistens økonomiske forhold  \r\n\r\n er ganske særlig vanskelige. </P>  \r\n\r\n<P> <I>Stk. 4.</I> Ud over personligt tillæg efter stk. 2 ydes der til  \r\n\r\n pensionister uanset deres økonomiske forhold et tillæg til udgifter til  \r\n\r\n petroleum, når anvendelse af petroleum i dunke på højst 10 l er en nødvendig  \r\n\r\n opvarmningsform i deres bolig. Tillægget svarer til afgiften på petroleum i  \r\n\r\n henhold til lov om afgift af visse olieprodukter med tillæg af merværdiafgift  \r\n\r\n og arbejdsmarkedsbidrag og kan højst ydes for 2.000 l petroleum i dunk om  \r\n\r\n året pr. husstand. </P>  \r\n\r\n<P> <B>§ 2 </B></P>  \r\n\r\n<P>  <I>Stk. 1.</I> Loven træder i kraft den 1. juli 1992. Samtidig ophæves §  \r\n\r\n 2, stk. 2, i lov nr. 868 af 23. december 1987 om ændring af lov om social  \r\n\r\n pension. </P>  \r\n\r\n<P> <B>§ 2.</B> - - - </P>  \r\n\r\n<P> <I>Stk. 2.</I> Forslag om revision af § 17, stk. 2, 3. pkt., jf. denne  \r\n\r\n lovs § 1, fremsættes for Folketinget senest i folketingsåret 1992-93. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/10/1991"
        },
        {
            "displayName": "Accession",
            "displayValue": "199112K00027"
        },
        {
            "displayName": "Entydig dokumentidentifikation",
            "displayValue": "CL002365"
        },
        {
            "displayName": "Dato for førstegangsindlæggelse",
            "displayValue": "02/10/1991"
        },
        {
            "displayName": "Dato for indlæggelse",
            "displayValue": "02/10/1991"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "27"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}