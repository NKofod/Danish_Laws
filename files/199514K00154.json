{
    "id": 108713,
    "title": "1995 BTL 154   BETÆNKNING OVER FORSLAG TIL LOV OM ÆNDRING AF LOV OM BESKYTTELSE AF   HAVMILJØET, LOV OM SKIBES SIKKERHED M.V. OG SØLOVEN (ÆNDRINGER SOM FØLGE AF   LOV OM EKSKLUSIVE ØKONOMISKE ZONER)    NR L 154 1995-96, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1995/1 BTL 154",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 154 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om beskyttelse af  \r\n\r\n havmiljøet, lov om skibes sikkerhed m.v. og søloven (Ændringer som følge af  \r\n\r\n lov om eksklusive økonomiske zoner) <BR>  \r\n\r\n Nr L 154 1995-96, 1. samling </P>  \r\n\r\n<P></P>  \r\n\r\n<P>Afgivet af Miljø- og Planlægningsudvalget </P>  \r\n\r\n<P></P>  \r\n\r\n<P>Afgivet: 19960328 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til miljø- og energiministeren, som denne har besvaret dels  \r\n\r\n skriftligt, dels i samråd. </P>  \r\n\r\n<P>Udvalget har med miljø- og energiministeren drøftet ministerens  \r\n\r\n handlingsplan mod olie- og kemikalieforurening. Miljø- og energiministeren  \r\n\r\n har vedrørende modtagefaciliteter for spildolie tilkendegivet, at han vil  \r\n\r\n iværksætte et udvalgsarbejde. Udvalget skal undersøge muligheden for at øge  \r\n\r\n motivationen og forbedre kontrollen med skibenes aflevering af olieaffald.  \r\n\r\n Afgiftsforholdene ved aflevering af landbaseret, henholdvis skibsbaseret  \r\n\r\n spildolie skal ligeledes belyses, herunder de forventede miljømæssige  \r\n\r\n forbedringer i forhold til den økonomiske indsats. Udvalgsarbejdet skal  \r\n\r\n resultere i en redegørelse, der vil blive oversendt til Folketingets Miljø-  \r\n\r\n og Planlægningsudvalg senest den 1. november 1996. </P>  \r\n\r\n<P>Endvidere vil miljø- og energiministeren bede det interministerielle  \r\n\r\n udvalg vedrørende delegationsprocessen mellem Miljø- og Energiministeriet og  \r\n\r\n Forsvarsministeriet om en statusredegørelse. Redegørelsen vil blive oversendt  \r\n\r\n til Folketingets Miljø- og Planlægningsudvalg i folketingsåret 1996-97. </P>  \r\n\r\n<P>Miljø- og energiministeren vil derudover tage initiativ til, at Danmark  \r\n\r\n arbejder for at få international tilslutning til det i beretning af 27.  \r\n\r\n september 1995 over forslag til lov om ændring af lov om beskyttelse af  \r\n\r\n havmiljøet (Frakendelse af retten til at føre skib) nævnte forslag til  \r\n\r\n skærpelse af sanktionsbestemmelserne i havmiljøloven. Et forslag, som giver  \r\n\r\n mulighed for at frakende en skibsfører retten til at føre skib ved grove  \r\n\r\n overtrædelser af havmiljøloven. Miljø- og energiministeren vil først søge  \r\n\r\n tilslutning til forslaget på regionalt plan i Østersø- og Nordsøsamarbejdet  \r\n\r\n og senere på globalt plan i den internationale søfartsorganisation, IMO. </P>  \r\n\r\n<P>Udvalget har med tilfredshed noteret, at miljø- og energiministeren har  \r\n\r\n oplyst, at der er en vis formodning om, at England på baggrund af den  \r\n\r\n enkeltskrogede olietanker SEA EMPRESS' grundstødning ved den walisiske kyst i  \r\n\r\n februar 1996 med et deraf følgende olieudslip i størrelsesordnen 70.000 m3  \r\n\r\n vil rejse spørgsmålet om en stramning af udfasningsterminen for denne type  \r\n\r\n olietankere i IMO. Ministeren har i den forbindelse oplyst, at han har bedt  \r\n\r\n Miljøstyrelsen om at tage kontakt til den engelske delegation ved det  \r\n\r\n førstkommende møde i juli 1996 i IMO's miljøkomite for at støtte et sådant  \r\n\r\n forslag. </P>  \r\n\r\n<P>Udvalget ønsker lovforslaget tilbage til fornyet behandling i udvalget  \r\n\r\n efter 2. behandling. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse  \r\n\r\n uændret.</I>  </P>  \r\n\r\n<P>Et mindretal (Enhedslistens medlem af udvalget) ønsker vedrørende  \r\n\r\n forslaget om at indsætte en § 58 a, der giver miljø- og energiministeren  \r\n\r\n bemyndigelse til at fastsætte regler for anvendelse her i landet af EF's  \r\n\r\n forordninger vedrørende forhold, der er omfattet af miljøbeskyttelsesloven,  \r\n\r\n generelt at bemærke: </P>  \r\n\r\n<P>På lovområder, hvor der er hjemmel til administrativt at fastsætte de  \r\n\r\n fornødne regler, har det hidtil været overladt til den pågældende fagminister  \r\n\r\n rent teknisk at sørge for at implementere et vedtaget EF-direktiv eller  \r\n\r\n EF-forordning, i det omfang denne krævede danske følgeregler. Enhedslisten  \r\n\r\n vil imidlertid foreslå, at man fremover deler gennemførelsen af de vedtagne  \r\n\r\n direktiver/forordninger op i to modeller A og B. </P>  \r\n\r\n<P>Model A skal omfatte de direktiver/forordninger (små justeringer), som  \r\n\r\n ikke har krævet et forhandlingsmandat, da de blev behandlet i Folketingets  \r\n\r\n Europaudvalg. Enhedslisten foreslår, at forslag til administrativt fastsatte  \r\n\r\n gennemførelsesbestemmelser for denne type direktiver/forordninger bliver  \r\n\r\n sendt til Folketingets partier til høring. Det kunne f.eks. ske på den måde,  \r\n\r\n at vedkommende minister i et brev med sin indstilling samt diverse bilag  \r\n\r\n sendte partierne materialet med anmodning om et svar inden for 14 dage. </P>  \r\n\r\n<P>Model B skal omfatte direktiver/forordninger, som krævede et  \r\n\r\n forhandlingsmandat ved forelæggelsen for Europaudvalget. Her foreslår  \r\n\r\n Enhedslisten, at ethvert af Folketingets partier skal kunne kræve, at  \r\n\r\n gennemførelsen af direktivet/forordningen sker ved fremsættelse af et  \r\n\r\n lovforslag i Folketinget, uanset at der findes en hjemmel til at foretage  \r\n\r\n gennemførelsen administrativt. </P>  \r\n\r\n<P>Martin Glerup (S) Helen Beim (S) Henning Gjellerod (S) Inger Bierbaum (S)  \r\n\r\n Peter Christensen (S) Steen Gade (SF) fmd. <I>Elsebeth Gerner Nielsen (RV)  \r\n\r\n Bent Hindrup Andersen (EL) Lis Greibe (S) Hanne Severinsen (V) Hans Christian  \r\n\r\n Schmidt (V) Peter Hansen-Nord (V) Jens Vibjerg (V) Niels J. Langkilde (KF)  \r\n\r\n Gitte Seeberg (KF) Jens Jørgensen (KF) Aage Brusgaard (FP)</I> nfmd.  \r\n\r\n Centrum-Demokraterne og Dansk Folkeparti havde ikke medlemmer i udvalget.  \r\n\r\n</P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist til  \r\n\r\n fornyet udvalgsbehandling, behandlet dette i nogle møder og har herunder  \r\n\r\n stillet spørgsmål til miljø- og energiministeren, som denne har besvaret  \r\n\r\n skriftligt. </P>  \r\n\r\n<P>Endvidere har udvalget modtaget en skriftlig henvendelse fra  \r\n\r\n Sammenslutningen af Danske Havne. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse  \r\n\r\n uændret.</I>  </P>  \r\n\r\n<P>Martin Glerup (S) Helen Beim (S) Henning Gjellerod (S) Inger Bierbaum (S)  \r\n\r\n Peter Christensen (S) Steen Gade (SF) fmd. <I>Elsebeth Gerner Nielsen (RV)  \r\n\r\n Bent Hindrup Andersen (EL) Lis Greibe (S) Hanne Severinsen (V) Hans Christian  \r\n\r\n Schmidt (V) Peter Hansen-Nord (V) Jens Vibjerg (V) Niels J. Langkilde (KF)  \r\n\r\n Gitte Seeberg (KF) Jens Jørgensen (KF) Aage Brusgaard (FP)</I> nfmd. </P>  \r\n\r\n<P>Centrum-Demokraterne og Dansk Folkeparti havde ikke medlemmer i udvalget.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "19/06/1996"
        },
        {
            "displayName": "Accession",
            "displayValue": "199514K00154"
        },
        {
            "displayName": "Entydig dokumentidentifikation",
            "displayValue": "CL006281"
        },
        {
            "displayName": "Dato for førstegangsindlæggelse",
            "displayValue": "19/06/1996"
        },
        {
            "displayName": "Dato for indlæggelse",
            "displayValue": "19/06/1996"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "154"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}