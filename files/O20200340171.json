{
    "id": 229682,
    "title": "Opfølgning til 2020-34. Skattemyndighedernes sagsbehandlingstid i skattestraffesager",
    "documentTypeId": "310",
    "isSagsforlobPeriodValid": true,
    "shortName": "FOU nr 2020.3401",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n   </table>\r\n</div><div class=\"bjelke\">Den fulde tekst</div><p class=\"Titel2\">Opfølgning til 2020-34. Skattemyndighedernes sagsbehandlingstid i skattestraffesager</p>\r\n<p>Skatteankestyrelsen underrettede mig senest den 30. september 2021 om Skatteankestyrelsens opfølgning på redegørelsen.</p>\r\n<p>\r\n</p>\r\n<p>Skatteankestyrelsen oplyste bl.a., at styrelsen havde udarbejdet en plan for afvikling af ældre sager, hvori Skattestyrelsen havde anmodet Skatteankestyrelsen om at fremme sagen. Skatteankestyrelsen havde desuden udarbejdet en model for hurtigere og mere effektiv sagsbehandling af nye sager, hvori Skattestyrelsen havde anmodet Skatteankestyrelsen om at fremme sagen.</p>\r\n<p>\r\n</p>\r\n<p>Endelig havde Skatteankestyrelsen taget initiativ til en ny type møde med Skattestyrelsen om klagesager og skattestraffesager, som bl.a. skulle bidrage til at belyse mulighederne for bedre og hurtigere at sikre, at de sager, hvori Skattestyrelsen havde anmodet Skatteankestyrelsen om at fremme sagen, var de relevante sager.</p>\r\n<p>\r\n</p>\r\n<p>Jeg meddelte, at jeg herefter ikke foretog mig mere i forhold til Skatteankestyrelsen.</p>\r\n<p>\r\n</p>\r\n<p>Skattestyrelsen underrettede mig senest den 24. januar 2022 om styrelsens opfølgning på redegørelsen.</p>\r\n<p>\r\n</p>\r\n<p>Om sagsbehandlingstiden oplyste Skattestyrelsen, at styrelsen var opmærksom på, at sagsbehandlingstiden burde være så kort som muligt. Skattestyrelsen oplyste desuden, at styrelsen ville have fokus på vigtigheden af i alle tilfælde straks at sende en kopi af modtagne afgørelser i klagesager videre til Visiteringen i Straffesagsenheden og desuden henlede Motorstyrelsens og Toldstyrelsens opmærksomhed på at gøre det samme.</p>\r\n<p>\r\n</p>\r\n<p>Skattestyrelsen orienterede endvidere om, at styrelsen i løbet af 2021 havde foretaget en manuel gennemgang af alle modtagne straffesager for at registrere forældelsesdato på hver enkelt sag. Styrelsen oplyste i den forbindelse, at henset til den store beholdning af ubehandlede sager, blev behandlingen af sagerne prioriteret ud fra risiko og væsentlighed. Et vigtigt parameter i den forbindelse var, at det så vidt muligt skulle undgås, at der indtrådte strafferetlig forældelse i sagerne.</p>\r\n<p>\r\n</p>\r\n<p>Endelig henviste Skattestyrelsen til, at Rigsrevisionen i juni 2021 afgav beretning nr. 16/2021 om Skatteministeriets behandling af straffesager.</p>\r\n<p>\r\n</p>\r\n<p>Om Skattestyrelsens underretninger oplyste styrelsen, at praksis var ændret, således at styrelsen nu underrettede borgeren, når styrelsen modtog kopi af en afgørelse i en klagesag, og i den forbindelse oplyste, at der snarest ville blive taget stilling til sagens videre forløb.</p>\r\n<p>\r\n</p>\r\n<p>Skattestyrelsen var enig med ombudsmanden i, at det var god forvaltningsskik ikke kun at underrette borgeren om, at behandlingen af skattestraffesagen efter endt klagesagsbehandling nu ville kunne fortsætte, men også samtidig så vidt muligt oplyse, hvornår spøgsmålet om en eventuel sigtelse ville kunne forventes afklaret.</p>\r\n<p>\r\n</p>\r\n<p>Som følge af Skattestyrelsens straffesagsenheds sagsbeholdning havde styrelsen dog tilrettelagt sine procedurer og underretninger om sagsbehandlingstid således, at hvis en sag ikke var forældelsestruet og derfor typisk ikke ville blive behandlet med det samme, ville det som udgangspunkt ikke være muligt i det første brev til borgeren at give en tidshorisont for sagens behandling. I disse tilfælde ville Skattestyrelsen sende et nyt brev til borgeren hver tredje måned, og hvis det var muligt at sige noget om tidshorisonten, ville det blive anført i brevet. Når det blev muligt at sige noget mere sikkert om, hvornår en sag kunne forventes afsluttet, ville Skattestyrelsen desuden underrette borgeren herom.</p>\r\n<p>\r\n</p>\r\n<p>Jeg meddelte Skattestyrelsen, at jeg herefter ikke foretog mig mere i sagen i forhold til styrelsens sagsbehandlingstid i skattestraffesager og i forhold til underretninger herom.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/03/2022"
        },
        {
            "displayName": "Accession",
            "displayValue": "O20200340171"
        },
        {
            "displayName": "Entydig dokumentidentifikation",
            "displayValue": "AX027464"
        },
        {
            "displayName": "Dato for førstegangsindlæggelse",
            "displayValue": "02/03/2022"
        },
        {
            "displayName": "Dato for indlæggelse",
            "displayValue": "02/03/2022"
        },
        {
            "displayName": "Dokumenttype",
            "displayValue": "Opfølgning til udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "3401"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Skatteministeriet"
        },
        {
            "displayName": "Underskriftdato",
            "displayValue": "09/11/2020"
        }
    ],
    "pdfLink": {
        "isPdfAvailable": true
    },
    "documentFobTagGroup": [
        {
            "tag": "Sagsbehandlingstid",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Særlige sagsbehandlingsspørgsmål"
            ]
        },
        {
            "tag": "God forvaltningsskik",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Særlige sagsbehandlingsspørgsmål"
            ]
        },
        {
            "tag": "Andre spørgsmål",
            "parents": [
                "Strafferet"
            ]
        }
    ],
    "hasFobTags": true
}