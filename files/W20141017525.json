{
    "id": 166010,
    "title": "Ligebehandlingsnævnets afgørelse om køn - adgangsbegrænsning - sport - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10175 af 30/01/2013",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - adgangsbegrænsning - sport - ej medhold</p>\r\n<div class=\"Resume\">\r\n   <p class=\"TekstGenerel\">Det var ikke i strid med ligestillingsloven, at indklagede havde indrettet en cirkeltræningsafdeling kun for kvinder. Uanset forbuddet mod forskelsbehandling er loven imidlertid ikke til hinder for forskelsbehandling af det ene køn, hvis det er begrundet i et legitimt mål, og midlerne til at opfylde dette mål er hensigtsmæssige og nødvendige. Nævnet fandt, at hensynet til blufærdighed samt hensynet til tilrettelæggelse af sportslige aktiviteter er et legitimt mål, og at de midler, som indklagede har brugt for at opnå dette mål, ikke går ud over, hvad der er hensigtsmæssigt og nødvendigt. Klager fik derfor ikke medhold i sin klage.</p>\r\n</div>\r\n<p>Klagen drejer sig om påstået forskelsbehandling på grund af køn i forbindelse med, at et fitnesscenter havde en afdeling, der var forbeholdt kvinder.</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Det var ikke i strid med ligestillingsloven, at indklagede havde indrettet en cirkeltræningsafdeling kun for kvinder.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Der er klaget over, at et fitnesscenter har indrettet en SHEcirkel (kun for kvinder). Herudover havde fitnesscenteret oprettet en MIXcirkel (både for mænd og kvinder).</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager </span>gør gældende, at der er tale om forskelsbehandling, når fitnesscenteret indretter en afdeling kun for kvinder. Klager forstår ikke, hvorfor at indklagede ikke også har indrettet en cirkel kun for mænd.</p>\r\n<p>Klager er opmærksom på, at det er lovligt at have timer og undervisning inden for idræt efter køn. Klager mener dog ikke, at der her er tale om et hold eller undervisning, da forholdene hele tiden er sådan.</p>\r\n<p>\r\n   <span class=\"Bold\">Indklagede </span>bekræfter, at de i deres center har 2 cirkler, hvor den ene er forbeholdt kvinder, mens den anden er forbeholdt begge køn.</p>\r\n<p>Hver cirkel har 16 identiske øvelser. Maskinerne i de to cirkler er således ens, og rækkefølgen er den samme for begge cirklers vedkommende.</p>\r\n<p>Indklagede henviser til, at der er mulighed for, at begge køn kan træne de eksakt samme øvelser på samme tidspunkt.</p>\r\n<p>Indklagede har dog af hensyn til de ældre kvinder valgt at give dem en cirkel, hvor de kan træne diskret.</p>\r\n<p>Klager er ikke blevet forskelsbehandlet på grund af køn, eftersom indklagede giver begge køn mulighed for, at træne de samme øvelser.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Ligebehandlingsnævnet behandler klager over forskelsbehandling på grund af køn inden for og uden for arbejdsmarkedet.</p>\r\n<p>Det fremgår af ligestillingsloven, at ingen må udsætte en person for direkte eller indirekte forskelsbehandling på grund af køn. Forbuddet mod forskelsbehandling gælder blandt andet for alle organisationer og personer, som leverer varer og tjenesteydelser, som er tilgængelige for offentligheden.</p>\r\n<p>Uanset forbuddet mod forskelsbehandling er loven imidlertid ikke til hinder for forskelsbehandling af det ene køn, hvis det er begrundet i et legitimt mål, og midlerne til at opfylde dette mål er hensigtsmæssige og nødvendige.</p>\r\n<p>Det er i Rådets direktiv 2004/113, der ligger til grund for ligestillingsloven, i pkt. 16, anført, at forskelsbehandling kun kan accepteres, hvis den er begrundet i et legitimt mål, og at et legitimt mål for eksempel kan være beskyttelse af ofre for kønsrelateret vold, hensyn til privatlivets fred og blufærdigheden, fremme af ligestilling mellem mænd og kvinder eller mænds eller kvinders interesser, foreningsfrihed og tilrettelæggelse af sportsaktiviteter. Det fremgår endvidere, at enhver begrænsning bør være hensigtsmæssig og nødvendig.</p>\r\n<p>Ligebehandlingsnævnet finder, at hensynet til blufærdighed samt hensynet til tilrettelæggelse af sportslige aktiviteter er et legitimt mål, og at de midler, som indklagede har brugt for at opnå dette mål, ikke går ud over, hvad der er hensigtsmæssigt og nødvendigt.</p>\r\n<p>Nævnet finder herefter, at indklagede ikke har handlet i strid med ligestillingsloven ved at have afdelinger kun for kvinder.</p>\r\n<p>Klager får derfor ikke medhold i sin klage.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/11/2014"
        },
        {
            "displayName": "Accession",
            "displayValue": "W20141017525"
        },
        {
            "displayName": "Entydig dokumentidentifikation",
            "displayValue": "CF000496"
        },
        {
            "displayName": "Dato for indlæggelse",
            "displayValue": "27/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10175"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "30/01/2013"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "7100554-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}