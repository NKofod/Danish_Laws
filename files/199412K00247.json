{
    "id": 111809,
    "title": "1994 LSF 247   FORSLAG TIL LOV OM ÆNDRING AF LOV OM VEDERLAG OG PENSION M.V. FOR MINISTRE  ",
    "documentTypeId": "400",
    "isSagsforlobPeriodValid": false,
    "shortName": "1994/1 LSF 247",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 247 </P>  \r\n\r\n<P></P>  \r\n\r\n<P>Forslag til Lov om ændring af lov om vederlag og pension m.v. for ministre  \r\n\r\n</P>  \r\n\r\n<P></P>  \r\n\r\n<P>Fremsat af Kirsten Jacobsen (FP) Kim Behnke (FP) Aage Brusgaard (FP) Jan  \r\n\r\n Køpke Christensen (FP) Pia Kjærsgaard (FP) </P>  \r\n\r\n<P></P>  \r\n\r\n<P>den 3. maj 1995 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 194 af 5. juni 1959 om vederlag og pension m.v. for ministre,  \r\n\r\n som senest ændret ved § 3 i lov nr. 447 af 30. juni 1993, foretages følgende  \r\n\r\n ændringer: </P>  \r\n\r\n<P> <B>1.</B>  <I>§ 4, stk. 1,</I> affattes således: </P>  \r\n\r\n<P>&#187;En minister, der har haft mindst 1 års funktionstid som minister, er  \r\n\r\n berettiget til egenpension. Egenpensionen udbetales fra den 1. i måneden  \r\n\r\n efter det fyldte 60. år, dog tidligst efter udløbet af det tidsrum, hvori der  \r\n\r\n udbetales ventepenge.&#171; </P>  \r\n\r\n<P> <B>2.</B>  <I>§ 6, stk. 1, 2.</I> og <I>3. pkt.,</I> udgår, og i stedet  \r\n\r\n indsættes: </P>  \r\n\r\n<P>&#187;Ansættes en pensionsnydende minister i tjenestemandsstilling eller  \r\n\r\n ved Den Europæiske Union, hvis lønning er større end den den pågældende i alt  \r\n\r\n tillagte pension, bortfalder denne. Er lønningen mindre end pensionen,  \r\n\r\n udbetales forskellen som personligt tillæg. Ved afgang fra  \r\n\r\n tjenestemandsstilling eller fra stilling ved Den Europæiske Union, som en  \r\n\r\n afgået minister beklæder, har den pågældende ret til den samlede pension, der  \r\n\r\n som afgået minister tilkom denne, hvis denne er større end den pension,  \r\n\r\n hvortil tjenestemandsstillingen eller stillingen ved Den Europæiske Union  \r\n\r\n berettiger denne, idet det tidsrum, hvori den pågældende har fungeret som  \r\n\r\n minister og eventuelt i tidligere tjenestemandsstilling eller i tidligere  \r\n\r\n stilling ved Den Europæiske Union, medregnes i pensionsalderen.&#171; </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft den 1. juli 1995. </P>  \r\n\r\n<P> <I>Stk. 2.</I> Med hensyn til pensioner, der udbetales på grundlag af  \r\n\r\n funktionstid som minister før denne lovs ikrafttræden, finder de hidtil  \r\n\r\n gældende regler fortsat anvendelse. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Fremskridtspartiet har gennem alle sine år argumenteret for, at der skal  \r\n\r\n være en ensartet folkepension for alle uanset ægtestand og uanset  \r\n\r\n formueforhold. Det indebærer, at samtlige de offentligt betalte særpensioner  \r\n\r\n skal afvikles. Blot fordi man har været f.eks. borgmester, minister eller  \r\n\r\n generalsekretær, skal skatteyderne ikke belastes af en højere pension til  \r\n\r\n disse personer. Pension ud over folkepensionen må hver enkelt selv tage penge  \r\n\r\n fra til. Det er Fremskridtspartiets hovedsynspunkt, som vi fastholder og vil  \r\n\r\n fremføre igen og igen. </P>  \r\n\r\n<P>Nærværende lovforslag har derfor til hensigt at fjerne et urimeligt  \r\n\r\n forhold, tidspunktet for erhvervelsen af retten til og varigheden af  \r\n\r\n ministerpensioner, samt at lade de ministerpensionsregler, der gælder for  \r\n\r\n tjenestemænd, omfatte ansatte ved EU. </P>  \r\n\r\n<P>For borgmestres vedkommende har man de senere år strammet vilkårene lidt  \r\n\r\n op, hvorved et hjørne af urimelighederne er blevet fjernet. Det gælder  \r\n\r\n primært tidspunktet for, hvornår pensionen kommer til udbetaling. </P>  \r\n\r\n<P>Problemet er imidlertid fortsat ganske utilstrækkeligt løst for ministre.  \r\n\r\n Det består i, at en minister bliver pensionsberttiget efter at have været i  \r\n\r\n embede i et enkelt år. Derefter vil ministeren få pension udbetalt resten af  \r\n\r\n livet. Ved det seneste folketingsvalg fik hele befolkningen  \r\n\r\n anskuelsesundervisning i, hvilke konsekvenser de gældende regler har. En  \r\n\r\n tidligere energiminister er i en meget ung alder blevet gjort berettiget til  \r\n\r\n at hæve ministerpension resten af livet, jf. bilag 1. Det er aldeles  \r\n\r\n urimeligt. Men også ganske mange andre tidligere ministre går i dag rundt med  \r\n\r\n betydelige månedlige supplementer til deres løn i form af ministerpension.  \r\n\r\n</P>  \r\n\r\n<P>I Fremskridtspartiet mener vi, at Folketinget som et minimum af rimelig og  \r\n\r\n retfærdig handling skal beslutte, at man først kan få ministerpension, når  \r\n\r\n man rent faktisk går på pension. I dag udbetales ministerpensionen som  \r\n\r\n supplement til f.eks. en fortsat erhvervsindkomst. Da en række tidligere  \r\n\r\n ministre har valgt at lade sig vælge til embeder i EU med meget betydelig  \r\n\r\n gage, har Fremskridtspartiet fundet det nødvendigt at foreslå, at tidligere  \r\n\r\n ministre, som beklæder embeder i EU, selvfølgelig ikke skal forgyldes  \r\n\r\n yderligere med dansk ministerpension oven i EU-gagen. </P>  \r\n\r\n<P>Lovforslaget betyder, at begrebet ministerpension skal videreføres, men at  \r\n\r\n pensionen først kommer til udbetaling, når personen går på pension. </P>  \r\n\r\n<P>Det er selvfølgelig individuelt, hvornår tidligere ministre går på  \r\n\r\n egentlig pension. For at have en enkel regel er der derfor foreslået en  \r\n\r\n aldersgrænse på 60 år. Det er en aldersgrænse, som er lig med den, der gælder  \r\n\r\n for borgmestre. </P>  \r\n\r\n<P>Det er Fremskridtspartiets opfattelse, at det uden problemer kunne  \r\n\r\n vedtages, at det også skal gælde for alle de nuværende nydere af  \r\n\r\n ministerpension. Riget fattes penge, og her er et oplagt sted at spare staten  \r\n\r\n for nogle millioner kroner. Justitsministeriet har (bilag 2) udtalt sig om  \r\n\r\n tjenestemandspensionsreglerne. Fremskridtspartiet læser besvarelsen således,  \r\n\r\n at tjenestemænd, der er gået på pension, har ret til den tillagte pension, og  \r\n\r\n at et indgreb ville være ekspropriation. Justitsministeriet har ikke udtalt  \r\n\r\n sig om ministerpensionerne, men det er Fremskridtspartiets vurdering, at  \r\n\r\n Justitsministeriet vil anlægge samme vurdering, for så vidt angår  \r\n\r\n ministerpensioner, når justitsministeren besvarer det spørgsmål herom, der er  \r\n\r\n stillet i Udvalget for Forretningsordenen for nogen tid siden. Det mener vi  \r\n\r\n ikke er korrekt, men i stedet for at bruge nærværende forslag på at diskutere  \r\n\r\n grundloven og ekspropriationsreglerne og så måske tabe selve budskabet på  \r\n\r\n gulvet, så vil vi hellere lade forslaget få virkning for alle kommende  \r\n\r\n ministre. Personer, der i dag får ministerpension, vil derfor fortsat kunne  \r\n\r\n hæve deres månedlige pension uanset alder. Men fremover vil nye personer, der  \r\n\r\n tildeles ministerpension, først få den udbetalt, når vedkommende går på  \r\n\r\n pension. </P>  \r\n\r\n<P> <I>Bemærkninger til lovforslagets enkelte bestemmelser</I>  </P>  \r\n\r\n<P> <I>Til § 1, nr. 1</I>  </P>  \r\n\r\n<P>Denne del af lovforslaget er identisk med lovforslag nr. L 188,  \r\n\r\n folketingsåret 1993-94 (Folketingets forhandlinger 1993-94, sp. 5769, 6591,  \r\n\r\n tillæg A, sp. 6373). Der indbygges et alderskriterium, hvorefter det først er  \r\n\r\n ved det fyldte 60. år, der kan udbetales ministerpension, altså først når den  \r\n\r\n pågældende har nået en alder, der med rimelighed kan kaldes pensionsalder.  \r\n\r\n</P>  \r\n\r\n<P> <I>Til § 1, nr. 2</I>  </P>  \r\n\r\n<P>Tidligere ministre, som opnår ansættelse ved EU i stillinger med en høj  \r\n\r\n løn, skal ikke samtidig have dansk ministerpension, hvorfor der skal  \r\n\r\n modregnes i pensionen for EU-gagen. </P>  \r\n\r\n<P> <I>Til § 2</I>  </P>  \r\n\r\n<P>Denne del af lovforslaget er bortset fra ikrafttrædelsesdatoen identisk  \r\n\r\n med lovforslag nr. L 188, folketingsåret 1993-94. Fremskridtspartiet mener  \r\n\r\n godt, at loven kunne gælde for alle nuværende ministre på pension, men har  \r\n\r\n valgt at undlade dette slagsmål til fordel for at få reglerne om  \r\n\r\n ministerpension revideret. Derfor vil følgende regler finde anvendelse efter  \r\n\r\n lovforslagets vedtagelse: </P>  \r\n\r\n<P>Tidligere ministre, som ikke på et senere tidspunkt på ny bliver udnævnt  \r\n\r\n som ministre, og som for indeværende opnår den urimelige ministerpension  \r\n\r\n efter gældende regler, vil få disse videreført uændret. </P>  \r\n\r\n<P>For tidligere ministre, der på et senere tidspunkt på ny udnævnes til  \r\n\r\n ministre, vil de hidtil gældende regler finde anvendelse, indtil udnævnelsen  \r\n\r\n finder sted. Når den pågældende igen afskediges, vil ministeren være  \r\n\r\n berettiget til pension efter de hidtil gældende regler indtil det fyldte 60.  \r\n\r\n år beregnet på grundlag af den funktionstid som minister, der ligger forud  \r\n\r\n for den 1. juli 1995. Den funktionstid, der ligger efter den 1. juli 1995,  \r\n\r\n vil først udløse pension, når den pågældende fylder 60 år, hvor de to  \r\n\r\n funktionsperioder slås sammen. </P>  \r\n\r\n<P>For de nuværende ministre foretages der en opdeling i funktionstid som  \r\n\r\n minister før og efter den 1. juli 1995. Når en nuværende minister afskediges,  \r\n\r\n vil den del af funktionstiden, der ligger forud for den 1. juli 1995, udløse  \r\n\r\n pension indtil det fyldte 60. år efter de hidtil gældende regler. Den  \r\n\r\n funktionstid, der ligger efter den 1. juli 1995, vil først udløse pension,  \r\n\r\n når den pågældende fylder 60 år, hvor de to funktionsperioder slås sammen.  \r\n\r\n</P>  \r\n\r\n<P>For ministre, der udnævnes efter den 1. juli 1995, gælder de med dette  \r\n\r\n lovforslag ændrede regler fuldt ud. </P>  \r\n\r\n<P> <B>Bilag 1 </B></P>  \r\n\r\n<P>Spørgsmål nr. 1 og 2 ad B 11 stillet af Folketingets Udvalg for  \r\n\r\n Forretningsordenen den 27. januar 1995 og finansministerens svar herpå af 17.  \r\n\r\n marts 1995 </P>  \r\n\r\n<P> <I>Spørgsmål nr. 1:</I>  </P>  \r\n\r\n<P>&#187;Hvem modtager i dag pension, eftervederlag m.v. i henhold til lov  \r\n\r\n nr. 194 af 5. juni 1959, senest ændret den 30. juni 1993, om vederlag og  \r\n\r\n pension m.v. for ministre, og hvor meget modtager hver enkelt af disse  \r\n\r\n personer i årlig ydelse?&#187; </P>  \r\n\r\n<P> <I>Svar:</I>  </P>  \r\n\r\n<P>Der vedlægges en fortegnelse over forhenværende ministre, der modtager  \r\n\r\n ministerpension henholdsvis ventepenge. </P>  \r\n\r\n<P> <I>Spørgsmål nr. 2:</I>  </P>  \r\n\r\n<P>&#187;Berettiger en tidligere ministers overgang til pension til at få  \r\n\r\n udbetalt andre ydelser eller til at udbetalt &#187;optjente  \r\n\r\n rettigheder&#171;, f.eks. tjenestemandspension, kollektiv pensionsordning,  \r\n\r\n privat opsparingsordning, Lønmodtagernes Dyrtidsfond m.v.?&#187; </P>  \r\n\r\n<P> <I>Svar:</I>  </P>  \r\n\r\n<P>En tjenestemand, der er overgået til en ministerstilling, har ved sin  \r\n\r\n afgang som minister ret til at få udbetalt sin tjenestemandspension, hvis  \r\n\r\n vedkommende fratræder tjenestemandsansættelsen, jf. § 6, stk. 1, i lov nr.  \r\n\r\n 194 af 5. juni 1959 om vederlag og pension m.v. for ministre, som ændret ved  \r\n\r\n lov nr. 577 af 19. december 1969 og lov nr. 447 af 30. juni 1993. </P>  \r\n\r\n<P>Bortset fra tjenestemandspensioner, der således er reguleret i loven om  \r\n\r\n vederlag og pension til ministre, vil udbetalingsbetingelserne for kollektive  \r\n\r\n pensionsordninger, private opsparingsordninger og Lønmodtagernes Dyrtidsfond  \r\n\r\n fremgå af de regler, der gælder for disse ordninger. </P>  \r\n\r\n<P> <I>Oversigt over pensionerede ministre pr. 1. februar 1995</I>  </P>  \r\n\r\n<pre><font color=gray> \r\n\r\n ---------------------------------------------------------------------  \r\n\r\n Navn                  Fødselsår  Funktions-  Årlig pension Fratrådt  \r\n\r\n                       og -dato   tid         i kr.         den  \r\n\r\n ---------------------------------------------------------------------  \r\n\r\n Andersen, Anders      1912 1/10     7        157.702,-      10/9 1987  \r\n\r\n Andersen, Else  \r\n\r\n Winther               1941 5/4      2         89.780,-      25/1 1993  \r\n\r\n Andersen, Poul Nyboe  1913 23/11    4        129.208.-      13/2 1975  \r\n\r\n Andresen, Kaj         1907 7/4      3        116.167,-       2/2 1968  \r\n\r\n Bennedsen, Dorte      1938 2/7      5        148.907,-      10/9 1982  \r\n\r\n Bilgrav-Nielsen, Jens 1936 14/5     2         90.438,-     18/12 1990  \r\n\r\n Brøndum, Erling       1930 11/7     1         58.527,-      13/2 1975  \r\n\r\n Christiansen, Arne    1925 9/10     1         52.464,-     26/10 1979  \r\n\r\n Christophersen,  \r\n\r\n Henning               1939 8/11     3        125.076,-      23/7 1984  \r\n\r\n Dahlgaard, Lauge      1919 1/1      3        225.548,- 1)  11/10 1971  \r\n\r\n Dalsager, Poul        1929 5/3      4        129.086,-      20/1 1981  \r\n\r\n Dybkjær, Lone         1940 23/5     2         90.438,-     18/12 1990  \r\n\r\n Dyremose, Henning     1945 22/12    6        163.790,-      25/1 1993  \r\n\r\n Ellemann-Jensen, Uffe 1941 1/11     8        206.296,-      25/1 1993  \r\n\r\n Enggaard, Knud        1929 4/6      8        208.446,-      25/1 1993  \r\n\r\n Engell, Hans          1948 8/10     8        222.966,-      25/1 1993  \r\n\r\n Espersen, Ole         1934 20/12    1         58.527,-      10/9 1982  \r\n\r\n Frederiksen, Ib       1927 9/8      2         81.543,-     19/12 1973  \r\n\r\n Gredal, Eva           1927 19/2     5        226.926,- 1)   30/8 1978  \r\n\r\n Grove, Henning        1932 7/4      3        116.169,-      12/3 1986  \r\n\r\n Grunbaum, Henry       1911 27/7     5        131.121,-     19/12 1975  \r\n\r\n Guldberg, Ove         1918 2/12     4        114.253,-      13/2 1975  \r\n\r\n Hansen, Holger        1929 16/5     1         58.527,-      13/2 1975  \r\n\r\n Hansen, Ivar          1938 1/11     1         58.527,-     26/10 1979  \r\n\r\n Hartling, Poul        1914 14/8     4        128.043,-      13/2 1975  \r\n\r\n Heinesen, Knud        1932 26/9     7        181.550,-      10/9 1982  \r\n\r\n Hertling, Knud        1925 7/1      2         81.546,-     19/12 1973  \r\n\r\n Hjortnæs, Karl        1934 19/4     3        116.169,-      10/9 1982  \r\n\r\n Holberg, Britta  \r\n\r\n Schall                1941 25/7     5        148.907,-      10/9 1987  \r\n\r\n Holst, Erik           1922 21/6     2         81.546,-      10/9 1982  \r\n\r\n Hovmand, Svend Erik   1945 8/12     4        134.296,-      25/1 1993  \r\n\r\n Høyem, Tom            1941 10/10    4        129.208,-       1/9 1987  \r\n\r\n Haarder, Bertel       1944 7/9      8        222.966,-      25/1 1993  \r\n\r\n Ikast, Kaj            1935 5/12     2         89.780,-      25/1 1993  \r\n\r\n Jensen, Erling        1919 1/11     8         71.619,- 1)   10/9 1982  \r\n\r\n Jørgensen, Anker      1922 13/7     8        193.056,-      10/9 1982  \r\n\r\n Kampmann, Jens        1937 30/3     3        116.169,-      31/8 1978  \r\n\r\n Kirk, Kent            1948 26/8     3        123.143,-      25/1 1993  \r\n\r\n Kirkegaard, Knud Erik 1942 17/5     3        123.143,-      25/1 1993  \r\n\r\n Knudsen, Jens  \r\n\r\n Risgaard              1925 14/4     5        148.907,-       2/2 1968  \r\n\r\n Kofoed, Niels Anker   1929 21/2     5        148.907,-      12/3 1986  \r\n\r\n Larsen, Elsebeth      1949 15/1     5        148.907,-      12/3 1986  \r\n\r\n Larsen, Ester         1936 23/5     3        123.143,-      25/1 1993  \r\n\r\n Larsen, Helge         1915 25/4     3        116.168,-     11/10 1971  \r\n\r\n Larsen, Tove Lindbo   1928 25/12    1         58.527,-      10/9 1982  \r\n\r\n Laustsen, Agnete      1935 25/9     3        116.169,-     18/12 1990  \r\n\r\n Lind, Nathalie        1918 1/10     6        148.469,-     26/10 1979  \r\n\r\n Lundholt, Anne  \r\n\r\n Birgitte              1952 11/6     3        125.293,-      25/1 1993  \r\n\r\n Madsen, Mette         1924 3/7      3        104.043,-       3/6 1988  \r\n\r\n Møller, Grethe Fenger 1941 6/11     3        116.169,-      12/3 1986  \r\n\r\n Møller, Per Stig      1942 27/8     2         97.769,-      25/1 1993  \r\n\r\n Møller, Poul          1919 13/10    3        104.042,-      17/3 1971  \r\n\r\n Nielsen, Tove         1941 8/4      1         58.527,-      13/2 1975  \r\n\r\n Nørgaard, Ivar        1922 26/7     8        222.969,-      10/9 1982  \r\n\r\n Olesen, Kjeld         1932 8/7      6        169.487,-      10/9 1982  \r\n\r\n Olesen, Aase          1934 24/9     2         90.438,-     18/12 1990  \r\n\r\n Pedersen, Thor        1945 14/6     6        163.790,-      25/1 1993  \r\n\r\n Petersen, Kristen  \r\n\r\n Helveg                1909 29/11    6        226.735,- 1)  11/10 1971  \r\n\r\n Rasmussen, Anders  \r\n\r\n Fogh                  1953 26/1     5        148.126,-     19/11 1992  \r\n\r\n Rechendorff, Torben   1937 1/4      4        132.176,-      25/1 1993  \r\n\r\n Rostbøll, Grethe      1941 30/5     2         97.769,-      25/1 1993  \r\n\r\n Schluter, Poul        1929 3/4      8        222.966,-      25/1 1993  \r\n\r\n Simonsen, Palle       1933 6/5      7        181.550,-     30/10 1989  \r\n\r\n Stetter, Ib           1917 1/3      3        116.169,-      12/3 1986  \r\n\r\n Søgaard, Poul         1923 12/11    4        226.739,- 1)   10/9 1982  \r\n\r\n Thomsen, Knud         1908 16/1     5        104.042,-     11/10 1971  \r\n\r\n Thomsen, L. Christian 1909 6/1      5        131.122,-     19/12 1973  \r\n\r\n Toft, Hans C.         1914 7/1      2         81.545,-     11/10 1971  \r\n\r\n Tørnæs, Laurits       1936 17/7     5        145.725,-      25/1 1993  \r\n\r\n Wilhjelm, Nils        1936 17/6     3        116.169,-      2/12 1989  \r\n\r\n Østergaard, Lise      1924 18/11    5        226.735,- 1)   10/9 1982  \r\n\r\n ---------------------------------------------------------------------  \r\n\r\n  Oversigt over ministre på ventepenge pr. 1. februar 1995  \r\n\r\n ---------------------------------------------------------------------  \r\n\r\n Navn                  Fødselsår  Funktions-  Årlig pension Fratrådt  \r\n\r\n                       og -dato   tid         i kr.         den  \r\n\r\n ---------------------------------------------------------------------  \r\n\r\n Andersen, A.O.        1939 16/11    1        212.665,-      28/9 1994  \r\n\r\n Degn, Helle           1946 20/10    1        212.665,-      28/9 1994  \r\n\r\n Gjellerup, Pia        1959 22/8     0        222.966,-      29/3 1993  \r\n\r\n Juncker, Bente        1944 9/5      0        212.665,-      11/2 1994  \r\n\r\n Lund, Torben          1950 6/11     1        212.665,-      28/9 1994  \r\n\r\n Melchior, Arne        1924 22/10    4        212.665,-      28/1 1994  \r\n\r\n Mortensen, Helge      1941 9/5      1        212.665,-      28/9 1994  \r\n\r\n Sjursen, Jann         1963 20/10    1        212.665,-      28/9 1994  \r\n\r\n Stavad, Ole           1949 1/6      1        212.665,-      1/11 1994  \r\n\r\n ---------------------------------------------------------------------  \r\n\r\n</font></pre>\r\n\r\n<P>1) Den pågældende oppebærer en kombineret minister/tjenestemandspension.  \r\n\r\n</P>  \r\n\r\n<P> <B>Bilag 2 </B></P>  \r\n\r\n<P>Justitsministerens kommentar af 14. februar 1994 til henvendelse af primo  \r\n\r\n oktober 1993 fra en borger til Retsudvalget (Alm. del - bilag 45) </P>  \r\n\r\n<P>Justitsministeriet fremsendte ved skrivelse af 18. november 1993 en  \r\n\r\n foreløbig besvarelse til Retsudvalget, idet man meddelte, at  \r\n\r\n Justitsministeriet havde anmodet Finansministeriet, Administrations- og  \r\n\r\n Personaledepartementet, om oplysninger til brug for Justitsministeriets  \r\n\r\n besvarelse af Retsudvalgets henvendelse. </P>  \r\n\r\n<P>Finansministeriet, Administrations- og Personaledepartementet, har  \r\n\r\n herefter ved skrivelse af 24. januar 1994 udtalt følgende: </P>  \r\n\r\n<P>&#187;Det kan indledningsvis oplyses, at der ikke verserer nogen sag ved  \r\n\r\n domstolene, rejst af Dansk Politiforbund eller anden juridisk person  \r\n\r\n vedrørende lov nr. 447 om tjenestemandspension af 30. juni 1993. </P>  \r\n\r\n<P>Det tilføjes, at heller ikke lov nr. 292 om tjenestemandspension af 18.  \r\n\r\n juni 1969, hvorved samordningsfradraget indførtes som en del af  \r\n\r\n tjenestemandspensionssystemet, har givet anledning til retssager. </P>  \r\n\r\n<P>Det centrale i de ændringer, der fandt sted ved den nævnte lov af 30. juni  \r\n\r\n 1993, er omlægningen af samordningsfradraget i tjenestemandspensioner fra at  \r\n\r\n være et fradrag for over 67-årige til et tillæg for de under 67-årige.  \r\n\r\n Samtidig er tjenestemandspensionsberegningen ændret, så egenpensionen ved  \r\n\r\n fuld pensionsalder udgør 57 pct. af den pensionsgivende løn, og  \r\n\r\n ægtefællepensionen udgør 71 pct. af egenpensionen. </P>  \r\n\r\n<P>I forbindelse med omlægningen af pensionsberegningen er der - efter  \r\n\r\n indhentet udtalelse fra Lønningsrådet - fastsat et loft på 10.000 kr. for  \r\n\r\n stigningen i pensionens størrelse som følge af den ændrede beregningsmåde,  \r\n\r\n ligesom der som led i omlægningen er fastsat et tillæg til de højeste  \r\n\r\n pensionsaldre på skalatrinene 1-31. </P>  \r\n\r\n<P>Alle nuværende egen- og ægtefællepensioner omberegnes pr. 1. januar 1994  \r\n\r\n efter det nye pensionsberegningssystem. Det sikres ved overgangsordninger, at  \r\n\r\n ingen nuværende tjenestemandspensionist ved omlægningen får lavere  \r\n\r\n tjenestemandspension, ligesom tjenestemandspensioner, der påbegyndes udbetalt  \r\n\r\n i årene 1994-96, stiller tjenestemandspensionisten som efter de gældende  \r\n\r\n regler. </P>  \r\n\r\n<P>Pensioner, der påbegyndes udbetalt i årene 1997-2001, tilnærmes gradvist  \r\n\r\n det fremtidige niveau, mens pensioner, der beregnes på grundlag af en  \r\n\r\n pensionsret, der opstår efter 2001, groft sagt vil være 1 pct. mindre, end  \r\n\r\n hvis beregningen var sket efter de eksisterende regler. </P>  \r\n\r\n<P>En sådan nedgang vil gælde for alle ansatte, der er omfattede af en  \r\n\r\n arbejdsmarkedspensionsordning, idet pensionsbidraget for overenskomstansatte  \r\n\r\n beregnes af lønnen efter fradrag af arbejdsmarkedsbidrag. Dvs., at der gennem  \r\n\r\n et ansættelsesforløb opspares et lavere pensionsbidrag end hidtil. </P>  \r\n\r\n<P>Det har været afgørende for regeringen, at omlægningen af  \r\n\r\n tjenestemandspensionsberegningen, den gennemførte skattereform og den  \r\n\r\n gennemførte lov om arbejdsmarkedsfonde er en helhed. Skattereformen indebærer  \r\n\r\n en særlig gunstig behandling af tjenestemandspensionisterne, som opnår stor  \r\n\r\n fordel af nedsættelsen af indkomstskatten, og som ikke skal betale  \r\n\r\n arbejdsmarkedsbidrag af tjenestemandspensionen. </P>  \r\n\r\n<P>Det kan oplyses, at finansministeren siden juni måned har ført omfattende  \r\n\r\n korrespondance med (en borger), der har rettet 10-12 henvendelser til  \r\n\r\n ministeren, alle vedrørende tjenestemandspensionslovens  \r\n\r\n grundlovsmedholdelighed. </P>  \r\n\r\n<P>Som led i denne brevveksling har finansministeren tilstillet (borgeren)  \r\n\r\n lovforslaget med bemærkninger (L 312), kopi af de 22 af ministeren over for  \r\n\r\n Folketingets Arbejdsmarkedsudvalg afgivne besvarelser af spørgsmål vedrørende  \r\n\r\n lovforslaget samt kopi af Bernhard Gomard: Privat pension og social  \r\n\r\n forsikring, kapitel 8, der behandler problemstillingen omkring ændringer i  \r\n\r\n tjenestemandspensionslovgivningen i relation til grundlovens  \r\n\r\n ekspropriationsbestemmelser. </P>  \r\n\r\n<P>(Borgeren) tager udgangspunkt i en påstået nedsættelse af  \r\n\r\n tjenestemandspensionerne med ca. 10 pct. Denne fremstilling er ikke korrekt.  \r\n\r\n Fremstillingen ser bevidst, men fejlagtigt bort fra, at samordningsfradraget  \r\n\r\n siden 1969 har været en integreret del af tjenestemandspensionslovgivningen.  \r\n\r\n</P>  \r\n\r\n<P>(Borgeren) og andre har på dette grundlag krævet - og påstået at have  \r\n\r\n forventet - at tjenestemandspensionen blev forhøjet med et beløb svarende til  \r\n\r\n samordningsfradraget samtidig med, at tjenestemandspensionisten modtog  \r\n\r\n folkepensionens grundbeløb. </P>  \r\n\r\n<P>Noget sådant er der imidlertid aldrig givet tilsagn om. </P>  \r\n\r\n<P>Lovgivningen har hele tiden - efter forslag af Tjenestemandskommissionen  \r\n\r\n af 1965 - forudsat, at pensionsniveauet for over 67-årige  \r\n\r\n tjenestemandspensionister udgjordes af en samordnet pension bestående af  \r\n\r\n folkepension og tjenestemandspension reduceret med samordningsfradrag. </P>  \r\n\r\n<P>Den nye lovgivning, der træder i kraft pr. 1. januar 1994, fastholder  \r\n\r\n disse forudsætninger, men giver samtidig tjenestemandspensionister  \r\n\r\n skattelettelser og fritagelse for betaling af arbejdsmarkedsbidrag, så disse  \r\n\r\n pensionister får en stigning i den disponible indtægt. </P>  \r\n\r\n<P>De nu gennemførte ændringer af tjenestemandspensionsloven, som ikke ændrer  \r\n\r\n tjenestemandspensionen for nogen allerede pensioneret eller for dem, der  \r\n\r\n opnår pension de næste 3 år, ligger efter Finansministeriets opfattelse klart  \r\n\r\n uden for rammerne for sådanne velerhvervede rettigheder, som kan anses for  \r\n\r\n omfattede af grundlovens § 73, jfr. også Bernhard Gomard.&#171; </P>  \r\n\r\n<P>I den nævnte fremstilling gør Bernhard Gomard den opfattelse gældende, at  \r\n\r\n &#187;hverken bestemmelserne om tjenestemændenes løn- eller pensionsforhold  \r\n\r\n er således indrettet, at lovgivningsmagten efter § 73 er afskåret fra at  \r\n\r\n foretage ensidige ændringer også i nedadgående retning med virkning for  \r\n\r\n allerede ansatte&#171; (a.st. side 202). Det antages dog, at tjenestemænd,  \r\n\r\n der har opnået ret til at søge afsked med pension, ikke kan fratages denne  \r\n\r\n ret, jf. a.st. side 204. </P>  \r\n\r\n<P>Med hensyn til aktuel pension anfører Gomard (a.st. side 204), at det er  \r\n\r\n den almindelige opfattelse, at en pensionists krav på at oppebære pension i  \r\n\r\n overensstemmelse med de regler, der gjaldt ved hans afsked, er en rettighed,  \r\n\r\n der nyder beskyttelse efter grundlovens § 73. </P>  \r\n\r\n<P>For så vidt angår spørgsmålet om rækkevidden af den grundlovsmæssige  \r\n\r\n beskyttelse af aktuelle tjenestemandspensioner antages det, at grundlovens §  \r\n\r\n 73 ikke vil være til hinder for enhver form for indgreb, jf. a.st. side 210.  \r\n\r\n I den forbindelse behandles også spørgsmålet om samordningen mellem  \r\n\r\n tjenestemandspension og folkepension. </P>  \r\n\r\n<P>Justitsministeriet kan i øvrigt tilføje, at spørgsmålet om  \r\n\r\n tjenestemandspensionsrettigheders beskyttelse efter grundlovens § 73 er  \r\n\r\n behandlet flere steder i den statsretlige litteratur. </P>  \r\n\r\n<P>Alf Ross har i Dansk Statsforfatningsret, 3. udgave ved Ole Espersen,  \r\n\r\n 1980, side 649, bl.a. anført følgende: </P>  \r\n\r\n<P>&#187;En allerede forfalden pensionsydelse må dog - på linie med andre  \r\n\r\n fordringer - være beskyttet af grdl. § 73. Tilsvarende må gælde at  \r\n\r\n tjenestemandspensionen må være beskyttet, når denne er blevet aktuel, dvs.  \r\n\r\n ved tjenestemandens afsked med pension.&#171; </P>  \r\n\r\n<P>Der kan endvidere henvises til Max Sørensen, Statsforfatningsret, 2.  \r\n\r\n udgave ved Peter Germer, 1973, side 401 f., hvor det bl.a. er anført: </P>  \r\n\r\n<P>&#187;Tjenestemandspension er beskyttet når pensionsretten er blevet  \r\n\r\n aktuel ved tjenestemandens afsked med pension, derimod ikke sålænge  \r\n\r\n pensionsretten kun er eventuel, jfr. princippet i HD 1935.1, ovfr.  \r\n\r\n 6.07.&#171; </P>  \r\n\r\n<P>I det nævnte afsnit 6.07 anfører Max Sørensen bl.a. følgende (side 164):  \r\n\r\n</P>  \r\n\r\n<P>&#187;Endelig udtalte højesteret, at ordningen ikke stred mod de  \r\n\r\n sagsøgende dommeres velerhvervede rettigheder. Herved bygges på den  \r\n\r\n grundsætning, at pensions- og pensionslignende krav ikke er beskyttet mod  \r\n\r\n lovgivningsmagtens indgreb, så længe de ikke er blevet aktuelle, jfr. nedf.  \r\n\r\n 22.02.&#171; </P>  \r\n\r\n<P>Henrik Zahle har i Dansk forfatningsret, bind 3, Menneskerettigheder,  \r\n\r\n 1989, bl.a. anført følgende om pensionsrettigheder generelt (side 121): </P>  \r\n\r\n<P>&#187;Med hensyn til pensionsydelser må antages, at <B>forfaldne</B>  \r\n\r\n pensionsydelser er beskyttet på linie med andre fordringer. Men også retten  \r\n\r\n til fortsat pension i en <B>aktuel</B> pensionsordning, dvs. efter at  \r\n\r\n pensionsperioden er begyndt, såvel som ved en <B>eventuel</B> pension, dvs. i  \r\n\r\n tiden forud for pensionsperiodens begyndelse, kan i et vist omfang være  \r\n\r\n beskyttet. I bedømmelsen må indgå hensynet til, i hvilket omfang den  \r\n\r\n pågældende selv har bidraget gennem præmiebeløb eller på anden måde til den  \r\n\r\n pågældende pensionsordning, jf. UfR 1929 239 H, såvel som hensyn til  \r\n\r\n pensionsydelsens karakter og grundlag.&#171; </P>  \r\n\r\n<P>Som det fremgår, er det den overvejende opfattelse i den statsretlige  \r\n\r\n litteratur, at den udsigt til og forventning om en tjenestemandspension  \r\n\r\n beregnet i overensstemmelse med hidtidig lovgivning, som tjenestemænd, der  \r\n\r\n ikke er gået på pension, måtte have, ikke nyder samme beskyttelse efter  \r\n\r\n grundlovens § 73 som den aktuelle ret til en tjenestemandspension af en  \r\n\r\n bestemt størrelse, der tilkommer de tjenestemænd, som allerede er på pension.  \r\n\r\n</P>  \r\n\r\n<P>For så vidt angår den foreliggende ændring af  \r\n\r\n tjenestemandspensionsreglerne er Justitsministeriet enig med  \r\n\r\n Finansministeriet i, at lovændringen ikke kan antages at indebære et  \r\n\r\n ekspropriativt indgreb. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "03/05/1995"
        },
        {
            "displayName": "Accession",
            "displayValue": "199412K00247"
        },
        {
            "displayName": "Entydig dokumentidentifikation",
            "displayValue": "CL001076"
        },
        {
            "displayName": "Dato for førstegangsindlæggelse",
            "displayValue": "03/05/1995"
        },
        {
            "displayName": "Dato for indlæggelse",
            "displayValue": "03/05/1995"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "247"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}