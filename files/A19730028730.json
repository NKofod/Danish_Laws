{
    "id": 46915,
    "title": "Lov om bekæmpelse af kønssygdomme. ",
    "documentTypeId": "10",
    "isSagsforlobPeriodValid": false,
    "shortName": "LOV nr 287 af 23/05/1973",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lov om bekæmpelse af kønssygdomme. </H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Loven omfatter følgende kønssygdomme: 1) syfilis  \r\n\r\n 2) gonorree 3) ulcus venereum 4) lymfogranuloma inguinale. </P>  \r\n\r\n<P CLASS=STK> <I>Stk. 2. </I> Loven anvendes kun på kønssygdomme, der er  \r\n\r\n smittefarlige eller vil kunne blive det uden behandling, eller som ved  \r\n\r\n svangerskab eller fødsel vil kunne overføres til barnet. </P>  \r\n\r\n<P CLASS=STK> <I>Stk. 3. </I> Indenrigsministeren kan efter indstilling fra  \r\n\r\n sundhedsstyrelsen bestemme, at andre smitsomme sygdomme, som overføres ved  \r\n\r\n kønslig omgang, omfattes af loven. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Enhver har uanset bopæl og økonomiske forhold  \r\n\r\n ret til vederlagsfri undersøgelse og behandling for kønssygdom hos de dertil  \r\n\r\n udpegede læger og lægelige institutioner, jfr. § 9. </P>  \r\n\r\n<P CLASS=STK> <I>Stk. 2. </I> Til undersøgelse og behandling hos de dertil  \r\n\r\n udpegede læger m.v. ydes befordring eller befordringsgodtgørelse. Nærmere  \r\n\r\n regler herom fastsættes af indenrigsministeren efter forhandling med  \r\n\r\n socialministeren. </P>  \r\n\r\n<P CLASS=STK> <I>Stk. 3. </I> Befordringsgodtgørelse, der ydes i forbindelse  \r\n\r\n med undersøgelse og behandling hos de i § 9 omhandlede læger eller på de  \r\n\r\n lægelige institutioner, som er omfattet af § 9, men som ikke henhører under  \r\n\r\n det kommunale sygehusvæsen, udbetales af det sociale udvalg i den kommune, i  \r\n\r\n hvilken patienten opholder sig på det tidspunkt, da befordringen rekvireres.  \r\n\r\n Bestemmelserne i sygesikringslovens §§ 22 og 24, stk. 4, finder tilsvarende  \r\n\r\n anvendelse på disse tilfælde. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Personer, der har grund til at tro, at de lider  \r\n\r\n af en kønssygdom, skal lade sig undersøge og behandle for sygdommen hos en  \r\n\r\n læge. </P>  \r\n\r\n<P CLASS=STK> <I>Stk. 2. </I> Bestemmelsen i stk. 1 anvendes også på de  \r\n\r\n personer, der af en læge er blevet underrettet om, at de har været udsat for  \r\n\r\n smitte med kønssygdom. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Embedslægeinstitutionen, i Københavns kommune  \r\n\r\n stadslægen, kan give personer, der tilsidesætter deres pligter efter § 3, og  \r\n\r\n som det ikke på anden måde har været muligt at få til at lade sig undersøge  \r\n\r\n eller behandle, pålæg om at lade sig undersøge og behandle. </P>  \r\n\r\n<P CLASS=STK> <I>Stk. 2. </I> Efterkommes pålægget ikke, kan den pågældende  \r\n\r\n fremstilles for en læge ved politiets hjælp til undersøgelse og behandling.  \r\n\r\n Modsætter patienten sig undersøgelse eller behandling, kan retten bestemme,  \r\n\r\n at undersøgelsen eller behandlingen skal gennemføres ved politiets hjælp.  \r\n\r\n</P>  \r\n\r\n<P CLASS=STK> <I>Stk. 3. </I> Embedslægeinstitutionens læger foretager de i  \r\n\r\n stk. 2 omhandlede undersøgelser og behandlinger, såfremt ingen anden læge  \r\n\r\n erklærer sig villig hertil. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Indenrigsministeren sørger for, at befolkningen  \r\n\r\n får oplysning om kønssygdommene og deres bekæmpelse. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Embedslægeinstitutionen fører tilsyn med  \r\n\r\n kønssygdommenes udbredelse og bekæmpelsen af disse. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Sundhedsstyrelsen fastsætter nærmere regler om  \r\n\r\n lægernes medvirken i forbindelse med bekæmpelse af kønssygdomme. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Det påhviler amtskommunerne samt Københavns og  \r\n\r\n Frederiksberg kommuner at tilvejebringe vederlagsfri adgang til undersøgelse  \r\n\r\n og behandling for kønssygdomme samt i fornødent omfang at ansætte personale  \r\n\r\n til bistand for lægerne ved opsporing af smittekontakter. </P>  \r\n\r\n<P CLASS=STK> <I>Stk. 2. </I> Forvaltningen af opgaverne efter stk. 1  \r\n\r\n varetages af de udvalg, der er nævnt i § 16 i lov om styrelse af sociale og  \r\n\r\n visse sundhedsmæssige anliggender. </P>  \r\n\r\n<P CLASS=STK> <I>Stk. 3. </I> Kommunernes udgifter i medfør af § 2, stk. 2 og  \r\n\r\n 3, medtages ved opgørelsen af udgifterne til befordringsgodtgørelse efter  \r\n\r\n sygesikringsloven. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Amtskommunerne samt Københavns og Frederiksberg  \r\n\r\n kommuner udarbejder efter forhandling med embedslægeinstitutionen, i  \r\n\r\n Københavns kommune stadslægen, en plan for organisationen af  \r\n\r\n kønssygdomsbekæmpelsen, herunder en fortegnelse over, hvilke læger og  \r\n\r\n lægelige institutioner der af kommunen er udpeget til at yde vederlagsfri  \r\n\r\n undersøgelse og behandling for kønssygdomme. I planen fastsættes endvidere,  \r\n\r\n hvorledes opsporingen af smittekontakter skal organiseres.  \r\n\r\n Indenrigsministeren fastsætter retningslinier for udarbejdelsen af planerne.  \r\n\r\n</P>  \r\n\r\n<P CLASS=STK> <I>Stk. 2. </I> Planer efter stk. 1 og ændringer i disse skal  \r\n\r\n godkendes af sundhedsstyrelsen. Hvis væsentlige ændringer i bekæmpelsen af  \r\n\r\n kønssygdomme gør det nødvendigt, kan sundhedsstyrelsen kræve planen ændret.  \r\n\r\n</P>  \r\n\r\n<P CLASS=STK> <I>Stk. 3. </I> Amtskommunerne samt Københavns og Frederiksberg  \r\n\r\n kommuner skal afgive indberetning om deres virksomhed efter loven til  \r\n\r\n sundhedsstyrelsen efter regler, der fastsættes af denne. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Med bøde, hæfte eller fængsel indtil 6 måneder  \r\n\r\n straffes den, der gentagne gange eller i øvrigt under skærpende  \r\n\r\n omstændigheder ved samleje eller andet kønsligt forhold forsætligt udsætter  \r\n\r\n nogen for at blive smittet med kønssygdom. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Loven træder i kraft den 1. juli 1973. </P>  \r\n\r\n<P CLASS=STK> <I>Stk. 2. </I> Lov nr. 193 af 4. juni 1947 om bekæmpelse af  \r\n\r\n kønssygdomme, som senest ændret ved lov nr. 195 af 24. maj 1972, ophæves.  \r\n\r\n Bestemmelserne i lovens kap. IV opretholdes dog indtil den 1. juli 1976 i det  \r\n\r\n omfang, hvori der ikke for den enkelte kommune er truffet modstående  \r\n\r\n bestemmelser i medfør af en efter § 9, stk. 2, godkendt plan. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Loven gælder ikke for Færøerne og Grønland, men  \r\n\r\n kan ved kongelig anordning sættes i kraft for Færøerne med de afvigelser, som  \r\n\r\n de særlige færøske forhold tilsiger. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>GIVET PÅ CHRISTIANSBORG SLOT, DEN 23.  \r\n\r\n MAJ 1973. </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl. </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P CLASS=MINISTER ALIGN=RIGHT>/Egon Jensen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "13/06/1973"
        },
        {
            "displayName": "Accession",
            "displayValue": "A19730028730"
        },
        {
            "displayName": "Entydig dokumentidentifikation",
            "displayValue": "CM005680"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "287"
        },
        {
            "displayName": "År for udstedelse",
            "displayValue": "1973"
        },
        {
            "displayName": "Dato for underskrift",
            "displayValue": "23/05/1973"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Indenrigsmin.j.nr.521-15-72"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}