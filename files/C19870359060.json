{
    "id": 70013,
    "title": "Vejledning om Brug af ultralyd (* 1) (* 2)(* 3)(* 4) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3590 af 01/09/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om Brug af ultralyd (* 1) (* 2)(*  \r\n\r\n 3)(* 4) </H1>  \r\n\r\n<P></P>  \r\n\r\n<BR>  \r\n\r\n<P>Baggrund: </P>  \r\n\r\n<P>- Bekendtgørelse nr. 452 af 27. august 1984 om støjgrænser på  \r\n\r\n arbejdspladsen. </P>  \r\n\r\n<P>- Bekendtgørelse nr. 43 af 22. januar 1981 om tekniske hjælpemidlers  \r\n\r\n indretning og anvendelse. </P>  \r\n\r\n<P>- Bekendtgørelse nr. 323 af 7. juli 1983 om arbejdets udførelse. </P>  \r\n\r\n<P>Lyd er svingninger i forskellige materialer, fx luft. Ultralyd er lyd,  \r\n\r\n hvis frekvens (antal svingninger pr. sekund) ligger over det &#187;hørbare  \r\n\r\n område&#171;. Lyd med frekvens over 18.000 Hz defineres som ultralyd.  \r\n\r\n Ultralyd kan brede sig i faste stoffer, væsker og luftarter. </P>  \r\n\r\n<PRE>  \r\n\r\n infralyd  ,hørbare område' ultralyd ------  \r\n\r\n --,----------------,--------- frekvens  \r\n\r\n       20 Hz          18.000 Hz  \r\n\r\n</PRE>  \r\n\r\n<P>Ultralyd bruges bl.a. til: </P>  \r\n\r\n<P>- rensning af emner i et væskebad </P>  \r\n\r\n<P>- svejsning af plast og metal </P>  \r\n\r\n<P>- medicinsk brug </P>  \r\n\r\n<P>- alarmapparater </P>  \r\n\r\n<P>- måleapparater i industrien </P>  \r\n\r\n<P>Almindelig, hørbar støj forekommer ofte sammen med ultralyd. </P>  \r\n\r\n<P> <B>Følger af ultralydpåvirkning</B>  </P>  \r\n\r\n<P>Vedvarende udsættelse for meget høje ultralydniveauer i luft kan give  \r\n\r\n høreskader. Risiko opstår især ved udsættelse for lyd med frekvenser i  \r\n\r\n grænseområdet mellem den hørbare lyd/støj og ultralyden, d.v.s.  \r\n\r\n frekvensområdet 16.000-40.000 Hz. </P>  \r\n\r\n<P>Kraftig ultralyd i luft og hørbar lyd/støj, som skyldes ultralyden, kan  \r\n\r\n give gener som trykken eller susen for ørerne, træthed, hovedpine, kvalme  \r\n\r\n m.m., men skader normalt ikke det menneskelige væv. </P>  \r\n\r\n<P>Ved legemlig kontakt med en fast genstand, der svinger med  \r\n\r\n ultralydfrekvensen, eller med væske med ultralyd, vil ultralyden uhindret  \r\n\r\n passere over i det menneskelige væv. Høje ultralydniveauer i vævet kan give  \r\n\r\n skader på cellerne - selv når en genstand eller væske kun kortvarigt berøres.  \r\n\r\n</P>  \r\n\r\n<P> <B>Foranstaltninger</B>  </P>  \r\n\r\n<P> <B>Ultralyd i luft</B>  </P>  \r\n\r\n<P>Ultralyd og støj fra apparater skal imødegås så effektivt som muligt fx  \r\n\r\n ved opstilling på dæmpende underlag, afskærmning eller indbygning i  \r\n\r\n støjkabinetter. </P>  \r\n\r\n<P>Ultralyd er let at dæmpe. Selv små og tynde plader (fx af acrylplast) vil  \r\n\r\n ofte kunne skærme mod direkte ultralydpåvirkning. Reflektioner fra vægge,  \r\n\r\n gulve eller maskindele kan dæmpes ved, at der opsættes et tyndt lag  \r\n\r\n absorberende materiale (fx mineraluld) på de reflekterende flader. Se  \r\n\r\n At-meddelelse nr. 4.06.1 om bekæmpelse af støj på arbejdspladsen. </P>  \r\n\r\n<P>Hvor det ikke er muligt at nedbringe ultralyd og støj, skal der benyttes  \r\n\r\n høreværn. </P>  \r\n\r\n<P>Tyverialarmer m.v., hvor ultralyd anvendes, bør kun være i funktion uden  \r\n\r\n for arbejdstiden. </P>  \r\n\r\n<P> <B>Ultralyd i faste stoffer</B>  </P>  \r\n\r\n<P>De ultralydbærende dele i et ultralydapparatur skal være afskærmede, så  \r\n\r\n utilsigtet berøring undgås. </P>  \r\n\r\n<P>Dele i ultralydapparatur, som operatøren berører under drift, skal være  \r\n\r\n isoleret fra de ultralydbærende dele. </P>  \r\n\r\n<P>Isolering opnås bedst ved at adskille de ultralydbærende dele i apparat og  \r\n\r\n emne fra dele, som personer berører. </P>  \r\n\r\n<P> <B>Ultralyd i væsker</B>  </P>  \r\n\r\n<P>Væskebade med ultralyd skal sikres, så utilsigtet berøring under drift  \r\n\r\n undgås. </P>  \r\n\r\n<P>Ultralydbade bør forsynes med et låg, som forhindrer legemlig kontakt med  \r\n\r\n badet, mens det er i funktion. Låget giver samtidig en væsentlig dæmpning af  \r\n\r\n ultralyd i luft og hørbar støj. </P>  \r\n\r\n<P> <B>Måling af ultralyd</B>  </P>  \r\n\r\n<P>Ultralyd i luft måles normalt på samme måde som støj. </P>  \r\n\r\n<P>Måleudstyret skal mindst kunne måle frekvenser indtil 40.000 Hz. </P>  \r\n\r\n<P>Ultralydstyrken måles uden vægtningskurve og angives i dB og frekvens i  \r\n\r\n antal svingninger pr. sekund (Hz). </P>  \r\n\r\n<P> <B>Vejledende ultralydgrænser</B>  </P>  \r\n\r\n<P>Ved en 8 timers daglig eksponering for ultralyd i luft bør følgende  \r\n\r\n lydtrykniveauer ikke overskrides: </P>  \r\n\r\n<P>center-frekvens lydtrykniveau, dB </P>  \r\n\r\n<PRE>  \r\n\r\n 1/3 oktavbånd, Hz  \r\n\r\n ---------------------------------------------------------------------  \r\n\r\n 20.000                       100  \r\n\r\n 25.000                       110  \r\n\r\n 31.000                       110  \r\n\r\n 40.000 og højere             110  \r\n\r\n ---------------------------------------------------------------------  \r\n\r\n</PRE>  \r\n\r\n<P>Erik Andersen </P>  \r\n\r\n</DIV>",
    "isHistorical": true,
    "editorialNotes": [
        "(* 4) Bekendtgørelse nr. 323 af 7. juli 1983 om arbejdets udførelse.",
        "(* 3) Bekendtgørelse nr. 43 af 22. januar 1981 om tekniske hjælpemidlers indretning og anvendelse.",
        "(* 2) Bekendtgørelse nr. 452 af 27. august 1984 om støjgrænser på arbejdspladsen.",
        "(* 1) At-meddelelse nr. 4.06.3"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19870359060"
        },
        {
            "displayName": "Entydig dokumentidentifikation",
            "displayValue": "CM029200"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "19/01/2006"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3590"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "01/09/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}