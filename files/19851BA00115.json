{
    "id": 106075,
    "title": "1985 BSF 115   FORSLAG TIL FOLKETINGSBESLUTNING OM EN NY SKOLELOV ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 115",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 115 </P>  \r\n\r\n<P></P>  \r\n\r\n<P>Forslag til folketingsbeslutning om en ny skolelov </P>  \r\n\r\n<P></P>  \r\n\r\n<P>Fremsat af Margrete Auken (SF) Birthe Hansen (SF) Leif Hermann (SF)  \r\n\r\n Ingerlise Koefoed (SF) Jes Lunde (SF) Ebba Strange (SF) </P>  \r\n\r\n<P></P>  \r\n\r\n<P>den 13. februar 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at udarbejde forslag til en ny </P>  \r\n\r\n<P>skovlov til fremsættelse i folketingsåret 1986-87. </P>  \r\n\r\n<P>Lovforslaget skal sikre, at de store rekreative, naturhistoriske og </P>  \r\n\r\n<P>landskabelige kvaliteter i vore skove kan bevares, og at der ved </P>  \r\n\r\n<P>hjælp af aktiv naturpleje kan genskabes naturværdier i skovene </P>  \r\n\r\n<P>(naturgenopretning). </P>  \r\n\r\n<P>I de private skove må disse hensyn ikke underordnes de traditionelle </P>  \r\n\r\n<P>produktionsmæssige hensyn. </P>  \r\n\r\n<P>Statsskovvæsenet skal have et formuleret formål med driften, der </P>  \r\n\r\n<P>indebærer, at de fredningsmæssige hensyn har første prioritet. </P>  \r\n\r\n<P>Forslaget til en ny skovlov bør bl.a. have følgende indhold </P>  \r\n\r\n<P>vedrørende de private skove: </P>  \r\n\r\n<P>- løvtræsandelen opretholdes og udvides, </P>  \r\n\r\n<P>- egeskovsarealet opretholdes og udvides, </P>  \r\n\r\n<P>- bøgeskovsarealet opretholdes og udvides, </P>  \r\n\r\n<P>- det bør for bøg sikres, at den skæve aldersfordeling successivt </P>  \r\n\r\n<P>afvikles, </P>  \r\n\r\n<P>- løvtræsskovbryn opretholdes og udbygges, </P>  \r\n\r\n<P>- naturgenopretning kan iværksættes, bl.a. ved genskabelse af </P>  \r\n\r\n<P>afvandede søer og moser, hvor dette ikke er i konflikt med </P>  \r\n\r\n<P>naturvidenskabelige hensyn, </P>  \r\n\r\n<P>- nåletræsbevoksninger konverteres til løvtræsbevoksninger eller </P>  \r\n\r\n<P>udyrkede arealer, hvor fredningsmæssige hensyn tilsiger dette, </P>  \r\n\r\n<P>- driftsområder, der rummer bred økologisk variation, fremmes, og </P>  \r\n\r\n<P>- løvtræsbevoksninger over 120 år sikres ved hjælp af en </P>  \r\n\r\n<P>godkendelsesordning. </P>  \r\n\r\n<P>Disse mål bør søges opnået ved en kombination af incitamenter og </P>  \r\n\r\n<P>restriktioner. </P>  \r\n\r\n<P>Det offentlige skovvæsen pålægges at tilgodese tilsvarende </P>  \r\n\r\n<P>driftsmæssige hensyn. Eksisterende driftsplaner revideres i </P>  \r\n\r\n<P>overensstemmelse hermed, og i den forbindelse pålægges </P>  \r\n\r\n<P>statsskovvæsenet at eksperimentere med skovdriften. </P>  \r\n\r\n<P>Forskellige skovdyrkningssystemer skal i højere grad afprøves for at </P>  \r\n\r\n<P>øge den økologiske forskelligartethed, og disse systemer bør </P>  \r\n\r\n<P>indarbejdes i driftsplanerne, ligesom enkelte arealer bør henligge </P>  \r\n\r\n<P>som uberørt skov. </P>  \r\n\r\n<P>Desuden bør statsskovvæsenet eksperimentere med flere forskellige </P>  \r\n\r\n<P>kultur- og foryngelsesformer. </P>  \r\n\r\n<P>Selvforyngelse ved hjælp af bl.a. svinedrift samt kvæg- og hestedrift </P>  \r\n\r\n<P>bør kunne indgå i skovdriften. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Den danske skov har til stadighed været en af den danske befolkning </P>  \r\n\r\n<P>særdeles påskønnet del af den danske natur. </P>  \r\n\r\n<P>Den danske skov har været afgørende for landets økonomi, samtidig med </P>  \r\n\r\n<P>at den har været en højt værdsat del af det danske landskab. Dette </P>  \r\n\r\n<P>afspejles allerede i Christian V's kongelige forordning af 1670, </P>  \r\n\r\n<P>hvori det hedder: &#187;at skoven er en af de største herligheder Gud </P>  \r\n\r\n<P>og naturen dette kongerige med begavet haver&#171;. </P>  \r\n\r\n<P>Skoven har igennem hele landets forhistorie og historiske tid haft </P>  \r\n\r\n<P>skiftende udbredelse og har vekslet indholdsmæssigt i takt med </P>  \r\n\r\n<P>klimaforhold og menneskelig påvirkning. Istidens tundravegetation </P>  \r\n\r\n<P>afløstes af en skov, hvor birken dominerede. Klimaet blev varmere, </P>  \r\n\r\n<P>og siden trængte fyrreskoven frem og dækkede landet i dets helhed. </P>  \r\n\r\n<P>Senere blev denne afløst af egeblandingsskoven, som igen fra </P>  \r\n\r\n<P>omkring 400 år før Kristi fødsel i stigende grad blev afløst af </P>  \r\n\r\n<P>bøgeskoven. </P>  \r\n\r\n<P>Med bondekulturen tog skovmishandlingerne imidlertid fart. Op igennem </P>  \r\n\r\n<P>middelalderen accelererede denne udvikling, hvilket de mange krige </P>  \r\n\r\n<P>medvirkede til. Omkring 1700 påbegyndtes bestræbelser for </P>  \r\n\r\n<P>systematisk at ophjælpe og forbedre statens skove. Da den tyske </P>  \r\n\r\n<P>forstmand Johan Georg von Langen blev knyttet til de sjællandske </P>  \r\n\r\n<P>skove i 1763, blev skovgenopretningen sat i system. Omkring 1800 </P>  \r\n\r\n<P>var skovarealet ifølge officielle kilder reduceret til 4 pct. af </P>  \r\n\r\n<P>landets areal, hvilket i realiteten nok snarere svarede til 2 pct. </P>  \r\n\r\n<P>på grund af skovenes sørgelige forfatning. Det var baggrunden for, </P>  \r\n\r\n<P>at fredskovsforordningen af 1805 blev gennemført. Den forbød </P>  \r\n\r\n<P>skovejerne at rydde de arealer, der i 1805 var bevokset med skov, </P>  \r\n\r\n<P>og påbød dem at vedligeholde og indhegne deres skove. </P>  \r\n\r\n<P>Kreaturgræsningen blev forbudt. Fredskovsforordningen fastlagde </P>  \r\n\r\n<P>hermed, hvad der fortsat skulle være skov. </P>  \r\n\r\n<P>Det skovbillede, der var dominerende, da skoven på dette tidspunkt </P>  \r\n\r\n<P>stivnede geografisk, var den forhuggede, men landskabeligt meget </P>  \r\n\r\n<P>varierede skov med mange lysninger, småsøer og mosestrækninger. </P>  \r\n\r\n<P>Det var ren løvtræsskov med en blanding af mange forskellige </P>  \r\n\r\n<P>træarter, blandt hvilke bøgen og undertiden også egen dominerede. </P>  \r\n\r\n<P>Skoven var præget af stor økologisk variation med mange nicher og </P>  \r\n\r\n<P>stor aldersmæssig spredning i de enkelte bevoksninger. Der var </P>  \r\n\r\n<P>mange udgåede træer og sparsom selvsået opvækst. </P>  \r\n\r\n<P>De rationelt drevne skove, som vi kender i dag, med mange forskellige </P>  \r\n\r\n<P>udenlandske træarter, specielt nåletræsarter, er et resultat af </P>  \r\n\r\n<P>fredskovsforordningen fra 1805, hvis principper er stadfæstet i </P>  \r\n\r\n<P>skovloven af 1935, der er det retlige grundlag for de danske </P>  \r\n\r\n<P>skove, som vi kender i dag. </P>  \r\n\r\n<P>Hovedparten af alle de nuværende skove er pålagt en fredskovspligt i </P>  \r\n\r\n<P>henhold til skovloven, hvilket indebærer en slags rammefredning af </P>  \r\n\r\n<P>skovene, som betyder, at skovarealerne fortsat skal drives som </P>  \r\n\r\n<P>skov. Svagheden i den nugældende lovgivning er, at man ikke har </P>  \r\n\r\n<P>sikkerhed for at bevare eller genskabe naturværdierne i skovene. </P>  \r\n\r\n<P>Løvskoven kan konverteres frit, gamle træer kan frit fældes og </P>  \r\n\r\n<P>arealerne tilplantes med nåleskov. Særlig spændende bevoksninger </P>  \r\n\r\n<P>med stor økologisk variation har ingen generel beskyttelse. </P>  \r\n\r\n<P>Skovarealet er blevet udvidet, således at det i dag udgør 12 pct. af </P>  \r\n\r\n<P>landets areal. Store nåletræsplantager med bjergfyr og rødgran er </P>  \r\n\r\n<P>plantet i de tidligere skovløse hedeområder i Midt- og </P>  \r\n\r\n<P>Vestjylland. Tilplantninger er desuden sket omkring eksisterende </P>  \r\n\r\n<P>skove i det østlige Danmark. Efter den seneste skovtælling, </P>  \r\n\r\n<P>foretaget i 1976, udgør det samlede skovareal 493.000 ha; heraf er </P>  \r\n\r\n<P>137.000 ha løvtræ, 269.000 ha nåletræ og 87.000 ha ubevoksede </P>  \r\n\r\n<P>arealer. Det samlede løvtræsareal er formindsket med 7 pct. siden </P>  \r\n\r\n<P>1931, og bøgens areal er faldet fra 104.000 ha til 75.000 ha, </P>  \r\n\r\n<P>hvilket svarer til et fald på 28 pct. Desuden er det værd at </P>  \r\n\r\n<P>bemærke, at bøgens aldersfordeling er meget skæv. 46 pct. er over </P>  \r\n\r\n<P>80 år gammel, hvilket indebærer, at det samlede bøgeareal inden </P>  \r\n\r\n<P>for en relativt kort årrække yderligere vil falde drastisk. </P>  \r\n\r\n<P>Skovenes ejendomsforhold fordeler sig på følgende måde: </P>  \r\n\r\n<PRE>  \r\n\r\n Stat, amtskommuner og kommuner ejer ca.             170.000 ha  \r\n\r\n Private skove, fondsstiftelser, aktieselskaber,  \r\n\r\n interessentskaber m.v. ejer ca.                     323.000 ha  \r\n\r\n</PRE>  \r\n\r\n<P>således at ca. 1/3 af det danske skovareal er offentligt ejet. </P>  \r\n\r\n<P>Skoven hører til de mest eftertragtede rekreative områder og til de </P>  \r\n\r\n<P>naturhistorisk vigtigste landskabselementer. Derfor er der </P>  \r\n\r\n<P>gennemført en række fredninger af skovområder for at beskytte </P>  \r\n\r\n<P>deres indhold. Af skovfredninger kan nævnes: </P>  \r\n\r\n<P>- Hald Egeskov, som udgør en biotop, der er enestående i Nordeuropa, </P>  \r\n\r\n<P>- Draved Skov i Sønderjylland, som ligeledes er af international </P>  \r\n\r\n<P>betydning, </P>  \r\n\r\n<P>- Susåskoven ved Tystrup Sø, som er et af de få urskovsarealer i </P>  \r\n\r\n<P>landet, </P>  \r\n\r\n<P>- Allindelille Fredskov i Midtsjælland, som rummer en hel række </P>  \r\n\r\n<P>usædvanlige botaniske forekomster, </P>  \r\n\r\n<P>- Næsbyholm og Holckenhavn. </P>  \r\n\r\n<P>Der er desuden gennemført skovfredninger for: </P>  \r\n\r\n<P>- Frederiksdal ved Furesøen, </P>  \r\n\r\n<P>- Gammel Kjøgegaard ved Køge, </P>  \r\n\r\n<P>- Dele af skovene under Brahetrolleborg på Fyn, </P>  \r\n\r\n<P>- Skovene ved Madum Sø, </P>  \r\n\r\n<P>- Enebærstykket i Rold Skov, </P>  \r\n\r\n<P>- Dele af Jægerspris Nordskov i Hornsherred, </P>  \r\n\r\n<P>- Hvidding Krat ved Randers og </P>  \r\n\r\n<P>- Døndalen på Bornholm. </P>  \r\n\r\n<P>Skovfredninger er i dag den dyreste form for fredninger, der </P>  \r\n\r\n<P>gennemføres i landzone. Erstatningerne varierer fra 4-5.000 kr. </P>  \r\n\r\n<P>til 25.000 kr. pr. ha. De relativt få skovfredninger, der er </P>  \r\n\r\n<P>gennemført, kan således ikke på tilfredsstillende vis suppleres, </P>  \r\n\r\n<P>uden at det koster samfundet meget store beløb. Bl.a. derfor bør </P>  \r\n\r\n<P>der gennemføres en ny skovlov med bl.a. ovenstående indhold. </P>  \r\n\r\n<P>Udviklingen vedrørende marginaljorderne understreger yderligere </P>  \r\n\r\n<P>behovet for en ny skovlov. Betydelige arealer påregnes tilplantet </P>  \r\n\r\n<P>i de kommende år. Det er overordentlig vigtigt, at disse </P>  \r\n\r\n<P>tilplantninger ikke sker i konflikt med fredningshensyn. </P>  \r\n\r\n<P>Skovrejsning kan mange steder i landet ske som et værdifuldt </P>  \r\n\r\n<P>supplement til landskabets indhold som en naturgenopretning. Andre </P>  \r\n\r\n<P>steder påføres landskabet store ulemper, som undertiden kolliderer </P>  \r\n\r\n<P>fatalt med naturhistoriske og landskabelige hensyn. Dette kan især </P>  \r\n\r\n<P>ske, såfremt skovene etableres på grundlag af det nuværende </P>  \r\n\r\n<P>mangelfulde lovgrundlag. </P>  \r\n\r\n<P>Det er derfor vigtigt, at der i de enkelte amtskommuner og </P>  \r\n\r\n<P>hovedstadsrådet udarbejdes særlige sektorplaner for skovbruget, </P>  \r\n\r\n<P>således at de kommende års skovtilplantninger kan styres og </P>  \r\n\r\n<P>stimuleres såvel i omfang som i indhold. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00115"
        },
        {
            "displayName": "Entydig dokumentidentifikation",
            "displayValue": "CL005714"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "115"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}