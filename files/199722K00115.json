{
    "id": 111215,
    "title": "1997 LSF 115   FORSLAG TIL LOV OM ÆNDRING AF LOV OM SOCIAL SERVICE OG LOV OM   RETSSIKKERHED OG ADMINISTRATION PÅ DET SOCIALE OMRÅDE (KLAGE OVER AFGØRELSER   OM PERSONLIG OG PRAKTISK HJÆLP M.V.) ",
    "documentTypeId": "400",
    "isSagsforlobPeriodValid": false,
    "shortName": "1997/2 LSF 115",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 115 </P>  \r\n\r\n<P></P>  \r\n\r\n<P>Forslag til Lov om ændring af lov om social service og lov om  \r\n\r\n retssikkerhed og administration på det sociale område (Klage over afgørelser  \r\n\r\n om personlig og praktisk hjælp m.v.) </P>  \r\n\r\n<P></P>  \r\n\r\n<P>Fremsat af socialministeren (Karen Jespersen) </P>  \r\n\r\n<P></P>  \r\n\r\n<P>den 10. juni 1998 </P>  \r\n\r\n<P></P>  \r\n\r\n<P>Vedtaget ved tredjebehandling den 19. juni 1998 </P>  \r\n\r\n<P></P>  \r\n\r\n<P><a href=\"document.aspx?accn=A19980041030\"> Lov nr. 410 af 26/06/1998</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 454 af 10. juni 1997 om social service, som ændret ved § 27 i  \r\n\r\n lov nr. 980 af 17. december 1997, lov nr. 1110 af 29. december 1997 og § 1 i  \r\n\r\n lov nr. 179 af 13. maj 1998, foretages følgende ændringer: </P>  \r\n\r\n<P> <B>1.</B> I <I>§ 11, stk. 1,</I> ændres &#187;for&#171; til:  \r\n\r\n &#187;til&#171;. </P>  \r\n\r\n<P> <B>2.</B>  <I>§ 13, stk. 4,</I> affattes således: </P>  \r\n\r\n<P> <I>&#187;Stk. 4.</I> Kommunen kan ikke til en forældrebestyrelse overlade  \r\n\r\n</P>  \r\n\r\n<P>1) opgaver med at udføre tilsyn efter § 16 i lov om retssikkerhed og  \r\n\r\n administration på det sociale område og </P>  \r\n\r\n<P>2) beføjelser, der følger af kommunens bevillings- og  \r\n\r\n arbejdsgiverkompetence.&#171; </P>  \r\n\r\n<P> <B>3.</B> I <I>§ 14</I> indsættes som <I>stk. 4:</I>  </P>  \r\n\r\n<P> <I>&#187;Stk. 4.</I> Begrænsningerne i § 13, stk. 4, om, at visse  \r\n\r\n beføjelser ikke kan overlades til en forældrebestyrelse, gælder også i  \r\n\r\n forhold til en forældrebestyrelse i selvejende daginstitutioner.&#171; </P>  \r\n\r\n<P> <B>4.</B> I <I>§ 16, stk. 1,</I> ændres &#187;§ 7&#171; til: &#187;§§ 7  \r\n\r\n og 8&#171;. </P>  \r\n\r\n<P> <B>5.</B> I <I>§ 26, stk. 1,</I> ændres &#187;i alderen fra 24 uger til  \r\n\r\n og med 5 år, dog længst til barnet begynder i børnehaveklasse&#171; til:  \r\n\r\n &#187;i alderen 24 uger og indtil det tidspunkt, hvor børn almindeligvis  \r\n\r\n optages i børnehaveklasse&#171;. </P>  \r\n\r\n<P> <B>6.</B>  <I>§ 75, stk. 3,</I> affattes således: </P>  \r\n\r\n<P> <I>&#187;Stk. 3.</I> En klage over en afgørelse efter §§ 71 og 72 kan  \r\n\r\n først indbringes for det sociale nævn, når </P>  \r\n\r\n<P>1) klagen har været behandlet af klagerådet, jf. § 34, stk. 1, nr. 1, i  \r\n\r\n lov om retssikkerhed og administration på det sociale område, og </P>  \r\n\r\n<P>2) kommunalbestyrelsen har taget stilling til klagerådets  \r\n\r\n indstilling.&#171; </P>  \r\n\r\n<P> <B>7.</B>  <I>§ 81, stk. 3,</I> affattes således: </P>  \r\n\r\n<P> <I>&#187;Stk. 3.</I> En klage over en amtskommunes afgørelse efter §§ 71  \r\n\r\n og 72 kan først indbringes for det sociale nævn, når </P>  \r\n\r\n<P>1) klagen har været behandlet af det amtslige brugerråd, jf. § 41, stk. 3,  \r\n\r\n i lov om retssikkerhed og administration på det sociale område, og </P>  \r\n\r\n<P>2) amtsrådet har taget stilling til brugerrådets indstilling.&#171; </P>  \r\n\r\n<P> <B>8.</B> I <I>§ 133, stk. 2,</I> indsættes efter &#187;§ 40, stk. 2, nr.  \r\n\r\n 1-10,&#187;: &#187;§ 77, § 79&#171;. </P>  \r\n\r\n<P> <B>9.</B> I <I>§ 133, stk. 3,</I> indsættes efter &#187;6 1/2 år&#171;:  \r\n\r\n &#187;, jf. dog stk. 2 om §§ 77, 79 og 84&#171;. </P>  \r\n\r\n<P> <B>§ 2</B>  </P>  \r\n\r\n<P>I lov nr. 453 af 10. juni 1997 om retssikkerhed og administration på det  \r\n\r\n sociale område, som ændret ved § 28 i lov nr. 980 af 17. december 1997,  \r\n\r\n foretages følgende ændringer: </P>  \r\n\r\n<P> <B>1.</B>  <I>§ 34, stk. 1, nr. 1,</I> affattes således: </P>  \r\n\r\n<P>&#187;1) drøfter, vurderer og videreformidler klager over afgørelser om  \r\n\r\n tilbud efter §§ 71 og 72 i lov om social service og&#171;. </P>  \r\n\r\n<P> <B>2.</B> I <I>§ 34, stk. 2, 1. pkt.,</I> udgår &#187;klager og  \r\n\r\n mere&#171;. </P>  \r\n\r\n<P> <B>3.</B> Efter § 34, stk. 2, 2. pkt., indsættes som nyt punktum: </P>  \r\n\r\n<P>&#187;Socialministeren fastsætter regler for klagerådets behandling af  \r\n\r\n klagesager, jf. § 74.&#171; </P>  \r\n\r\n<P> <B>4.</B> I <I>§ 35, stk. 2, nr. 1,</I> udgår &#187;og&#171;. </P>  \r\n\r\n<P> <B>5.</B> I <I>§ 35, stk. 2, nr. 2,</I> ændres &#187;dens  \r\n\r\n medlemmer.&#171; til: &#187;dens medlemmer, og&#171;. </P>  \r\n\r\n<P> <B>6.</B> I <I>§ 35, stk. 2,</I> indsættes som <I>nr. 3:</I>  </P>  \r\n\r\n<P>&#187;3) 1 medlem, der vælges af invalideorganisationerne i  \r\n\r\n kommunen.&#171; </P>  \r\n\r\n<P> <B>§ 3</B>  </P>  \r\n\r\n<P>Loven træder i kraft den 1. juli 1998. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov nr. 454 af 10. juni 1997 om social service, som ændret ved § 27 i  \r\n\r\n lov nr. 980 af 17. december 1997 og senest ved lov nr. 1110 af 29. december  \r\n\r\n 1997 og § 1 i lov nr. 179 af 13. maj 1998, foretages følgende ændringer: </P>  \r\n\r\n<P> <B>1.</B> I <I>§ 11, stk. 1</I> , ændres &#187;for&#171; til:  \r\n\r\n &#187;til&#171;. </P>  \r\n\r\n<P> <B>2.</B>  <I>§ 13, stk. 4</I> , affattes således: </P>  \r\n\r\n<P> <I>&#187;Stk. 4.</I> Kommunen kan ikke til en forældrebestyrelse overlade  \r\n\r\n</P>  \r\n\r\n<P>1) opgaver med at udføre tilsyn efter § 16 i lov om retssikkerhed og  \r\n\r\n administration på det sociale område, og </P>  \r\n\r\n<P>2) beføjelser, der følger af kommunens bevillings- og  \r\n\r\n arbejdsgiverkompetence.&#171; </P>  \r\n\r\n<P> <B>3.</B> I <I>§ 14</I> indsættes som <I>stk. 4</I> : </P>  \r\n\r\n<P>&#187; <I>Stk. 4.</I> Begrænsningerne i § 13, stk. 4, om, at visse  \r\n\r\n beføjelser ikke kan overlades til en forældrebestyrelse, gælder også i  \r\n\r\n forhold til en forældrebestyrelse i selvejende daginstitutioner.&#171; </P>  \r\n\r\n<P> <B>4.</B> I <I>§ 16, stk. 1,</I> ændres &#187;§ 7&#171; til: &#187;§§ 7  \r\n\r\n og 8&#171;. </P>  \r\n\r\n<P> <B>5.</B> I <I>§ 26, stk. 1,</I> ændres &#187;i alderen fra 24 uger til  \r\n\r\n og med 5 år, dog længst til barnet begynder i børnehaveklasse&#171; til:  \r\n\r\n &#187;i alderen 24 uger og indtil det tidspunkt, hvor børn almindeligvis  \r\n\r\n optages i børnehaveklasse&#171;. </P>  \r\n\r\n<P> <B>6.</B>  <I>§ 75, stk. 3,</I> ophæves. </P>  \r\n\r\n<P> <B>7.</B>  <I>§ 81, stk. 3,</I> ophæves. </P>  \r\n\r\n<P> <B>8.</B> I <I>§ 133, stk. 2,</I> indsættes efter &#187;§ 40, stk. 2, nr.  \r\n\r\n 1-10,&#187;: &#187;§ 77, § 79&#171;. </P>  \r\n\r\n<P> <B>9.</B> I <I>§ 133, stk. 3,</I> indsættes efter &#187; 6 1/2 år&#171;:  \r\n\r\n &#187;, jf. dog stk. 2 om §§ 77, 79 og 84&#171;. </P>  \r\n\r\n<P> <B>§ 2</B>  </P>  \r\n\r\n<P>I lov nr. 453 af 10. juni 1997 om retssikkerhed og administration på det  \r\n\r\n sociale område, som ændret ved § 28 i lov nr. 980 af 17. december 1997,  \r\n\r\n foretages følgende ændringer: </P>  \r\n\r\n<P> <B>1.</B> Overskriften <I>&#187;Klageråd&#171;</I> til §§ 34-36 ophæves.  \r\n\r\n</P>  \r\n\r\n<P> <B>2.</B>  <I>§§ 34-36</I> ophæves. </P>  \r\n\r\n<P> <B>3.</B>  <I>§ 41, stk. 3,</I> ophæves. </P>  \r\n\r\n<P> <B>4.</B> I <I>§ 45, stk. 2,</I> ændres &#187;5&#171; til: &#187;6&#171;.  \r\n\r\n</P>  \r\n\r\n<P> <B>5.</B> I <I>§ 45, stk. 2, nr. 4,</I> ændres &#187;og&#171; til:  \r\n\r\n &#187;,&#187;. </P>  \r\n\r\n<P> <B>6.</B> I <I>§ 45, stk. 2, nr. 5,</I> ændres &#187;.&#171; til:  \r\n\r\n &#187;og&#171;. </P>  \r\n\r\n<P> <B>7.</B> I <I>§ 45, stk. 2,</I> indsættes som <I>nr. 6</I> : </P>  \r\n\r\n<P>&#187;6) ældreorganisationerne i amtet.&#171;. </P>  \r\n\r\n<P> <B>§ 3</B>  </P>  \r\n\r\n<P> <I>Stk. 1.</I> Loven træder i kraft den 1. juli 1998. </P>  \r\n\r\n<P> <I>Stk. 2.</I> Klager over afgørelser om tilbud efter § 51 i lov om  \r\n\r\n social bistand, som er indbragt for klagerådet efter § 57 i lov om social  \r\n\r\n bistand, og som ikke er færdigbehandlet senest den 30. juni 1998, overgår til  \r\n\r\n det sociale nævn. Det sociale nævn færdigbehandler klagerne efter de  \r\n\r\n hidtidige regler i bistandsloven. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Forslagene om ændring af §§ 11, 13, 14, 26 om dagtilbud til børn og § 26  \r\n\r\n om tilskud til forældre, der vælger privat pasning, er alene af teknisk og  \r\n\r\n redaktionel karakter med henblik på at tydeliggøre reglerne. </P>  \r\n\r\n<P> <I>Klage over afgørelser om personlig og praktisk hjælp m.v.</I>  </P>  \r\n\r\n<P>Siden lov om social service (serviceloven) blev vedtaget i maj måned 1997  \r\n\r\n har der været debat om klagemulighederne for afgørelser om personlig og  \r\n\r\n praktisk hjælp m.v. efter servicelovens §§ 71 og 72. </P>  \r\n\r\n<P>Efter serviceloven kan personer under 67 år klage over kommunens  \r\n\r\n afgørelser om tilbud efter §§ 71 og 72 til det sociale nævn, hvorimod  \r\n\r\n personer over 67 år kan klage til klagerådet, men ikke til anden  \r\n\r\n administrativ myndighed. </P>  \r\n\r\n<P>Det er fra flere sider blevet fremført, at denne forskel i klageadgang  \r\n\r\n ikke er rimelig. Det er desuden blevet fremført ud fra et  \r\n\r\n retssikkerhedsmæssigt synspunkt, at alle borgere bør have mulighed for at  \r\n\r\n klage over afgørelsen om personlig og praktisk hjælp m.v. til en uafhængig  \r\n\r\n klageinstans, som har mulighed for at omgøre kommunens afgørelse, hvilket  \r\n\r\n klagerrådet ikke har. Det er endelig blevet fremført, at reglerne om klage  \r\n\r\n til klagerådet bryder med princippet om det enstrengede ankesystem i den  \r\n\r\n sociale lovgivning, hvor kommunens afgørelser kan indbringes for det sociale  \r\n\r\n nævn med mulighed for at indbringe nævnets afgørelse for Den Sociale  \r\n\r\n Ankestyrelse. </P>  \r\n\r\n<P>Regeringen ønsker, at personer, der modtager tilbud efter §§ 71 og 72,  \r\n\r\n skal have de samme klagemuligheder. Regeringen foreslår derfor, at alle  \r\n\r\n uanset alder, der har modtaget en afgørelse om tilbud efter §§ 71 eller 72,  \r\n\r\n skal kunne klage over denne afgørelse til det sociale nævn, som kan foretage  \r\n\r\n en retlig vurdering af kommunens afgørelse. </P>  \r\n\r\n<P>Det sociale nævn kan behandle klager over den måde en sag er behandlet på  \r\n\r\n og over konkrete afgørelsers indhold, herunder over omfanget og indholdet af  \r\n\r\n den tildelte hjælp. </P>  \r\n\r\n<P>Det sociale nævn kan ikke tage stilling til de kommunalpolitiske  \r\n\r\n beslutninger om serviceniveau m.v., jf. § 62, stk. 2 i lov om retssikkerhed  \r\n\r\n og administration på det sociale område. Nævnet kan heller ikke tage stilling  \r\n\r\n til kommunens tilrettelæggelse af opgaverne, herunder til hvordan opgaverne  \r\n\r\n udføres. Det sociale nævn kan kun, når der foreligger særlige omstændigheder,  \r\n\r\n efterprøve det skøn, der indgår i kommunens afgørelser, jf. § 69 i lov om  \r\n\r\n retssikkerhed og administration på det sociale område. Se Socialministeriets  \r\n\r\n vejledning om retssikkerhed og administration på det social område, kapitel  \r\n\r\n 12. </P>  \r\n\r\n<P>Lovforslaget skal også ses i sammenhæng med de nye regler om  \r\n\r\n kvalitetsstandarder m.v. i serviceloven. Efter lov nr. 1110 af 29. december  \r\n\r\n 1997 om kvalitetsstandarder m.v. vil kommunalbestyrelsen mindst een gang  \r\n\r\n årligt skulle fastlægge indhold og omfang af den personlige og praktiske  \r\n\r\n hjælp i form af en kvalitetsstandard. </P>  \r\n\r\n<P>Formålet med kvalitetsstandarden er blandt andet at sikre ensartede  \r\n\r\n afgørelser - inden for samme kommune - om hjælp efter §§ 71 og 72 til brugere  \r\n\r\n med samme behov. Det fremgår af lovbemærkningerne til servicelovens § 110,  \r\n\r\n stk. 2, at kvalitetsstandarden skal anvendes af ledelsen som et redskab til  \r\n\r\n at sikre overensstemmelse mellem de politisk fastlagte mål og den faktiske  \r\n\r\n myndighedsudøvelse og opgaveudførelse. Der vil således med  \r\n\r\n kvalitetsstandarden mange steder blive sat mere fokus på, at den afgørelse,  \r\n\r\n der i medfør af servicelovens § 110, stk. 1, er meddelt ansøgeren i skriftlig  \r\n\r\n form, er truffet på baggrund af de beslutninger, som kommunalbestyrelsen skal  \r\n\r\n træffe om kommunens serviceniveau efter §§ 71 og 72, jf. § 110, stk. 2, i  \r\n\r\n serviceloven. </P>  \r\n\r\n<P>Det sociale nævn vil bl.a. kunne opnå information om den enkelte kommunes  \r\n\r\n serviceniveau efter servicelovens bestemmelse om kvalitetsstandarder. </P>  \r\n\r\n<P>Det er særskilt anført i lovbemærkningerne til § 110, stk. 2, at  \r\n\r\n kvalitetsstandarden skal drøftes med kommunens ældreråd. Herved inddrages  \r\n\r\n brugerne via ældrerådet i de kommunalpolitiske beslutninger om serviceniveau  \r\n\r\n m.v. og i kommunens tilrettelæggelse og udførelse af opgaverne. Brugerne får  \r\n\r\n således her mulighed for at komme i direkte dialog med de kommunalpolitisk  \r\n\r\n ansvarlige om kommunens serviceniveau og om, hvordan opgaverne tilrettelægges  \r\n\r\n og udføres. </P>  \r\n\r\n<P>Der vil herefter ikke være behov for - ved siden af ældrerådet - at have  \r\n\r\n et selvstændig dialogforum i form af et klageråd, der kan drøfte, vurdere og  \r\n\r\n videreformidle klager over tildeling og udmåling af hjælp efter servicelovens  \r\n\r\n §§ 71 og 72 samt over udførelsen af opgaverne. I forlængelse af forslaget om  \r\n\r\n ændret klageadgang foreslås det derfor at nedlægge klagerådet. </P>  \r\n\r\n<P>Den vigtige dialog om bl.a. kommunens serviceniveau, der hidtil har kunnet  \r\n\r\n finde sted i klagerådet mellem brugerne og politikerne, vil således fremover  \r\n\r\n kunne ske i ældrerådet. I de tilfælde, hvor medlemmer af ældrerådet alene  \r\n\r\n vælges af de 60 årige og derover, forudsættes det, at kommunen inviterer en  \r\n\r\n repræsentant valgt af invalideorganisationerne i kommunen til at deltage i de  \r\n\r\n møder med ældrerådet, hvor kommunen og ældrerådet drøfter kommunens  \r\n\r\n kvalitetsstandard for personlig og praktisk hjælp m.v. </P>  \r\n\r\n<P> <I>Økonomiske og administrative konsekvenser</I>  </P>  \r\n\r\n<P>Det skønnes, at de sociale nævn vil modtage yderligere ca. 5.300 klager  \r\n\r\n årligt over hjælp efter §§ 71 og 72 i serviceloven fra personer over 67 år.  \r\n\r\n Med indførelsen af kvalitetsstandarder vil brugeren på forhånd kunne se, om  \r\n\r\n afgørelsen er i overensstemmelse med kommunens standard, og brugeren vil  \r\n\r\n derfor i mange tilfælde indse, at der ikke er grund til at klage. Det  \r\n\r\n antages, at en andel af klagerne indbringes for og optages til behandling af  \r\n\r\n Den Sociale Ankestyrelse. </P>  \r\n\r\n<P>Kommuners og amtskommuners merudgifter til administration som følge af  \r\n\r\n ændringen i klageadgangen skønnes til 0,5 mill. kr. Heri er indregnet  \r\n\r\n besparelsen ved nedlæggelse af klagerådene. Der skønnes endvidere årlige  \r\n\r\n merudgifter til behandling af klager mv. på 15,0 mill. kr., heraf 1,4 mill.  \r\n\r\n kr. til Den Sociale Ankestyrelse samt 1,5 mill. kr. til Den Sociale  \r\n\r\n Sikringsstyrelse og 11,8 mill. kr. til statsamterne i deres egenskab af  \r\n\r\n sekretariater for de sociale nævn - sidstnævnte merudgift bør ses i  \r\n\r\n sammenhæng med statsamternes øvrige opgaver - og 0,3 mill. kr. til  \r\n\r\n mødehonorarer til medlemmerne af de sociale nævn. </P>  \r\n\r\n<P>I alt skønnes de årlige administrative merudgifter at beløbe sig til ca.  \r\n\r\n 15,5 mill. kr. I 1998 er merudgiften det halve, dvs. 7,8 mill. kr. </P>  \r\n\r\n<P>Det skønnes endvidere, at den ændrede klageadgang vil medføre årlige  \r\n\r\n merudgifter til hjælp efter §§ 71 og 72 i serviceloven på knap 19 mill. kr.  \r\n\r\n</P>  \r\n\r\n<P>Der er hverken økonomiske eller administrative konsekvenser forbundet med  \r\n\r\n punkterne 1-5 og 8-9 i lovforslagets § 1. </P>  \r\n\r\n<P>Regeringen søger tilslutning til, at forslaget finansieres via satspuljen.  \r\n\r\n</P>  \r\n\r\n<P>De administrative og økonomiske konsekvenser skal forhandles med de  \r\n\r\n kommunale parter. </P>  \r\n\r\n<P> <I>Erhvervsmæssige og miljømæssige konsekvenser samt forholdet til  \r\n\r\n EU-retten</I>  </P>  \r\n\r\n<P>Forslaget har ikke erhvervsmæssige og miljømæssige konsekvenser, og  \r\n\r\n forslaget indeholder ikke EU-retlige aspekter. </P>  \r\n\r\n<P> <I>Bemærkninger til de enkelte bestemmelser</I>  </P>  \r\n\r\n<P> <I>Til § 1</I>  </P>  \r\n\r\n<P>Til nr. 1 </P>  \r\n\r\n<P>Ændringen er redaktionel. </P>  \r\n\r\n<P>Til nr. 2 </P>  \r\n\r\n<P>Den foreslåede ændring har til hensigt at tydeliggøre, at visse typer af  \r\n\r\n opgaver ikke kan overlades til en forældrebestyrelse. Forslaget ændrer ikke  \r\n\r\n indholdsmæssigt på afgrænsningen af den kompetence, en forældrebestyrelse kan  \r\n\r\n tillægges, jf. bistandslovens § 69 a og § 69 c. </P>  \r\n\r\n<P>Det bemærkes, at myndighedsudøvelse som hovedregel kun kan overlades til  \r\n\r\n kommunens egne ansatte. Det er derfor ikke nødvendigt i loven at have regler,  \r\n\r\n der afskærer kommunen fra at overlade kompetence til at godkende  \r\n\r\n dagplejehjem, jf. § 10, til at træffe afgørelse om optagelse i dagtilbud, jf.  \r\n\r\n § 12, eller til at fastsætte forældrebetalingen, jf. § 15, til en  \r\n\r\n forældrebestyrelse. </P>  \r\n\r\n<P>Det foreslås, at henvisningen til tilsynet efter servicelovens § 6 ændres  \r\n\r\n til tilsynet efter retssikkerhedslovens § 16, hvilket hele tiden har været  \r\n\r\n hensigten, og hvilket indholdsmæssigt svarer til den hidtidige bestemmelse i  \r\n\r\n bistandsloven. Tilsynet efter servicelovens § 6 er det generelle tilsyn,  \r\n\r\n kommunerne fører med de forhold, hvorunder børn og unge lever. Tilsynet efter  \r\n\r\n retssikkerhedslovens § 16 er tilsynet med, hvordan de kommunale opgaver  \r\n\r\n løses. </P>  \r\n\r\n<P>Til nr. 3 </P>  \r\n\r\n<P>Forslaget har til hensigt at tydeliggøre, at der gælder samme  \r\n\r\n begrænsninger med hensyn til at overlade opgaver m.v. til forældrebestyrelser  \r\n\r\n i selvejende daginstitutioner som for forældrebestyrelser i kommunale  \r\n\r\n daginstitutioner. Med forslaget sikres en videreførelse af bestemmelserne  \r\n\r\n herom i bistandslovens § 69 a. </P>  \r\n\r\n<P>Til nr. 4 </P>  \r\n\r\n<P>Forslaget er redaktionelt. Intentionen med bestemmelsen har været, at  \r\n\r\n formålet med de særlige dagtilbud til børn udover de formål, der fremgår af §  \r\n\r\n 8, også omfatter at give børnene en særlig støtte, behandling m.v. </P>  \r\n\r\n<P>Til nr. 5 </P>  \r\n\r\n<P>Forslaget er redaktionelt. Intentionen med aldersafgrænsningen har været,  \r\n\r\n at tilskud til privat pasning efter § 26 skulle kunne gives indtil det  \r\n\r\n tidspunkt, hvor børn almindeligvis optages i børnehaveklasse. Efter lov om  \r\n\r\n folkeskolen optages et barn typisk i børnehaveklasse i det kalenderår, hvor  \r\n\r\n de fylder 6 år. Med den nuværende formulering af § 26, stk. 1, vil forældre  \r\n\r\n med børn født i perioden 1. januar til 1. august i de sidste måneder inden  \r\n\r\n start i børnehaveklasse, hvor barnet er fyldt 6 år, i princippet ikke have  \r\n\r\n mulighed for at få tilskuddet. </P>  \r\n\r\n<P>Til nr. 6 og 7 </P>  \r\n\r\n<P>Det foreslås at ophæve servicelovens § 75, stk. 3, og § 81, stk. 3, sådan  \r\n\r\n at alle uanset alder fra den 1. juli 1998 kan klage over afgørelser om  \r\n\r\n personlig og praktisk hjælp m.v. efter servicelovens §§ 71 og 72 til det  \r\n\r\n sociale nævn efter reglerne i kapitel 10 i lov om retssikkerhed og  \r\n\r\n administration på det sociale område (retssikkerhedsloven). </P>  \r\n\r\n<P>Det er i servicelovens § 75, stk. 3, og § 81, stk. 3, fastsat, at  \r\n\r\n kommunens og amtskommunens afgørelser om hjælp efter §§ 71 og 72 til  \r\n\r\n personer, der er fyldt 67 år, kan indbringes for klagerådet eller det  \r\n\r\n amtslige brugerråd. Ved at ophæve disse bestemmelser bliver der almindelig  \r\n\r\n adgang til at klage til det sociale nævn over afgørelser efter §§ 71 og 72,  \r\n\r\n idet det følger af servicelovens § 121, at medmindre andet er fastsat, kan  \r\n\r\n kommunens og amtskommunens afgørelser indbringes for det sociale nævn. </P>  \r\n\r\n<P>Der henvises til lovforslagets almindelige bemærkninger om nedlæggelse af  \r\n\r\n klageråd. </P>  \r\n\r\n<P>Til nr. 8-9 </P>  \r\n\r\n<P>Efter § 133, stk. 2, finansierer staten fuldt ud udgifterne på  \r\n\r\n flygtningeområdet til hjælp til merudgifter til børn og voksne ved  \r\n\r\n forsørgelsen i hjemmet m.v. i de første 1 1/2 år efter datoen for  \r\n\r\n opholdstilladelsen. </P>  \r\n\r\n<P>I forbindelse med ændring af bistandsloven var det en forudsætning, at der  \r\n\r\n ikke skulle ændres ved statsrefusionen til udgifterne til hjælp til  \r\n\r\n udlændinge, der har fået opholdstilladelse. </P>  \r\n\r\n<P>Bestemmelserne i § 133, stk. 2 og 3, blev udformet i overensstemmelse  \r\n\r\n hermed, men blev ikke fuldtud gennemført. Bestemmelserne om særlig personlig  \r\n\r\n hjælp i §§ 77 og 79 til personer med betydelig og varigt nedsat fysisk eller  \r\n\r\n psykisk funktionsevne burde således have været medtaget. Der er tale om en  \r\n\r\n videreførelse af bestemmelserne i bistandslovens § 48, stk. 4, om personlig  \r\n\r\n medhjælp og kontaktpersoner til døvblinde. </P>  \r\n\r\n<P>Med forslaget til <I>§ 133, stk. 2,</I> videreføres den hidtidige  \r\n\r\n finansiering af bistandslovens § 48, stk. 4, der også fuldt finansieres af  \r\n\r\n staten i 1 1/2 år fra datoen for opholdstilladelsen. </P>  \r\n\r\n<P>Forslaget til <I>§ 133, stk. 3,</I> er redaktionelt, idet §§ 77, 79 og 84  \r\n\r\n indgår i kapitel 14 og 15, men er efter § 133, stk. 2, fuldt ud finansieret  \r\n\r\n af staten i de første 1 1/2 år. </P>  \r\n\r\n<P> <I>Til § 2</I>  </P>  \r\n\r\n<P>Til nr. 1-3 </P>  \r\n\r\n<P>Det foreslås, at klagerådet nedlægges som konsekvens af, at det samtidig  \r\n\r\n foreslås, at det sociale nævn bliver klageinstans for kommunens afgørelser om  \r\n\r\n personlig og praktisk hjælp m.v. </P>  \r\n\r\n<P>Der henvises i øvrigt til lovforslagets almindelige bemærkninger om  \r\n\r\n nedlæggelse af klagerådet. </P>  \r\n\r\n<P>Til nr. 4-7 </P>  \r\n\r\n<P>Det foreslås, at ældreorganisationerne i amtet indstiller et medlem samt  \r\n\r\n en stedfortræder til det sociale nævn. </P>  \r\n\r\n<P>Socialministeren har på baggrund af § 48, stk. 2, i retssikkerhedsloven  \r\n\r\n fastsat regler om sammensætning af det sociale nævn i de enkelte sager i  \r\n\r\n bekendtgørelsen om retssikkerhed og administration på det sociale område.  \r\n\r\n</P>  \r\n\r\n<P>Det foreslås, at disse regler om nævnets sammensætning ændres, således at  \r\n\r\n repræsentanten for ældreorganisationerne i amtet alene deltager i afgørelser  \r\n\r\n i det sociale nævn, der vedrører servicelovens §§ 71 og 72. </P>  \r\n\r\n<P> <I>Til § 3</I>  </P>  \r\n\r\n<P>Det foreslås, at lovforslaget træder i kraft den 1. juli 1998 samtidig  \r\n\r\n med, at serviceloven og retssikkerhedsloven træder i kraft. </P>  \r\n\r\n<P>Det foreslås derudover, at klager over kommunens afgørelser om  \r\n\r\n hjemmehjælp, som er indbragt for klagerådet, men ikke afsluttet senest den  \r\n\r\n 30. juni 1998, overgår til det sociale nævn, som behandler klagerne efter de  \r\n\r\n hidtidige regler i bistandsloven. </P>  \r\n\r\n<P>Det forudsættes, at klager over kommunens personale, udførelse af  \r\n\r\n hjemmehjælpsopgaverne m.v., som klagerådet har modtaget, men ikke har  \r\n\r\n afsluttet inden 1. juli 1998, videregives til kommunalbestyrelsen. </P>  \r\n\r\n<P>Skriftlig fremsættelse (10. juni 1998) </P>  \r\n\r\n<P> <B>Socialministeren</B> (Karen Jespersen): </P>  \r\n\r\n<P>Jeg tillader mig herved at fremsætte: </P>  \r\n\r\n<P> <I>Forslag til lov om ændring af lov om social service og lov om  \r\n\r\n retssikkerhed og administration på det sociale område. (Klage over afgørelser  \r\n\r\n om personlig og praktisk hjælp m.v.).</I>  </P>  \r\n\r\n<P>(Lovforslag nr. L 115). </P>  \r\n\r\n<P>Siden lov om social service (serviceloven) blev vedtaget i maj måned 1997  \r\n\r\n har der været debat om klagemulighederne for afgørelser om personlig og  \r\n\r\n praktisk hjælp m.v. efter servicelovens §§ 71 og 72. </P>  \r\n\r\n<P>Efter serviceloven kan personer under 67 år klage over kommunens og  \r\n\r\n amtskommunens afgørelser om tilbud efter §§ 71 og 72 til det sociale nævn,  \r\n\r\n hvorimod personer over 67 år kan klage til klagerådet/brugerrådet, men ikke  \r\n\r\n til anden administrativ myndighed. </P>  \r\n\r\n<P>Regeringen ønsker, at personer, der modtager tilbud efter §§ 71 og 72,  \r\n\r\n skal have de samme klagemuligheder. </P>  \r\n\r\n<P>Det foreslås derfor at ophæve servicelovens § 75, stk. 3, og § 81, stk. 3,  \r\n\r\n sådan at alle uanset alder fra den 1. juli 1998 kan klage over afgørelser om  \r\n\r\n personlig og praktisk hjælp m.v. efter servicelovens §§ 71 og 72 til det  \r\n\r\n sociale nævn efter reglerne i kapitel 10 i lov om retssikkerhed og  \r\n\r\n administration på det sociale område (retssikkerhedsloven). </P>  \r\n\r\n<P>Som følge af forslaget om, at det sociale nævn også skal kunne behandle  \r\n\r\n klager fra personer over 67 år, foreslås det at udvide nævnet med 1 medlem,  \r\n\r\n der er valgt af ældreorganisationerne i amtet. </P>  \r\n\r\n<P>Det foreslås endvidere, at reglerne i medfør af § 48, stk. 2, i  \r\n\r\n retssikkerhedsloven om nævnets sammensætning i de enkelte sager ændres,  \r\n\r\n således at repræsentanten for ældreorganisationerne i amtet alene deltager i  \r\n\r\n afgørelser i det sociale nævn, der vedrører servicelovens §§ 71 og 72. </P>  \r\n\r\n<P>Forslagene om ændring af §§ 11, 13, 14, 26 om dagtilbud til børn og § 26  \r\n\r\n om tilskud til forældre, der vælger privat pasning, er alene af teknisk og  \r\n\r\n redaktionel karakter med henblik på at tydeliggøre reglerne. Det samme er  \r\n\r\n tilfældet med forslagene om ændring af § 133 om statsrefusion m.v. </P>  \r\n\r\n<P>Idet jeg i øvrigt henviser til lovforslaget og bemærkningerne hertil, skal  \r\n\r\n jeg på regeringens vegne anbefale lovforslaget til Tingets hurtige og  \r\n\r\n velvillige behandling. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) indsat den gældende formulering  \r\n\r\n af de bestemmelser, der berøres af lovforslaget</I>  </P>  \r\n\r\n<P> <B>§ 1</B>  </P>  \r\n\r\n<P>I lov nr. 454 af 10. juni 1997 om social service, som ændret ved § 27 i  \r\n\r\n lov nr. 980 af 17. december 1997, lov nr. 1110 af 29. december 1997 og § 1 i  \r\n\r\n lov nr. 279 af 13. maj 1998, foretages følgende ændringer: </P>  \r\n\r\n<P> <B>1.</B> I <I>§ 11, stk. 1,</I> ændres &#187;for&#171; til:  \r\n\r\n &#187;til&#171;. </P>  \r\n\r\n<P> <B>§ 11.</B> Kommunen kan til puljeordninger for børn yde et tilskud pr.  \r\n\r\n barn. </P>  \r\n\r\n<P> <B>2.</B>  <I>§ 13, stk. 4,</I> affattes således: </P>  \r\n\r\n<P> <I>&#187;Stk. 4.</I> Kommunen kan ikke til en forældrebestyrelse overlade  \r\n\r\n</P>  \r\n\r\n<P>1) opgaver med at udføre tilsyn efter § 16 i lov om retssikkerhed og  \r\n\r\n administration på det sociale område, og </P>  \r\n\r\n<P>2) beføjelser, der følger af kommunens bevillings- og  \r\n\r\n arbejdsgiverkompetence.&#171; </P>  \r\n\r\n<P> <B>§ 13.</B> . . ... </P>  \r\n\r\n<P> <I>Stk. 4.</I> Kommunens beføjelser efter §§ 6, 10, 12 og 15 om tilsyn,  \r\n\r\n godkendelse af dagplejehjem, afgørelse om optagelse, tildeling af fripladser  \r\n\r\n og forældrebetaling samt de beføjelser, der følger af den kommunale  \r\n\r\n bevillings- og arbejdsgiverkompetence, kan ikke overdrages til en  \r\n\r\n forældrebestyrelse. </P>  \r\n\r\n<P> <B>3.</B> I § 14 indsættes som stk. 4: </P>  \r\n\r\n<P>&#187;Stk. 4. Begrænsningerne i § 13, stk. 4, om, at visse beføjelser ikke  \r\n\r\n kan overlades til en forældrebestyrelse, gælder også i forhold til en  \r\n\r\n forældrebestyrelse i selvejende daginstitutioner.&#171; </P>  \r\n\r\n<P> <B>§ 14.</B> ... </P>  \r\n\r\n<P> <I>Stk. 3.</I> Lederen af den selvejende daginstitution har den  \r\n\r\n administrative og pædagogiske ledelse af institutionen og er ansvarlig for  \r\n\r\n daginstitutionens arbejde over for forældrebestyrelsen og for bestyrelsen for  \r\n\r\n den selvejende institution. </P>  \r\n\r\n<P> <B>4.</B> I § 16, stk. 1, ændres &#187;§ 7&#171; til: &#187;§§ 7 og  \r\n\r\n 8&#171;. </P>  \r\n\r\n<P> <B>§ 16.</B> Amtskommunen sørger for, at der er det nødvendige antal  \r\n\r\n pladser i særlige dagtilbud til børn, der på grund af betydelig og varigt  \r\n\r\n nedsat fysisk eller psykisk funktionsevne har et særligt behov for støtte,  \r\n\r\n behandling m.v., der ikke kan dækkes gennem ophold i et af de almindelige  \r\n\r\n dagtilbud, jf. § 7. </P>  \r\n\r\n<P> <B>5.</B> I § 26, stk. 1, ændres &#187;i alderen fra 24 uger til og med 5  \r\n\r\n år, dog længst til barnet begynder i børnehaveklasse&#171; til: &#187;, i  \r\n\r\n alderen 24 uger og indtil det tidspunkt, hvor børn almindeligvis optages i  \r\n\r\n børnehaveklasse&#171;. </P>  \r\n\r\n<P> <B>§ 26.</B> Kommunen kan beslutte at give forældre med børn i alderen  \r\n\r\n fra 24 uger til og med 5 år, dog længst til barnet begynder i  \r\n\r\n børnehaveklasse, mulighed for at vælge et økonomisk tilskud til brug for en  \r\n\r\n privat pasningsordning i stedet for at benytte en plads i et dagtilbud, jf. §  \r\n\r\n 7, stk. 1. Kommunen kan beslutte, at der kun gives tilskud til forældre med  \r\n\r\n børn i en bestemt del af aldersgruppen. </P>  \r\n\r\n<P> <B>6.</B>  <I>§ 75, stk. 3,</I> ophæves. </P>  \r\n\r\n<P> <B>§ 75.</B> . . . </P>  \r\n\r\n<P> <I>Stk. 3.</I> Afgørelser om tilbud efter §§ 71 og 72 til personer, som  \r\n\r\n er fyldt 67 år, kan indbringes for klagerådet, jf. § 34, stk. 1, nr. 1, i lov  \r\n\r\n om retssikkerhed og administration på det sociale område, men ikke for anden  \r\n\r\n administrativ myndighed. </P>  \r\n\r\n<P> <B>7.</B>  <I>§ 81, stk. 3,</I> ophæves. </P>  \r\n\r\n<P> <B>§ 81.</B> ... </P>  \r\n\r\n<P> <I>Stk. 3.</I> Amtskommunens afgørelser om hjælp efter §§ 71 og 72 til  \r\n\r\n personer, som er fyldt 67 år, kan indbringes for det amtslige brugerråd, jf.  \r\n\r\n § 41, stk. 3, i lov om retssikkerhed og administration på det sociale område,  \r\n\r\n men ikke for anden administrativ myndighed. </P>  \r\n\r\n<P> <B>8.</B> I <I>§ 133, stk. 2,</I> indsættes efter &#187;§ 40, stk. 2, nr.  \r\n\r\n 1-10,&#187;: &#187;§ 77, § 79&#171;. </P>  \r\n\r\n<P> <B>9.</B> I <I>§ 133, stk. 3,</I> indsættes efter &#187; 6 1/2 år&#171;:  \r\n\r\n &#187;, jf. dog stk. 2 om §§ 77, 79 og 84&#171;. </P>  \r\n\r\n<P> <B>§ 133.</B> ... </P>  \r\n\r\n<P> <I>Stk. 2.</I> Staten afholder fuldt ud udgifter til hjælp efter § 28, §  \r\n\r\n 29, § 40, stk. 2, nr. 1 - 10, og § 84 i de første 6 1/2 år efter datoen for  \r\n\r\n opholdstilladelsen. Herefter afholder staten 75 pct. af kommunernes eller  \r\n\r\n amtskommunernes udgifter i 5 år. </P>  \r\n\r\n<P> <I>Stk. 3.</I> Staten afholder 75 pct. af en kommunes eller amtskommunes  \r\n\r\n udgifter efter §§ 26, 27, 49, 51 og 65 samt efter kapitlerne 4, 5, 7, og 14 -  \r\n\r\n 20 i 6 1/2 år. </P>  \r\n\r\n<P> <I>Stk. 4.</I> ... </P>  \r\n\r\n<P> <B>§ 2</B>  </P>  \r\n\r\n<P>I lov nr. 453 af 10. juni 1997 om retssikkerhed og administration på det  \r\n\r\n sociale område, som ændret ved § 28 i lov nr. 980 af 17. december 1997,  \r\n\r\n foretages følgende ændringer: </P>  \r\n\r\n<P> <B>1.</B> Overskriften <I>&#187;Klageråd&#171;</I> til §§ 34-36 ophæves.  \r\n\r\n</P>  \r\n\r\n<P> <B>2.</B>  <I>§§ 34-36</I> ophæves. </P>  \r\n\r\n<P> <B>3.</B>  <I>§ 41, stk. 3,</I> ophæves. </P>  \r\n\r\n<P> <I>Klageråd</I>  </P>  \r\n\r\n<P> <B>§ 34.</B> Kommunalbestyrelsen nedsætter et klageråd, der </P>  \r\n\r\n<P>1) drøfter, vurderer og videreformidler klager over afgørelser om tilbud  \r\n\r\n efter §§ 71 og 72 i lov om social service til personer, som er fyldt 67 år,  \r\n\r\n og </P>  \r\n\r\n<P>2) følger udviklingen på området og medvirker til, at opgaverne løses i  \r\n\r\n overensstemmelse med kommunalbestyrelsens målsætninger. </P>  \r\n\r\n<P> <I>Stk. 2.</I> Klagerådet afgør, hvilke klager og mere generelle  \r\n\r\n spørgsmål vedrørende personlig hjælp og pleje m.v. rådet vil forelægge for  \r\n\r\n kommunalbestyrelsen. Klagerådet kan udtale kritik og foreslå ændringer på  \r\n\r\n området. </P>  \r\n\r\n<P> <I>Stk. 3.</I> Kommunalbestyrelsen sørger for, at klagerådet får de  \r\n\r\n nødvendige generelle og lokale oplysninger om hjælpen som nævnt i stk. 1.  \r\n\r\n</P>  \r\n\r\n<P> <I>Stk. 4.</I> Kommunalbestyrelsen afgør efter drøftelse med ældrerådet,  \r\n\r\n om der er grundlag for at nedsætte flere klageråd. </P>  \r\n\r\n<P> <B>§ 35.</B> Kommunalbestyrelsen sørger for, at der vælges medlemmer til  \r\n\r\n klagerådet mindst hvert fjerde år, og fastsætter i samarbejde med ældrerådet  \r\n\r\n regler for, hvordan medlemmerne skal vælges. </P>  \r\n\r\n<P> <I>Stk. 2.</I> Klagerådet består af </P>  \r\n\r\n<P>1) 3 medlemmer, der vælges af kommunens ældreråd blandt dets medlemmer, og  \r\n\r\n</P>  \r\n\r\n<P>2) 2 medlemmer, der vælges af kommunalbestyrelsen blandt dens medlemmer.  \r\n\r\n</P>  \r\n\r\n<P> <I>Stk. 3.</I> For hvert medlem vælges en stedfortræder. </P>  \r\n\r\n<P> <I>Stk. 4.</I> Klagerådet vælger selv sin formand blandt de medlemmer,  \r\n\r\n der er valgt af ældrerådet. </P>  \r\n\r\n<P> <B>§ 36.</B> Kommunen betaler udgifterne ved klagerådets virksomhed og  \r\n\r\n stiller sekretariatsbistand til rådighed for rådet. </P>  \r\n\r\n<P> <I>Stk. 2.</I> Kommunalbestyrelsen kan beslutte, at de medlemmer af  \r\n\r\n klagerådet, der ikke er medlemmer af kommunalbestyrelsen, skal have diæter,  \r\n\r\n erstatning for dokumenteret tabt arbejdsfortjeneste og udgiftsgodtgørelse  \r\n\r\n efter reglerne i § 16 a i lov om kommunernes styrelse. </P>  \r\n\r\n<P> <B>§ 41.</B> . . . </P>  \r\n\r\n<P> <I>Stk. 3.</I> Socialministeren fastsætter regler om, med hvilken  \r\n\r\n sammensætning og i hvilket omfang brugerrådet kan behandle klager over  \r\n\r\n amtskommunens afgørelser efter §§ 71 og 72, jf. § 81 i lov om social service.  \r\n\r\n</P>  \r\n\r\n<P> <B>4.</B> I § 45, stk. 2, ændres &#187;5&#171; til: &#187;6&#171;. </P>  \r\n\r\n<P> <B>5.</B>  <I>§ 45, stk. 2, nr. 4,</I> ændres &#187;og&#171; til:  \r\n\r\n &#187;,&#187;. </P>  \r\n\r\n<P> <B>6.</B>  <I>§ 45, stk. 2, nr. 5,</I> ændres &#187;.&#171; til:  \r\n\r\n &#187;og&#171;. </P>  \r\n\r\n<P> <B>7.</B> I <I>§ 45, stk. 2,</I> indsættes som <I>nr. 6</I> : </P>  \r\n\r\n<P>&#187;6) ældreorganisationerne i amtet.&#171;. </P>  \r\n\r\n<P> <B>§ 45.</B> ... </P>  \r\n\r\n<P> <I>Stk. 2.</I> Nævnet består i øvrigt af 5 medlemmer. Socialministeren  \r\n\r\n udpeger medlemmerne og stedfortrædere for hver efter indstilling fra </P>  \r\n\r\n<P>1) kommuneforeningen i amtet, </P>  \r\n\r\n<P>2) amtskommunen, </P>  \r\n\r\n<P>3) Landsorganisationen i Danmark, </P>  \r\n\r\n<P>4) Dansk Arbejdsgiverforening og </P>  \r\n\r\n<P>5) De Samvirkende Invalideorganisationer. </P>  \r\n\r\n<P> <I>Stk. 3.</I> ... </P>  \r\n\r\n<P>Efter 2. behandling den 18. juni 1998 </P>  \r\n\r\n<P> <B>§ 1</B>  </P>  \r\n\r\n<P>I lov nr. 454 af 10. juni 1997 om social service, som ændret ved § 27 i  \r\n\r\n lov nr. 980 af 17. december 1997, lov nr. 1110 af 29. december 1997 og § 1 i  \r\n\r\n lov nr. 179 af 13. maj 1998, foretages følgende ændringer: </P>  \r\n\r\n<P> <B>1.</B> I <I>§ 11, stk. 1,</I> ændres &#187;for&#171; til:  \r\n\r\n &#187;til&#171;. </P>  \r\n\r\n<P> <B>2.</B>  <I>§ 13, stk. 4,</I> affattes således: </P>  \r\n\r\n<P> <I>&#187;Stk. 4.</I> Kommunen kan ikke til en forældrebestyrelse overlade  \r\n\r\n</P>  \r\n\r\n<P>1) opgaver med at udføre tilsyn efter § 16 i lov om retssikkerhed og  \r\n\r\n administration på det sociale område og </P>  \r\n\r\n<P>2) beføjelser, der følger af kommunens bevillings- og  \r\n\r\n arbejdsgiverkompetence.&#171; </P>  \r\n\r\n<P> <B>3.</B> I <I>§ 14</I> indsættes som <I>stk. 4:</I>  </P>  \r\n\r\n<P> <I>&#187;Stk. 4.</I> Begrænsningerne i § 13, stk. 4, om, at visse  \r\n\r\n beføjelser ikke kan overlades til en forældrebestyrelse, gælder også i  \r\n\r\n forhold til en forældrebestyrelse i selvejende daginstitutioner.&#171; </P>  \r\n\r\n<P> <B>4.</B> I <I>§ 16, stk. 1,</I> ændres &#187;§ 7&#171; til: &#187;§§ 7  \r\n\r\n og 8&#171;. </P>  \r\n\r\n<P> <B>5.</B> I <I>§ 26, stk. 1,</I> ændres &#187;i alderen fra 24 uger til  \r\n\r\n og med 5 år, dog længst til barnet begynder i børnehaveklasse&#171; til:  \r\n\r\n &#187;i alderen 24 uger og indtil det tidspunkt, hvor børn almindeligvis  \r\n\r\n optages i børnehaveklasse&#171;. </P>  \r\n\r\n<P> <B>6.</B>  <I>§ 75, stk. 3,</I> affattes således: </P>  \r\n\r\n<P> <I>&#187;Stk. 3.</I> En klage over en afgørelse efter §§ 71 og 72 kan  \r\n\r\n først indbringes for det sociale nævn, når </P>  \r\n\r\n<P>1) klagen har været behandlet af klagerådet, jf. § 34, stk. 1, nr. 1, i  \r\n\r\n lov om retssikkerhed og administration på det sociale område, og </P>  \r\n\r\n<P>2) kommunalbestyrelsen har taget stilling til klagerådets  \r\n\r\n indstilling.&#171; </P>  \r\n\r\n<P> <B>7.</B>  <I>§ 81, stk. 3,</I> affattes således: </P>  \r\n\r\n<P> <I>&#187;Stk. 3.</I> En klage over en amtskommunes afgørelse efter §§ 71  \r\n\r\n og 72 kan først indbringes for det sociale nævn, når </P>  \r\n\r\n<P>1) klagen har været behandlet af det amtslige brugerråd, jf. § 41, stk. 3,  \r\n\r\n i lov om retssikkerhed og administration på det sociale område, og </P>  \r\n\r\n<P>2) amtsrådet har taget stilling til brugerrådets indstilling.&#171; </P>  \r\n\r\n<P> <B>8.</B> I <I>§ 133, stk. 2,</I> indsættes efter &#187;§ 40, stk. 2, nr.  \r\n\r\n 1-10,&#187;: &#187;§ 77, § 79&#171;. </P>  \r\n\r\n<P> <B>9.</B> I <I>§ 133, stk. 3,</I> indsættes efter &#187;6 1/2 år&#171;:  \r\n\r\n &#187;, jf. dog stk. 2 om §§ 77, 79 og 84&#171;. </P>  \r\n\r\n<P> <B>§ 2</B>  </P>  \r\n\r\n<P>I lov nr. 453 af 10. juni 1997 om retssikkerhed og administration på det  \r\n\r\n sociale område, som ændret ved § 28 i lov nr. 980 af 17. december 1997,  \r\n\r\n foretages følgende ændringer: </P>  \r\n\r\n<P> <B>1.</B>  <I>§ 34, stk. 1, nr. 1,</I> affattes således: </P>  \r\n\r\n<P>&#187;1) drøfter, vurderer og videreformidler klager over afgørelser om  \r\n\r\n tilbud efter §§ 71 og 72 i lov om social service og&#171;. </P>  \r\n\r\n<P> <B>2.</B> I <I>§ 34, stk. 2, 1. pkt.,</I> udgår &#187;klager og  \r\n\r\n mere&#171;. </P>  \r\n\r\n<P> <B>3.</B> Efter § 34, stk. 2, 2. pkt., indsættes som nyt punktum: </P>  \r\n\r\n<P>&#187;Socialministeren fastsætter regler for klagerådets behandling af  \r\n\r\n klagesager, jf. § 74.&#171; </P>  \r\n\r\n<P> <B>4.</B> I <I>§ 35, stk. 2, nr. 1,</I> udgår &#187;og&#171;. </P>  \r\n\r\n<P> <B>5.</B> I <I>§ 35, stk. 2, nr. 2,</I> ændres &#187;dens  \r\n\r\n medlemmer.&#171; til: &#187;dens medlemmer, og&#171;. </P>  \r\n\r\n<P> <B>6.</B> I <I>§ 35, stk. 2,</I> indsættes som <I>nr. 3:</I>  </P>  \r\n\r\n<P>&#187;3) 1 medlem, der vælges af invalideorganisationerne i  \r\n\r\n kommunen.&#171; </P>  \r\n\r\n<P> <B>§ 3</B>  </P>  \r\n\r\n<P>Loven træder i kraft den 1. juli 1998. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 1997/2 LF 115",
            "stateLabel": "Vedtaget",
            "references": [
                {
                    "shortName": "1997/2 LSF 115",
                    "title": "1997 LSF 115   FORSLAG TIL LOV OM ÆNDRING AF LOV OM SOCIAL SERVICE OG LOV OM   RETSSIKKERHED OG ADMINISTRATION PÅ DET SOCIALE OMRÅDE (KLAGE OVER AFGØRELSER   OM PERSONLIG OG PRAKTISK HJÆLP M.V.) ",
                    "presentationName": "Lovforslag som fremsat",
                    "documentTypeId": 400,
                    "documentId": 111215,
                    "eliUri": "/eli/ft/199722K00115",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/19972/lovforslag_oversigtsformat/L115.htm"
                },
                {
                    "shortName": "1997/2 BTL 115",
                    "title": "1997 BTL 115   BETÆNKNING OVER FORSLAG TIL LOV OM ÆNDRING AF LOV OM SOCIAL SERVICE OG LOV   OM RETSSIKKERHED OG ADMINISTRATION PÅ DET SOCIALE OMRÅDE (KLAGE OVER   AFGØRELSER OM PERSONLIG OG PRAKTISK HJÆLP M.V.)    NR L 115 1997-98. 2. SAMLING ",
                    "presentationName": "Betænkning  over lovforslag",
                    "documentTypeId": 420,
                    "documentId": 108568,
                    "eliUri": "/eli/ft/199724K00115",
                    "externalLink": ""
                },
                {
                    "shortName": "LOV nr 410 af 26/06/1998",
                    "title": "Lov om ændring af lov om social service og lov om retssikkerhed og administration på det sociale område (Klage over afgørelser om personlig og praktisk hjælp m.v.) ",
                    "presentationName": "Ændringslov",
                    "documentTypeId": 20,
                    "documentId": 87568,
                    "eliUri": "/eli/lta/1998/410",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "30/06/1998"
        },
        {
            "displayName": "Accession",
            "displayValue": "199722K00115"
        },
        {
            "displayName": "Entydig dokumentidentifikation",
            "displayValue": "CL008571"
        },
        {
            "displayName": "Dato for førstegangsindlæggelse",
            "displayValue": "30/06/1998"
        },
        {
            "displayName": "Dato for indlæggelse",
            "displayValue": "30/06/1998"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "115"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}