{
    "id": 52547,
    "title": "Civilforsvarsstyrelsens cirkulærskrivelse vedrørende Retningslinier for civilforsvarskommissionernes drift af statslige motorkøretøjer og aggregater (Til samtlige civilforsvarskommissioner) ",
    "documentTypeId": "210",
    "isSagsforlobPeriodValid": false,
    "shortName": "CIS nr 9418 af 21/06/1961",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Civilforsvarsstyrelsens cirkulærskrivelse  \r\n\r\n vedrørende Retningslinier for civilforsvarskommissionernes drift af statslige  \r\n\r\n motorkøretøjer og aggregater </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige  \r\n\r\n civilforsvarskommissioner) </P>  \r\n\r\n<BR>  \r\n\r\n<P>For driften af de til civilforsvarskommissionerne udlånte statslige  \r\n\r\n motorkøretøjer og aggregater gælder følgende retningslinier: </P>  \r\n\r\n<P CLASS=PUNKT> <B>1.</B> FØRING AF VOGNRAPPORT OG ÅRLIG OPGØRELSE. </P>  \r\n\r\n<P>Ifølge § 9 i Finansministeriets regulativ af 11 december 1948 for  \r\n\r\n benyttelse m.v. af statens motorkøretøjer skal der for statens køretøjer  \r\n\r\n føres en oversigt over udgifterne til hvert enkelt køretøjs drift og  \r\n\r\n vedligeholdelse. </P>  \r\n\r\n<P>Sådan oversigt føres for de til civilforsvarskommissionerne udstationerede  \r\n\r\n køretøjers vedkommende gennem udfyldning af en såkaldt  \r\n\r\n &#187;Vognrapport&#171; (CF-form. 2621), der skal udvise de månedlige  \r\n\r\n udgifter til køretøjets drift samt af en &#187;Årlig opgørelse&#171;  \r\n\r\n (CF-form. 2479), hvoraf samtlige køretøjers udgifter i finansårets løb skal  \r\n\r\n fremgå. </P>  \r\n\r\n<P>Til kommissionernes orientering følger hoslagt et antal eksemplarer af de  \r\n\r\n nævnte blanketter samt af Civilforsvarsstyrelsens tekniske meddelelse Gr. D-4  \r\n\r\n nr. 4 &#187;Vejledning i vognrapportens føring&#171;. </P>  \r\n\r\n<P>Nødvendige eksemplarer af nævnte blanketter og af den tekniske meddelelse  \r\n\r\n kan rekvireres i Civilforsvarsstyrelsen. </P>  \r\n\r\n<P>Vedrørende føring af vognrapporten henvises til den i teknisk meddelse Gr.  \r\n\r\n D-4 nr. 4 indeholdte vejledning, idet der dog for de omhandlede køretøjers  \r\n\r\n vedkommende gælder følgende særregler: </P>  \r\n\r\n<P>Udgifter til ansvars- og eventuel kaskoforsikring føres under &#187;e.  \r\n\r\n Færdselsuheld&#171;. </P>  \r\n\r\n<P>For de kommissioners vedkommende, hvor kommunalt autoværksted ikke er til  \r\n\r\n rådighed, undlades udfyldning af blankettens side 2 og dermed samtidig af  \r\n\r\n rubrikkerne &#187;Gummi fra eget lager&#171;, &#187;Reservedele fra eget  \r\n\r\n lager&#171; (såvel under d som e), samt &#187;Fordeling i henhold til særligt  \r\n\r\n kort&#171; (såvel under d som f). Hvor det af hensyn til fællesudgifternes  \r\n\r\n fordeling på enkelte køretøjer er nødvendigt at anvende nævnte særlige kort,  \r\n\r\n anlægges kortene ved kommissionens egen foranstaltning. </P>  \r\n\r\n<P>I tilslutning til vognrapporten vil senere til civilforsvarskommissionen  \r\n\r\n blive udsendt en blanket &#187;Tekniske data&#171; (CF-form. 2626), der for  \r\n\r\n hvert enkelt motorkøretøj og aggregat giver oplysning om specifikationer.  \r\n\r\n</P>  \r\n\r\n<P>Til orientering vedlægges et antal eksemplarer af blanketten. </P>  \r\n\r\n<P>Vedrørende føring af &#187;Årlig opgørelse&#171; henvises til teksten på  \r\n\r\n blankettens bagside. Det tilføjes, at årlig opgørelse udfyldes i 2  \r\n\r\n eksemplarer for hvert køretøj, idet det ene eksemplar ved finansårets  \r\n\r\n slutning og SENEST DEN 1. JUNI INDSENDES TIL CIVILFORSVARSSTYRELSEN medens  \r\n\r\n det andet eksemplar forbliver ved kommissionen. </P>  \r\n\r\n<P>Hvert motorkøretøj og aggregats vognrapport med bilag samt kommissionens  \r\n\r\n eksemplar af årlig opgørelse opbevares særskilt enten i hængemappe eller  \r\n\r\n omslag. </P>  \r\n\r\n<P>Ved finansårets slutning sammenhæftes for hvert køretøj og aggregats  \r\n\r\n vedkommende samtlige årets vognrapporter og hertil hørende bilag med den  \r\n\r\n årlige opgørelse. Blanketten &#187;Tekniske data&#171; opbevares indklæbet i  \r\n\r\n hængemappen eller omslaget. </P>  \r\n\r\n<P>Udfyldte vognrapporter opbevares, indtil vedkommende motorkøretøj eller  \r\n\r\n aggregat inddrages af Civilforsvarsstyrelsen, i hvilket tilfælde rapporterne  \r\n\r\n indsendes til styrelsen. </P>  \r\n\r\n<P>I det omfang, dette ikke allerede er sket, overgås pr. 1. august 1961 til  \r\n\r\n føring af de nævnte blanketter, idet tidligere af Civilforsvarsstyrelsen  \r\n\r\n udsendte vognrapportbøger ved civilforsvarskommissionens foranstaltning  \r\n\r\n opbevares i vedkommende køretøjs mappe eller omslag. </P>  \r\n\r\n<P>Civilforsvarsstyrelsen skal i denne forbindelse oplyse, at brugen af  \r\n\r\n vognrapporter er indført i CF-korpset til afløsning for de tidligere anvendte  \r\n\r\n vognrapportbøger. Det er styrelsens opfattelse, at der gennem brugen af det  \r\n\r\n nye løsbladssystem, hvor bilag kan vedhæftes vognrapporten til nærmere  \r\n\r\n belysning af de i denne indførte oplysninger, er opnået en væsentlig lettelse  \r\n\r\n i forhold til den tidligere føring af vognrapportbøger, der krævede, at  \r\n\r\n samtlige oplysninger skulle indføres i bøgerne. </P>  \r\n\r\n<P>2.FØRING AF KØREBOG. </P>  \r\n\r\n<P>Ifølge § 4 i Finansministeriets regulativ af 11. december 1948 for  \r\n\r\n benyttelse m.v. af statens motorkøretøjer skal der for ethvert af statens  \r\n\r\n køretøjer føres en kørebog, der giver nærmere oplysning om hver enkelt  \r\n\r\n benyttelse af køretøjet. </P>  \r\n\r\n<P>Til kommissionernes orientering følger hoslagt et antal eksemplarer af en  \r\n\r\n ny kørebog (CF-form. 2427), der fremover bedes benyttet. Vedrørende føringen  \r\n\r\n henvises til den i bøgerne anbragte vejledning. Nævnte kørebog, der benyttes  \r\n\r\n af CF-korpsets afdelinger, indeholder ikke væsentlige ændringer i forhold til  \r\n\r\n den tidligere fra Civilforsvarsstyrelsen udsendte kørebog, men er forsynet  \r\n\r\n med en mere udførlig vejledning, der skulle lette udfyldelsen af bogens  \r\n\r\n rubrikker. </P>  \r\n\r\n<P>Udskrevne kørebøger arkiveres i 5 år og indsendes derefter til  \r\n\r\n Civilforsvarsstyrelsen. </P>  \r\n\r\n<P>Der overgås pr. 1. august 1961 til brugen af nævnte kørebog, idet  \r\n\r\n kørebøger af tidligere type arkiveres i 5 år og derefter indsendes til  \r\n\r\n Civilforsvarsstyrelsen. </P>  \r\n\r\n<P>P.D.V. </P>  \r\n\r\n<P>E.B. </P>  \r\n\r\n<P>Brask Thomsen. </P>  \r\n\r\n<P>--------------------------------------------------------------------- </P>  \r\n\r\n<P>BILAG </P>  \r\n\r\n<P>(udelades her) </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19610941810"
        },
        {
            "displayName": "Entydig dokumentidentifikation",
            "displayValue": "CM011383"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9418"
        },
        {
            "displayName": "År for udstedelse",
            "displayValue": "1961"
        },
        {
            "displayName": "Dato for underskrift",
            "displayValue": "21/06/1961"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}