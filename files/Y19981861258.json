{
    "id": 41481,
    "title": "Befordringsfradrag mellem sædvanlig bopæl og arbejdsplads",
    "documentTypeId": "250",
    "isSagsforlobPeriodValid": false,
    "shortName": "UDT nr 18612 af 14/01/1998",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Told- og Skattestyrelsen har udarbejdet en kommentar til  \r\n\r\n Landsskatterettens kendelse, TfS 1998, 91, hvorefter en elev på Told- og  \r\n\r\n Skatteskolen ansås berettiget til befordringsfradrag efter LL § 9 C for  \r\n\r\n kørsel mellem bopælen og Told- og Skatteskolen (beliggende på Told- og  \r\n\r\n Skattestyrelsens adresse). </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Befordringsfradrag mellem sædvanlig bopæl og  \r\n\r\n arbejdsplads </H1>  \r\n\r\n<P></P>  \r\n\r\n<BR>  \r\n\r\n<P>Sagen angik spørgsmålet om, hvorvidt Told- og Skatteskolen kunne anses for  \r\n\r\n en arbejdsplads i relation til LL § 9 C. </P>  \r\n\r\n<P>Uddannelsen på Told- og Skatteskolen varer 4 år og består af en praktisk  \r\n\r\n del og en teoretisk del. Den praktiske del af uddannelsen afvikles på en  \r\n\r\n told- og skatteregion, medens den teoretiske del af uddannelsen omfatter  \r\n\r\n undervisning i ca. 20 uger årligt svarende til i alt 2.000 timer i løbet af  \r\n\r\n de 4 år, klageren er under uddannelse. Der undervises primært i fag som  \r\n\r\n skat/afgift/told og regnskab/revision/kontrol. Eleverne ansættes som  \r\n\r\n tjenestemænd og afskediges ikke efter uddannelsens afslutning.  \r\n\r\n Uddannelsesstedet bestemmes af arbejdsgiveren, og deltagelsen er pålagt som  \r\n\r\n led i tjenesten. Det er en betingelse for senere fastansættelse, at eleverne  \r\n\r\n gennemgår uddannelsen på Told- og Skatteskolen. </P>  \r\n\r\n<P>De stedlige skattemyndigheder havde for indkomståret 1994 ikke godkendt  \r\n\r\n det selvangivne fradrag for befordring, idet man fandt, at skatteyderens  \r\n\r\n uddannelse på Told- og Skatteskolen havde karakter af en grunduddannelse på  \r\n\r\n lige fod med den uddannelse, som EFG-elever, sygeplejeelever og økonomaelever  \r\n\r\n gennemgår. Der henvises her til Højesterets domme i TfS 1991, 7 og 8 H. Told-  \r\n\r\n og Skattestyrelsen havde under sagens behandling for Landsskatteretten  \r\n\r\n udtalt, at man var af den opfattelse, at der skulle indrømmes fradrag i  \r\n\r\n henhold til LL § 9 C, hvilket Landsskatteretten tiltrådte. </P>  \r\n\r\n<P>Fradrag for befordring efter LL § 9C forudsætter, at der er tale om  \r\n\r\n befordring mellem sædvanlig bopæl og arbejdsplads. Ved begrebet arbejdsplads  \r\n\r\n i LL § 9 C, som er identisk med arbejdspladsbegrebet i LL § 9 B, forstås  \r\n\r\n alene kørsel til et &#187;indtægtsgivende arbejdssted&#171; og ikke f.eks.  \r\n\r\n kørsel til et uddannelsessted (grund-/videreuddannelse). Dette gælder, selv  \r\n\r\n om der ydes løn under uddannelsen, jf. Skatteministeriets cirkulære nr. 72 af  \r\n\r\n 17. april 1996 til ligningsloven, pkt. 17.2.1.2. </P>  \r\n\r\n<P>Som arbejdssted anerkendes derimod i praksis steder, hvor den pågældende  \r\n\r\n modtager <I>undervisning som led i tjenesten.</I> Dette gælder bl.a.  \r\n\r\n undervisning som led i et almindeligt efteruddannelsesforløb, fx. kurser mv.  \r\n\r\n I landsskatterettens kendelse vedrørende Told * Skat-eleven henvises der til  \r\n\r\n en række tidligere afsagte kendelser, hvor også længerevarende, internt  \r\n\r\n tilrettelagte uddannelsesforløb med løn har kunnet berretige til et  \r\n\r\n befordringsfradrag efter LL § 9 C, selv om den enkelte uddannelse, ud fra en  \r\n\r\n helhedsbedømmelse, nærmest måtte karakteriseres som kompetencegivende. </P>  \r\n\r\n<P>I de pågældende tilfælde fandt man det således afgørende, at  \r\n\r\n arbejdsgiveren under skoleopholdet havde bevaret sine instruktionsbeføjelser  \r\n\r\n over eleverne, da disse var pålagt at stå til rådighed for at udføre opgaver  \r\n\r\n af arbejdsmæssig/tjenstlig karakter. Dette var tilfældet for 1srm. - 1969.146  \r\n\r\n (elev på Politiskolen indrømmet befordringsfradrag), 1srm. - 1972.60  \r\n\r\n (befordringsfradrag indrømmet officerelev under uddannelse på Hærens  \r\n\r\n Officerskole), 1sr. af 25. oktober 1994 (befordringsfradrag indrømmet  \r\n\r\n fængselsbetjent under uddannelse på Kriminalforsorgens Uddannelsescenter).  \r\n\r\n Det var derimod ikke tilfældet for en elev under uddannelse på DSB-skolen  \r\n\r\n (1sr. af 20. marts 1995). </P>  \r\n\r\n<P>Under sagen vedrørende Told * Skat-eleven udtalte styrelsen bl.a., at det  \r\n\r\n var styrelsens opfattelse, at man ud fra en samlet vurdering måtte nå til at,  \r\n\r\n at skoleopholdet (Told- og Skatteskolen) måtte anses som en arbejdsplads i  \r\n\r\n henhold til LL § 9 C, således som dette begreb havde udviklet sig i praksis.  \r\n\r\n Styrelsen havde bl.a. lagt vægt på, eleverne under de interne  \r\n\r\n etatsuddannelser var underlagt de samme tjenestlige forpligtelser under  \r\n\r\n skoleopholdet som ved praktisk tjeneste i organisationens institutioner og  \r\n\r\n således stod til rådighed for arbejdsgiveren til faktisk benyttelse.  \r\n\r\n Derudover var det styrelsens opfattelse, at internt tilrettelagte  \r\n\r\n (etats)uddannelser adskiller sig fra de generelle, offentlige uddannelser som  \r\n\r\n f.eks. Efg-elevuddannelserne (TfS 1991, 7 H) og sygehjælperelevuddannelsen  \r\n\r\n (TfS 1991, 8 H). Det karakteristiske for de internt tilrettelagte  \r\n\r\n etatsuddannelser er bl.a., at ansættelsen sker i en institution med henblik  \r\n\r\n på udførelse af praktisk arbejde, at uddannelseforløbet er tilrettelagt i  \r\n\r\n institutionens regi pga. ønsket om den rette kvalificerede arbejdskraft, og  \r\n\r\n at eleverne ikke bliver afskediget efter uddannelsens afslutning. </P>  \r\n\r\n<P>Styrelsen var endvidere af den opfattelse, at styrelsen synspunkter synes  \r\n\r\n at måtte harmonere med resultatet af Landsskatterettens kendelse om  \r\n\r\n udbetaling af skattefri befordringsgodstgørelse til en juniormedarbejder i et  \r\n\r\n revisionsfirma, som i sin elevtid deltog i HD-studiet, jf. TfS 1993, 120,  \r\n\r\n hvilket styrelsen ligeledes gjorde gældende over for Landsskatteretten. </P>  \r\n\r\n<P>Told- og Skattestyrelsen kan endelig oplyse, at man bad Landsskatteretten  \r\n\r\n om at offentliggøre kendelsen vedrørende Told * Skat-eleven med henblik på at  \r\n\r\n opnå en mere ensartet praksis for såvel offentligt- som privatansatte  \r\n\r\n medarbejdere, der deltager i internt tilrettelagte institutionsuddannelser.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/07/1998"
        },
        {
            "displayName": "Accession",
            "displayValue": "Y19981861258"
        },
        {
            "displayName": "Entydig dokumentidentifikation",
            "displayValue": "CA009452"
        },
        {
            "displayName": "Dato for indlæggelse",
            "displayValue": "08/01/2007"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "18612"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "14/01/1998"
        },
        {
            "displayName": "Ressortministeriets journalnummer",
            "displayValue": "99/97-414-00705"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}