{
    "id": 106298,
    "title": "1997 BSF 11   FORSLAG TIL FOLKETINGSBESLUTNING OM OVERFLYTNING AF   BEKÆMPELSESMIDDELSTATISTIK TIL DANMARKS STATISTIK ",
    "documentTypeId": "480",
    "isSagsforlobPeriodValid": false,
    "shortName": "1997/1 BSF 11",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 11 </P>  \r\n\r\n<P></P>  \r\n\r\n<P>Forslag til folketingsbeslutning om overflytning af  \r\n\r\n bekæmpelsesmiddelstatistik til Danmarks Statistik </P>  \r\n\r\n<P></P>  \r\n\r\n<P>Fremsat af Niels Jørgen Langkilde (KF) Lene Espersen (KF) Jens Jørgensen  \r\n\r\n (KF) Eva Møller (KF) Gitte Seeberg (KF) Hans Christian Schmidt (V) Peter  \r\n\r\n Hansen-Nord (V) Hanne Severinsen (V) Bodil Thrane (V) Henning Urup (V) Jens  \r\n\r\n Vibjerg (V) </P>  \r\n\r\n<P></P>  \r\n\r\n<P>den 21. oktober 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at overflytte udarbejdelsen af  \r\n\r\n bekæmpelsesmiddelstatistikken til Danmarks Statistik. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>For forslagsstillerne er det af afgørende betydning, at udarbejdelsen af  \r\n\r\n statistik på miljøområdet i lighed med andre områder er sikret den størst  \r\n\r\n mulige troværdighed og hurtighed. Miljøstatistiske opgørelser er i stadig  \r\n\r\n stigende omfang blevet brugt som grundlag for omfattende beslutninger af  \r\n\r\n såvel administrativ som politisk karakter, senest med de mange vedtagelser af  \r\n\r\n grønne afgifter. Hvis bekæmpelsesmiddelstatistikkerne udarbejdes og  \r\n\r\n publiceres i et politisk miljø, kan det meget nemt påvirke troværdigheden og  \r\n\r\n hastigheden af arbejdet, og beslutningstagerne vil blive mere skeptiske over  \r\n\r\n for at benytte talmaterialet som grundlag for beslutninger. Det medfører, at  \r\n\r\n offentligheden i for høj grad beskæftiger sig med kvaliteten af det  \r\n\r\n miljøstatistiske arbejde frem for konkrete løsninger af de beskrevne  \r\n\r\n miljøproblemer. Beslutningsforslaget skal ses i sammenhæng med B 107 fra  \r\n\r\n folketingsåret 1995-96 (se Folketingstidende 4293). </P>  \r\n\r\n<P>Beslutningsforslaget søger at løse eller i det mindste at minimere  \r\n\r\n følgende tre typer af mulige problemer: </P>  \r\n\r\n<P>1. Institutionen, der udfærdiger bekæmpelsesmiddelstatistikken, har  \r\n\r\n egeninteresse i høje eller lave tal. </P>  \r\n\r\n<P>Den statistikproducerende institution må ikke være direkte part i den  \r\n\r\n politiske beslutningsproces. Denne problemstilling er særlig relevant efter  \r\n\r\n indførelsen af de grønne afgifter, f.eks. i de tilfælde, hvor afgifterne  \r\n\r\n føres direkte tilbage til den statistikproducerende myndighed. </P>  \r\n\r\n<P>Det er vigtigt, at den pågældende miljømyndighed nøje følger de fastlagte  \r\n\r\n handlingsplaner, således at målene nås, samt at en helt uafhængig institution  \r\n\r\n sammenholder de målte resultater med de opstillede mål. Skal en sådan model  \r\n\r\n lykkes, kræver det naturligvis, at Folketinget i handlingsplanerne klart  \r\n\r\n definerer målene, og hvordan det skal måles, om de er opfyldte. </P>  \r\n\r\n<P>2. Bekæmpelsesmiddelstatistikkens offentliggørelsestidspunkt tilpasses  \r\n\r\n politisk. </P>  \r\n\r\n<P>En uafhængig institution vil kunne lægge produktionen af  \r\n\r\n bekæmpelsesmiddelstatistik i faste rammer, herunder også  \r\n\r\n afrapporteringstidspunkterne. Med Danmarks Statistik som producent af  \r\n\r\n statistikken vil enhver tvivl om, hvorvidt der ligger en politisk dagsorden  \r\n\r\n bag bekæmpelsesmiddelstatistikken, blive fjernet. </P>  \r\n\r\n<P>3. Det tager for lang tid at få tallene fra de ministerielle systemer.  \r\n\r\n</P>  \r\n\r\n<P>Udarbejdelsen af bekæmpelsesmiddelstatistik skal foregå i et højere tempo,  \r\n\r\n end den foregår i dag. Eksempelvis udsendte Miljøstyrelsen  \r\n\r\n &#187;Bekæmpelsesmiddelstatistik 1996&#171; i august 1997. Tallene skal være  \r\n\r\n solide, og den høje faglige standard skal sikres, men aktualiteten i tallene  \r\n\r\n er vigtig, når de politiske beslutninger skal træffes. Derfor må tempoet øges  \r\n\r\n ved at lægge statistikproduktionen hos den højeste statistiske ekspertise.  \r\n\r\n Hvis Danmarks Statistik skal kunne producere bekæmpelsesmiddelstatistik  \r\n\r\n hurtigt i en fast produktion, kræver det, at rådata hurtigst muligt  \r\n\r\n videregives fra de indsamlende myndigheder og institutioner. </P>  \r\n\r\n<P>Disse tre problemtyper er desværre blevet alt for aktuelle som følge af en  \r\n\r\n række uheldige sager, hvor der er opstået tvivl om  \r\n\r\n bekæmpelsesmiddelstatistikkens troværdighed. I sagen om offentliggørelsen af  \r\n\r\n tal om sprøjtemidler hævdede mange, at Miljøstyrelsen havde grebet ind i  \r\n\r\n fortolkningen af tallene, og meget tydede på, at fortolkningen af tallene var  \r\n\r\n blevet ændret, så de bedre passede ind i miljø- og energiministerens  \r\n\r\n dagsorden. </P>  \r\n\r\n<P>Sagen viste endvidere, at Danmarks Statistik har pålagt sig selv en meget  \r\n\r\n tilbageholdende praksis med hensyn til at vurdere og kommentere en eventuel  \r\n\r\n opfyldelse af miljøpolitiske handlingsplaner. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Niels Jørgen Langkilde</B> (KF): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om overflytning af  \r\n\r\n bekæmpelsesmiddelstatistik til Danmarks Statistik.</I>  </P>  \r\n\r\n<P>(Beslutningsforslag nr. B 11). </P>  \r\n\r\n<P>Jeg henviser i øvrigt til de bemærkninger, der ledsager  \r\n\r\n beslutningsforslaget, og anbefaler det til Tingets velvillige behandling.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/10/1997"
        },
        {
            "displayName": "Accession",
            "displayValue": "19971BA00011"
        },
        {
            "displayName": "Entydig dokumentidentifikation",
            "displayValue": "CL007970"
        },
        {
            "displayName": "Dato for førstegangsindlæggelse",
            "displayValue": "21/10/1997"
        },
        {
            "displayName": "Dato for indlæggelse",
            "displayValue": "21/10/1997"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "11"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}