{
    "id": 144916,
    "title": "Pressenævnets kendelse i sag nr. 12-70-00333",
    "documentTypeId": "240",
    "isSagsforlobPeriodValid": true,
    "shortName": "KEN nr 9609 af 18/12/2012",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 12-70-00333</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resumé</span>\r\n   </p>\r\n   <p class=\"TekstGenerel\">\r\n      <span class=\"Bold\">Klager – Hexpress Ltd. – klagede bl.a. over artiklerne ”Livsfarlig medicin sælges på nettet uden receptkrav” og ”Falske læger udskriver medicin til danskere” på MetroXpress.dk og lignende omtale på 24timer og 24timer.dk.</span>\r\n   </p>\r\n   <p class=\"TekstGenerel\">\r\n      <span class=\"Bold\">Pressenævnets begrundelse og afgørelse:</span>\r\n   </p>\r\n   <p class=\"TekstGenerel\">\r\n      <span class=\"Bold\">Pressenævnet bemærker, at nævnet i medfør af medieansvarslovens § 49 har kompetence til at pålægge redaktøren for et medie at offentliggøre nævnets kendelse.</span> <span class=\"Bold\">Det ligger uden for nævnets kompetence at pålægge sletning eller ændring af oplysninger efter medieansvarsloven.</span></p>\r\n   <p class=\"TekstGenerel\">\r\n      <span class=\"Bold\">Det følger af de vejledende regler for god presseskik, at det er massemediernes opgave at bringe korrekt og hurtig information.</span> <span class=\"Bold\">Så langt det er muligt, bør det kontrolleres, om de oplysninger, der gives, er korrekte, herunder ved forelæggelse for den, der kan være krænket.</span> <span class=\"Bold\">Overskrifter og mellemrubrikker skal i form og indhold have dækning i den pågældende artikel, jf. punkterne A.1, A.3 og A.6.</span></p>\r\n   <p class=\"TekstGenerel\">\r\n      <span class=\"Bold\">Pressenævnet finder, at overskrifterne ”Livsfarlig medicin sælges på nettet uden receptkrav” og ”Medicin sælges på nettet uden receptkrav” giver indtryk af, at der sælges receptpligtig medicin over internettet uden, at betingelserne for at få udstedt en recept nødvendigvis er opfyldt.</span>\r\n   </p>\r\n   <p class=\"TekstGenerel\">\r\n      <span class=\"Bold\">Pressenævnet finder, at overskrifterne fremstår som 24timer, 24timer.dk og MetroXpress.dks vurderinger på baggrund af oplysningerne i artiklerne, og nævnet udtaler ikke kritik af formuleringen.</span>\r\n   </p>\r\n   <p class=\"TekstGenerel\">\r\n      <span class=\"Bold\">Ifølge Hexpress Ltd.’s synspunkter sælger euroClinix.dk receptpligtig medicin, hvis en læge forinden har ordineret medicinen.</span> <span class=\"Bold\">Firmaet modtager herefter en recept.</span> <span class=\"Bold\">EuroClinix.dks to faste læger, Bram Brons og Stamatios Poupalos, fremgår af firmaets hjemmeside.</span> <span class=\"Bold\">EuroClinix.dk oplyste imidlertid ved e-mail af 28. august 2012 til 24timer og MetroXpress, at de to læger, som firmaet samarbejdede med i den pågældende uge, var to farmaceuter, Vijay H. Patel og Leon Alan Ungar.</span></p>\r\n   <p class=\"TekstGenerel\">\r\n      <span class=\"Bold\">Pressenævnet finder, at det beklageligt, at medierne i gengivelsen af e-mailen ikke citerede EuroClinix.dk for oplysningerne om, at de to navngivne personer er farmaceuter (”Pharmacist”).</span> <span class=\"Bold\">Da EuroClinix.dk imidlertid selv har bidraget til forvirringen ved at omtale de to personer som ”praktiserende læger”, finder Pressenævnet ikke grundlag for at kritisere 24timer og MetroXpress.dk.</span></p>\r\n</div>\r\n<p class=\"Tekst\" style=\"text-align: left;\">Hexpress Ltd., der driver euroClinix.dk, har klaget til Pressenævnet over artikler bragt i avisen 24timer, på 24timer.dk og på metroXpress.dk den 29. – 31. august 2012, idet klager mener, at god presseskik er tilsidesat.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">1 Sagsfremstilling</span>\r\n</p>\r\n<p class=\"Tekst\" style=\"text-align: left;\">\r\n   <span class=\"Italic\">Forløbet forud for offentliggørelse</span>\r\n</p>\r\n<p class=\"Tekst\" style=\"text-align: left;\">Ved e-mail af <span class=\"Underline\">28. august 2012</span> sendte Hexpress Ltd. oplysninger til 24timer/MetroXpress’ journalist som opfølgning på en samtale tidligere.</p>\r\n<p class=\"Tekst\" style=\"text-align: left;\">Af e-mailen fremgår bl.a. følgende:</p>\r\n<p class=\"Tekst\" style=\"text-align: left;\">”Jeg vil også lige bekræfte hvordan vi er reguleret:</p>\r\n<p class=\"Tekst\" style=\"text-align: left;\">Vi er underlagt The General Pharmaceutical Council i England (svarende til den danske Sundhedsstyrelse) [...]</p>\r\n<p class=\"Tekst\" style=\"text-align: left;\">De praktiserende læger vi samarbejder med og er på vagt i denne uge er følgende:</p>\r\n<p class=\"Tekst\" style=\"text-align: left;\">Pharmacist: Vijay H Patel (Registration No. 2044966)</p>\r\n<p class=\"Tekst\" style=\"text-align: left;\">[kontaktoplysninger]</p>\r\n<p class=\"Tekst\" style=\"text-align: left;\">Pharmacist: Leon Alan Ungar (Registration No. 2009381).</p>\r\n<p class=\"Tekst\" style=\"text-align: left;\">[kontaktoplysninger]”</p>\r\n<p class=\"Tekst\" style=\"text-align: left;\">\r\n   <span class=\"Italic\">De påklagede artikler</span>\r\n</p>\r\n<p class=\"Tekst\" style=\"text-align: left;\">MetroXpress.dk bragte den <span class=\"Underline\">29. august 2012 kl. 23.00</span> artiklen <span class=\"Italic\">”Livsfarlig medicin sælges på nettet uden receptkrav”</span>. Af artiklen fremgik bl.a. følgende:</p>\r\n<p class=\"Tekst\" style=\"text-align: left;\">”At få receptpligtig medicin kræver normalt en grundig lægefaglig vurdering og diagnosticering. Men hos online-klinikken euroClinix.dk er det tilsyneladende lige så nemt at få fat i medicinen som at købe et par sko over nettet, skriver 24timer torsdag.</p>\r\n<p class=\"Tekst\" style=\"text-align: left;\">EuroClinix.dk, som blandt andet blåstempler sig selv med e-mærket samt påstår at sælge præparater, der er ‘godkendt af Lægemiddelstyrelsen’, tilbyder en lang række receptpligtige medikamenter mod blandt andet forhøjet blodtryk, malaria, alvorlige infektionssygdomme og impotens.</p>\r\n<p class=\"Tekst\" style=\"text-align: left;\">For at få pillerne skal man blot udfylde en simpel online-formular med nogle generelle helbredsoplysninger, og inden for et døgn ligger medicinen i postkassen.</p>\r\n<p class=\"Tekst\" style=\"text-align: left;\">Virksomhedens salgsmetoder møder nu hård kritik fra blandt andre Sundhedsstyrelsen, som mener, at euroClinix.dk udsætter sine patienter for en alvorlig risiko ved at sælge receptpligtig medicin uden en ordentlig lægefaglig vurdering.</p>\r\n<p class=\"Tekst\" style=\"text-align: left;\">»Det her er useriøst. Skal man have receptpligtig medicin, kræver det, at der er en læge indover. Syge mennesker kan ikke selv stille deres diagnose, for de ved ikke nødvendigvis, hvad de fejler, og de kan heller ikke selv vide, hvilken medicin de eventuelt har brug for,« siger Steffen Thirstrup, der er overlæge og enhedschef i Sundhedsstyrelsen.Han advarer kraftigt mod at købe medicin på sitet:»Hvis det her blot drejede sig om en handel på nettet, fordi man af den ene eller anden grund fandt det nemmere, efter at man havde været hos lægen og fået en diagnose, kunne det jo være o.k., men her er diagnostikken jo så godt som ikke-eksisterende. Og at stille sin egen diagnose og behandling må man virkelig advare forbrugerne imod, for det kan være livsfarligt,« siger Steffen Thirstrup til 24timer torsdag.”</p>\r\n<p class=\"Tekst\" style=\"text-align: left;\">I artiklen forklarede e-handelsfonden, at euroClinix.dk kunne markedsføre sig i Danmark på grund af EU-lovgivningen, selvom firmaet ikke ville kunne agere lovligt i Danmark.</p>\r\n<p class=\"Tekst\" style=\"text-align: left;\">24timer bragte den <span class=\"Underline\">30. august 2012</span> på side 6 artiklen <span class=\"Italic\">”Medicin sælges på nettet uden receptkrav”</span>. Artiklen havde samme ordlyd som MetroXpress’ artikel ”Livsfarlig medicin sælger på nettet uden receptkrav” og indeholdt endvidere følgende afsnit:</p>\r\n<p class=\"Tekst\" style=\"text-align: left;\">”Henrik Dibbern, der er formand for Praktiserende Lægers Organisation, forklarer, at der er en lang række problemer ved at købe medicin på nettet uden faglig rådgivning.</p>\r\n<p class=\"Tekst\" style=\"text-align: left;\">››For nogle patienter kan det være farligt at få potensmidler, hvis de eksempelvis samtidig tager hjertemedicin. Og derudover kan det være, at de symptomer, man selv tolker som en kønssygdom, kan skyldes en anden, mere alvorlig sygdom, som man ikke opdager,‹‹ siger Henrik Dibbern.”</p>\r\n<p class=\"Tekst\" style=\"text-align: left;\">Herudover indeholdt artiklen udtalelser fra Forbrugerrådet, som tog afstand fra euroClinix.dk.</p>\r\n<p class=\"Tekst\" style=\"text-align: left;\">På side 7 bragte 24timer artiklerne <span class=\"Italic\">”Kontakt.</span> <span class=\"Italic\">Sundhedsstyrelsen går til britiske myndigheder”</span>, <span class=\"Italic\">”Kritik.</span> <span class=\"Italic\">Her leger euroClinix’ marketingchef læge”</span> og <span class=\"Italic\">”24timers e-mail til euroClinix.dk”</span>.</p>\r\n<p class=\"Tekst\" style=\"text-align: left;\">Af sidstnævnte artikel fremgår følgende:</p>\r\n<p class=\"Tekst\" style=\"text-align: left;\">\r\n   <span class=\"Italic\">”Her er korrespondancen mellem 24timers fiktive patient og euroClinix.dk:</span>\r\n</p>\r\n<p class=\"Tekst\" style=\"text-align: left;\">››Hej.</p>\r\n<p class=\"Tekst\" style=\"text-align: left;\">Jeg har været på rustur i sidste uge og her 4 dage efter er den helt gal med min penis. Det svier hele tiden og gør virkelig ondt, når jeg tisser.</p>\r\n<p class=\"Tekst\" style=\"text-align: left;\">[…]</p>\r\n<p class=\"Tekst\" style=\"text-align: left;\">Er det noget I kan hjælpe med?</p>\r\n<p class=\"Tekst\" style=\"text-align: left;\">[…]</p>\r\n<p class=\"Tekst\" style=\"text-align: left;\">\r\n   <span class=\"Italic\">Svar fra euroClinix.dk:</span>\r\n</p>\r\n<p class=\"Tekst\" style=\"text-align: left;\">Jeg vil anbefale, at du bestiller en Gonorebehandling hos os […]</p>\r\n<p class=\"Tekst\" style=\"text-align: left;\">Hvis vi modtager din bestilling inden kl. 16 i morgen, kan vi garantere levering næste dag til din arbejdsplads uden ekstra omkostninger.</p>\r\n<p class=\"Tekst\" style=\"text-align: left;\">Jeg ser frem til at høre fra dig, så vi kan gennemføre din bestilling.</p>\r\n<p class=\"Tekst\" style=\"text-align: left;\">mvh Jeppe</p>\r\n<p class=\"Tekst\" style=\"text-align: left;\">Patientvejleder,</p>\r\n<p class=\"Tekst\" style=\"text-align: left;\">euroClinix.dk‹‹”</p>\r\n<p class=\"Tekst\" style=\"text-align: left;\">Journalisten spurgte ved e-mail <span class=\"Underline\">kl. 14.45</span> Hexpress Ltd. om følgende:</p>\r\n<p class=\"Tekst\" style=\"text-align: left;\">”Hvordan kan det være at de to af dig omtalte praktiserende læger i England i virkeligheden er farmaceuter (vi har tjekket alle registre).”</p>\r\n<p class=\"Tekst\" style=\"text-align: left;\">MetroXpress.dk bragte samme dag <span class=\"Underline\">kl. 16.59</span> artiklen <span class=\"Italic\">”Falske læger udskriver medicin til danskere”</span> med underrubrikken <span class=\"Italic\">”Netklinikken euroClinix.dk lyver om sine praktiserende læger, som i virkeligheden er farmaceuter.</span> <span class=\"Italic\">Tusindvis af danskere er blevet behandlet på falsk grundlag.</span> <span class=\"Italic\">Klart i strid med loven, siger advokat”</span>. Af artiklen fremgik bl.a. følgende:</p>\r\n<p class=\"Tekst\" style=\"text-align: left;\">”Danskere med alvorlige lidelser som infektionssygdomme eller impotens er blevet snydt til at købe medicin via netklinikken euroClinix.dk i den tro, at de fik en online-konsultation og en recept af en læge.</p>\r\n<p class=\"Tekst\" style=\"text-align: left;\">Men 24timer kan i dag afsløre, at euroClinix.dk's to 'praktiserende læger', som begge er bosiddende i London, i virkeligheden er farmaceuter, som ikke har tilladelse til at udskrive medicin.</p>\r\n<p class=\"Tekst\" style=\"text-align: left;\">Den danske marketingchef og patientvejleder, Jeppe Jensen, skrev ellers i en e-mail til 24timer:</p>\r\n<p class=\"Tekst\" style=\"text-align: left;\">»De primære praktiserende læger, vi samarbejder med og er på vagt i denne uge, er følgende: Vijay H. Patel og Leon Alan Ungar.«</p>\r\n<p class=\"Tekst\" style=\"text-align: left;\">Slår man de to navne op i Storbritanniens officielle lægeregister, dukker der intet op. Det gør der til gengæld i registret over farmaceuter.</p>\r\n<p class=\"Tekst\" style=\"text-align: left;\">Det er ifølge dansk lov kun en autoriseret læge, der har tilladelse til at udskrive en recept, og det samme gælder i Storbritannien.</p>\r\n<p class=\"Tekst\" style=\"text-align: left;\">[…]</p>\r\n<p class=\"Tekst\" style=\"text-align: left;\">24timer kontaktede i går euroClinix.dk's marketingchef, Jeppe Jensen, der dog først kaldte sig Hans, da han tog telefonen, for at spørge, hvorfor de to praktiserende læger i virkeligheden er farmaceuter.</p>\r\n<p class=\"Tekst\" style=\"text-align: left;\">»Det kan jeg godt forstå, at du undrer dig over, men send en e-mail, for jeg skal lige snakke med min chef om det,« var hans kommentar.”</p>\r\n<p class=\"Tekst\" style=\"text-align: left;\">I artiklen udtalte en advokat, at de danske sundhedsmyndigheder burde gribe ind over for euroClinix.dk. Sundhedsstyrelsen havde kontaktet de britiske myndigheder for at undersøge, om virksomheden var ulovlig.</p>\r\n<p class=\"Tekst\" style=\"text-align: left;\">24timer bragte den <span class=\"Underline\">31. august 2012</span> forsidehenvisningen:</p>\r\n<p class=\"Tekst\" style=\"text-align: left;\">\r\n   <span class=\"Italic\">”Afsløring:</span> <span class=\"Italic\">Læger på netklinik er slet ikke læger”</span></p>\r\n<p class=\"Tekst\" style=\"text-align: left;\">EuroClinix.dk påstår, at firmaet har praktiserende læger ansat til at hjælpe kunderne, men i virkeligheden er der tale om farmaceuter. S6”</p>\r\n<p class=\"Tekst\" style=\"text-align: left;\">På side 6 bragte avisen artiklen <span class=\"Italic\">”Falske læger udskriver medicin til danskere”</span>. Artiklen blev samme dag bragt på 24timer.dk.</p>\r\n<p class=\"Tekst\" style=\"text-align: left;\">\r\n   <span class=\"Italic\">Yderligere oplysninger</span>\r\n</p>\r\n<p class=\"Tekst\" style=\"text-align: left;\">Ved udskrift af 29. november 2012 fra hjemmesiden www.euroclinix.dk fremgår det af underpunktet ”Vores lægefaglige team”, at den lægefaglige stab består af lægerne Bram Brons (UK GMC Registration Number: 7010626) og Stamatios Poupalos (UK GMC Registration Number: 7033670) samt en sygeplejerske.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">2 Parternes synspunkter</span>\r\n</p>\r\n<p class=\"Tekst\" style=\"text-align: left;\">\r\n   <span class=\"Bold\">2.1 Hexpress Ltd.’s synspunkter</span>\r\n</p>\r\n<p class=\"Tekst\" style=\"text-align: left;\">Hexpress Ltd. har anført, at anklagen om i hemmelighed ulovligt at anvende farmaceuter til receptudskrivelse beror på en tvetydig e-mail. E-mailen vedrører alene, hvordan klagers apotek arbejder. De to omtalte farmaceuter pakker medicin, hvis euroClinix.dks læger har udskrevet en recept. Farmaceuterne er registreret hos General Pharmaceutical Council.</p>\r\n<p class=\"Tekst\" style=\"text-align: left;\">EuroClinix.dk var i såvel telefonisk som skriftlig dialog med journalist forud for offentliggørelsen af artiklerne. Der blev ikke i den forbindelse stillet spørgsmålstegn ved ægtheden af euroClinix.dks læger.</p>\r\n<p class=\"Tekst\" style=\"text-align: left;\">EuroClinix.dk sælger kun receptpligtig medicin, hvis firmaet har modtaget en recept fra en læge, der er registreret hos General Medical Council (GMC). Recepter skrevet i ét EU-land er gyldige i alle EU-lande. 24timer/MetroXpress var bekendt med disse forhold forud for artiklens offentliggørelse.</p>\r\n<p class=\"Tekst\" style=\"text-align: left;\">EuroClinix.dks to læger og deres respektive GMC-registreringsnummer kan ses på firmaets hjemmeside. I tilfælde, hvor det er nødvendigt, får euroClinix.dk hjælp fra andre læger. Alle henvendelser vedrørende medicinudskrivning vurderes af en læge. Firmaets læger har unik adgang til euroClinix.dks administrationssystem. Når lægen er logget ind i systemet, kan han gennemgå alle ventende patientkonsultationer. Finder lægen, at patienten er egnet, vil lægen godkende konsultationen. Hvis patienten ikke er egnet, vil lægen afvise konsultationen.</p>\r\n<p class=\"Tekst\" style=\"text-align: left;\">Er konsultationen godkendt, vil lægen blive bedt om at indtaste sin underskrift via det elektroniske receptsystem, Electronic Prescription System (EPS). EPS-systemet vil generere en elektronisk recept, som sendes digitalt til apoteket. Derefter sender lægen en papirkopi af recepten til apoteket.</p>\r\n<p class=\"Tekst\" style=\"text-align: left;\">Artiklerne bør korrigeres. Overskriften ”… sælges på nettet uden recept” bør ændres til ”… sælges på nettet uden dansk receptkrav”, ligesom udsagnet ”falske læger” bør slettes i overskriften ”Falske læger udskriver medicin til danskere”.</p>\r\n<p class=\"Tekst\" style=\"text-align: left;\">\r\n   <span class=\"Bold\">2.2 MetroXpress Danmark A/S’ synspunkter</span>\r\n</p>\r\n<p class=\"Tekst\" style=\"text-align: left;\">MetroXpress Danmark A/S har anført, at de påklagede artikler indgår i et større kompleks af artikler om euroClinix.dk.</p>\r\n<p class=\"Tekst\" style=\"text-align: left;\">I artiklen <span class=\"Italic\">”24timers e-mail til Euroclinix.dk”</span> fremgår det tydeligt, at euroClinix.dks marketingchef og patientvejleder, Jeppe Jensen, giver medicinsk vejledning til 24timers anonyme henvendelse og omtaler henvendelsen som en “bestilling”. Han lover, at “Hvis vi modtager din bestilling inden kl. 16 i morgen, kan vi garantere levering næste dag”. Det tyder ikke på, at oplysningerne fra den fiktive patient kommer under seriøs lægelig vurdering.</p>\r\n<p class=\"Tekst\" style=\"text-align: left;\">Det er Sundhedsstyrelsens vurdering, at euroClinix.dks fremgangsmåde er useriøs og ikke giver en tilfredsstillende mulighed for at vurdere patienterne lægeligt. Ingen danske læger vil basere en recept på et så simpelt spørgeskema, som dét euroClinix.dk benytter sig af, og som udelukkende består af generelle helbredsoplysninger.</p>\r\n<p class=\"Tekst\" style=\"text-align: left;\">Jeppe Jensen er gentagne gange blevet spurgt, hvilke praktiserende læger euroClinix.dk samarbejder med. Ved e-mail af 28. august 2012 oplyste han, at \"De praktiserende læger vi samarbejder med og er på vagt i denne uge er følgende:\", hvorefter navnene på to farmaceuter oplyses.</p>\r\n<p class=\"Tekst\" style=\"text-align: left;\">På spørgsmålet, hvorfor de nævnte ”praktiserende læger”' er registreret i Storbritanniens farmaceut-register og ikke i læge-registret, meddelte Jeppe Jensen, at han ville vende tilbage, når han havde snakket med sin chef. Han er aldrig vendt tilbage. Hexpress Ltd. har således haft mulighed for at komme til orde i artiklerne.</p>\r\n<p class=\"Tekst\" style=\"text-align: left;\">Det forhold, at Hexpress Ltd. efterfølgende har kunnet frembringe en liste med navne på læger, som euroClinix.dk samarbejder med, er irrelevant, da Jeppe Jensen gav anden information inden artiklens offentliggørelse.</p>\r\n<p class=\"Tekst\" style=\"text-align: left;\">Klager har ikke sandsynliggjort, at praktiserende læger vurderer de medicinske bestillinger eller i øvrigt har mulighed for at foretage en vurdering på baggrund af de oplysninger, der indhentes. Der synes ikke at foregå nogen form for uddybende lægelig undersøgelse. Det bekræftes af flere eksperter.</p>\r\n<p class=\"Tekst\" style=\"text-align: left;\">Der er derfor dækning for overskrifterne. Overskriften ”… sælges på nettet uden receptkrav” refererer til danske receptkrav, når det skrives i en dansk avis.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">3 Pressenævnets begrundelse og afgørelse</span>:</p>\r\n<p class=\"Tekst\" style=\"text-align: left;\">I sagens behandling har følgende nævnsmedlemmer deltaget:</p>\r\n<p class=\"Tekst\" style=\"text-align: left;\">Martin Lavesen, Dorthe Carlsen, Ulrik Holmstrup og Marianne Druedahl.</p>\r\n<p class=\"Tekst\" style=\"text-align: left;\">Pressenævnet bemærker, at nævnet i medfør af medieansvarslovens § 49 har kompetence til at pålægge redaktøren for et medie at offentliggøre nævnets kendelse. Det ligger uden for nævnets kompetence at pålægge sletning eller ændring af oplysninger efter medieansvarsloven.</p>\r\n<p class=\"Tekst\" style=\"text-align: left;\">Det følger af de vejledende regler for god presseskik, at det er massemediernes opgave at bringe korrekt og hurtig information. Så langt det er muligt, bør det kontrolleres, om de oplysninger, der gives, er korrekte, herunder ved forelæggelse for den, der kan være krænket. Overskrifter og mellemrubrikker skal i form og indhold have dækning i den pågældende artikel, jf. punkterne A.1, A.3 og A.6.</p>\r\n<p class=\"Tekst\" style=\"text-align: left;\">Pressenævnet finder, at overskrifterne ”Livsfarlig medicin sælges på nettet uden receptkrav” og ”Medicin sælges på nettet uden receptkrav” giver indtryk af, at der sælges receptpligtig medicin over internettet uden, at betingelserne for at få udstedt en recept nødvendigvis er opfyldt.</p>\r\n<p class=\"Tekst\" style=\"text-align: left;\">Pressenævnet finder, at overskrifterne fremstår som 24timer, 24timer.dk og MetroXpress.dks vurderinger på baggrund af oplysningerne i artiklerne, og nævnet udtaler ikke kritik af formuleringen.</p>\r\n<p class=\"Tekst\" style=\"text-align: left;\">Ifølge Hexpress Ltd.’s synspunkter sælger euroClinix.dk receptpligtig medicin, hvis en læge forinden har ordineret medicinen. Firmaet modtager herefter en recept. EuroClinix.dks to faste læger, Bram Brons og Stamatios Poupalos, fremgår af firmaets hjemmeside. EuroClinix.dk oplyste imidlertid ved e-mail af 28. august 2012 til 24timer og MetroXpress, at de to læger, som firmaet samarbejdede med i den pågældende uge, var to farmaceuter, Vijay H. Patel og Leon Alan Ungar.</p>\r\n<p class=\"Tekst\" style=\"text-align: left;\">Pressenævnet finder, at det beklageligt, at medierne i gengivelsen af e-mailen ikke citerede EuroClinix.dk for oplysningerne om, at de to navngivne personer er farmaceuter (”Pharmacist”). Da EuroClinix.dk imidlertid selv har bidraget til forvirringen ved at omtale de to personer som ”praktiserende læger”, finder Pressenævnet ikke grundlag for at kritisere 24timer og MetroXpress.dk.</p>\r\n<p class=\"Tekst\" style=\"text-align: left;\">Afgjort den 18. december 2012</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/12/2012"
        },
        {
            "displayName": "Accession",
            "displayValue": "W20120960925"
        },
        {
            "displayName": "Entydig dokumentidentifikation",
            "displayValue": "AA006881"
        },
        {
            "displayName": "Dato for indlæggelse",
            "displayValue": "20/12/2012"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9609"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "18/12/2012"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "12-70-00333"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}