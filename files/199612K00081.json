{
    "id": 112110,
    "title": "1996 LSF 81   FORSLAG TIL LOV OM ÆNDRING AF LOV OM ARBEJDSGIVERNES ELEVREFUSION   (BEREGNING AF BIDRAG FOR SMÅ ARBEJDSGIVERE M.V.) ",
    "documentTypeId": "400",
    "isSagsforlobPeriodValid": false,
    "shortName": "1996/1 LSF 81",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 81 </P>  \r\n\r\n<P></P>  \r\n\r\n<P>Forslag til Lov om ændring af lov om Arbejdsgivernes Elevrefusion  \r\n\r\n (Beregning af bidrag for små arbejdsgivere m.v.) </P>  \r\n\r\n<P></P>  \r\n\r\n<P>Fremsat af undervisningsministeren (Ole Vig Jensen) </P>  \r\n\r\n<P></P>  \r\n\r\n<P>den 20. november 1996 </P>  \r\n\r\n<P></P>  \r\n\r\n<P>Vedtaget ved tredjebehandling den 18. december 1996 </P>  \r\n\r\n<P></P>  \r\n\r\n<P><a href=\"document.aspx?accn=A19960123630\"> Lov nr. 1236 af 27/12/1996</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om Arbejdsgivernes Elevrefusion, jf. lovbekendtgørelse nr. 542 af  \r\n\r\n 19. juni 1996, foretages følgende ændringer: </P>  \r\n\r\n<P> <B>1.</B> I <I>§ 16, stk. 1,</I> indsættes efter 2. pkt.: </P>  \r\n\r\n<P>&#187;Der ydes endvidere tilskud til arbejdsgivere for elever, hvis  \r\n\r\n praktikuddannelse er påbegyndt i nævnte tidsrum hos en tidligere  \r\n\r\n arbejdsgiver, når den nye arbejdsgiver indtræder i den eksisterende  \r\n\r\n uddannelsesaftale i henhold til lov om lønmodtageres retsstilling ved  \r\n\r\n virksomhedsoverdragelse.&#171; </P>  \r\n\r\n<P> <B>2.</B> I <I>§ 17 a, stk. 2, nr. 1,</I> ændres &#187;skolepraktik i  \r\n\r\n erhvervsuddannelserne&#171; til: &#187;erhvervsuddannelser&#171;. </P>  \r\n\r\n<P> <B>3.</B> I <I>§ 20, stk. 1, 2. pkt.,</I> indsættes efter  \r\n\r\n &#187;3-måneders-periode&#171;: &#187;, inkl. bidrag indbetalt i henhold til  \r\n\r\n § 2 a, stk. 2, 1. pkt., i lov om Arbejdsmarkedets Tillægspension&#171;. </P>  \r\n\r\n<P> <B>4.</B>  <I>§ 20, stk. 2, 1. pkt.,</I> ophæves. </P>  \r\n\r\n<P> <B>5.</B> I <I>§ 20</I> indsættes efter stk. 2 som nyt stykke: </P>  \r\n\r\n<P> <I>&#187;Stk. 3.</I> Uanset bestemmelsen i stk. 1 og 2 betales ikke  \r\n\r\n bidrag, hvis arbejdsgiveren ud over elever, som nævnt i stk. 4, har ansatte,  \r\n\r\n hvis samlede beskæftigelse i kvartalet højst svarer til en  \r\n\r\n fuldtidsansat.&#171; </P>  \r\n\r\n<P>Stk. 3 bliver herefter stk. 4. </P>  \r\n\r\n<P> <B>6.</B> I <I>§ 23 a, stk. 1,</I> indsættes som <I>2. pkt.:</I>  </P>  \r\n\r\n<P>&#187;Udbetalinger fra Arbejdsgivernes Elevrefusion til erhvervsskolerne i  \r\n\r\n medfør af §§ 13 og 14, der er sket med urette, kan Arbejdsgivernes  \r\n\r\n Elevrefusion kræve tilbagebetalt fra skolen.&#171; </P>  \r\n\r\n<P> <B>7.</B>  <I>§ 28, stk. 2,</I> affattes således: </P>  \r\n\r\n<P> <I>&#187;Stk. 2.</I> Der kan pålægges selskaber m.v. (juridiske personer)  \r\n\r\n strafansvar efter reglerne i straffelovens 5. kapitel.&#171; </P>  \r\n\r\n<P> <B>8.</B> I <I>§ 38, stk. 1, 2. pkt.,</I> indsættes efter  \r\n\r\n &#187;Tilskudsrater&#171;: &#187;i henhold til § 16&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. januar 1997. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om Arbejdsgivernes Elevrefusion, jf. lovbekendtgørelse nr. 542 af  \r\n\r\n 19. juni 1996, foretages følgende ændringer: </P>  \r\n\r\n<P> <B>1.</B> I <I>§ 16, stk. 1,</I> indsættes efter <I>2. pkt.</I> : </P>  \r\n\r\n<P>&#187;Der ydes endvidere tilskud til arbejdsgivere for elever, hvis  \r\n\r\n praktikuddannelse er påbegyndt i nævnte tidsrum hos en tidligere  \r\n\r\n arbejdsgiver, når den nye arbejdsgiver indtræder i den eksisterende  \r\n\r\n uddannelsesaftale i henhold til lov om lønmodtageres retsstilling ved  \r\n\r\n virksomhedsoverdragelse.&#171;. </P>  \r\n\r\n<P> <B>2.</B> I <I>§ 17 a, stk. 2, nr. 1,</I> ændres &#187;skolepraktik i  \r\n\r\n erhvervsuddannelserne&#171; til: &#187;erhvervsuddannelser&#171;. </P>  \r\n\r\n<P> <B>3.</B> I <I>§ 20, stk. 1, 2. pkt.,</I> indsættes efter  \r\n\r\n &#187;3-måneders-periode&#171;: &#187;, incl. bidrag indbetalt i henhold til  \r\n\r\n § 2 a, stk. 2, 1. pkt, i lov om Arbejdsmarkedets Tillægspension&#171;. </P>  \r\n\r\n<P> <B>4.</B>  <I>§ 20, stk. 2, 1. pkt.,</I> ophæves. </P>  \r\n\r\n<P> <B>5.</B> I <I>§ 20</I> indsættes efter <I>stk. 2</I> som nyt stykke:  \r\n\r\n</P>  \r\n\r\n<P>&#187; <I>Stk. 3.</I> Uanset bestemmelsen i stk. 1 og 2 betales ikke  \r\n\r\n bidrag, hvis arbejdsgiveren ud over elever, som nævnt i stk. 4, har ansatte,  \r\n\r\n hvis samlede beskæftigelse i kvartalet højst svarer til en  \r\n\r\n fuldtidsansat.&#171;. </P>  \r\n\r\n<P>Stk. 3 bliver herefter stk. 4. </P>  \r\n\r\n<P> <B>6.</B> I <I>§ 23 a, stk. 1,</I> indsættes som <I>2. pkt.</I> : </P>  \r\n\r\n<P>&#187;Udbetalinger fra Arbejdsgivernes Elevrefusion til erhvervsskolerne i  \r\n\r\n medfør af §§ 13 og 14, der er sket med urette, kan Arbejdsgivernes  \r\n\r\n Elevrefusion kræve tilbagebetalt fra skolen.&#171;. </P>  \r\n\r\n<P> <B>7.</B>  <I>§ 28, stk. 2,</I> affattes således: </P>  \r\n\r\n<P>&#187; <I>Stk. 2.</I> Der kan pålægges selskaber m.v. (juridiske personer)  \r\n\r\n strafansvar efter reglerne i straffelovens 5. kapitel.&#171;. </P>  \r\n\r\n<P> <B>8.</B> I <I>§ 38, stk. 1, 2. pkt.,</I> indsættes efter  \r\n\r\n &#187;Tilskudsrater&#171;: &#187;i henhold til § 16&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. januar 1997. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>1. Med lovforslaget foreslås gennemført en justeret beregning og  \r\n\r\n opkrævning af arbejdsgiverbidrag fra de små arbejdsgivere med gennemsnitlig  \r\n\r\n en ansat i det enkelte kvartal, således at der for disse arbejdsgivere  \r\n\r\n fremover ikke beregnes bidrag på grundlag af restancer og forhøjede  \r\n\r\n ATP-bidrag som følge af timelønnede lønmodtageres sygefravær. </P>  \r\n\r\n<P>2. Det foreslås, at det forhøjede ATP-bidrag indgår i beregningen af  \r\n\r\n AER-bidraget for arbejdsgivere med mere end en ansat. </P>  \r\n\r\n<P> <I>Gældende bidragsberegning</I>  </P>  \r\n\r\n<P>AER-bidraget beregnes efter den gældende ordning kvartalsvis på grundlag  \r\n\r\n af indbetalingerne til ATP i en forudgående 3-måneders beregningsperiode. Ved  \r\n\r\n at dividere ATP-bidraget med den kvartalsvise ATP-sats, fås antallet af  \r\n\r\n fuldtidsansatte, der danner grundlag for beregningen af AER-bidraget. I det  \r\n\r\n enkelte kvartals AER-bidrag ydes fradrag for en ansat, uanset hvor mange  \r\n\r\n kvartaler det indbetalte ATP-bidrag vedrører. Der ydes endvidere et fradrag  \r\n\r\n for hver 50 ansatte, og der betales ikke bidrag for elever. Dette reducerede  \r\n\r\n antal fuldtidsansatte ganges med AER's bidragssats for kvartalet. </P>  \r\n\r\n<P>Det følger af disse regler, at arbejdsgivere med en ansat - der indbetaler  \r\n\r\n ATP-bidrag rettidigt - ikke opkræves AER-bidrag. Indbetales mere end et fuldt  \r\n\r\n ATP-bidrag, fx restancer, vil der imidlertid blive beregnet og opkrævet  \r\n\r\n AER-bidrag. </P>  \r\n\r\n<P>Er det reducerede antal fuldtidsansatte på 4 eller derunder, opkræves  \r\n\r\n AER-bidraget en gang årligt, den 1. december, medens større bidrag opkræves  \r\n\r\n kvartalsvis. </P>  \r\n\r\n<P> <I>Forslag til bidragsberegning for arbejdsgivere med mere end en  \r\n\r\n</I></P>  \r\n\r\n<P>ansat </P>  \r\n\r\n<P>Fra 1. januar 1997 skal arbejdsgivere som følge af ændring af  \r\n\r\n sygedagpengeloven indbetale forhøjet ATP-bidrag under timelønnede  \r\n\r\n lønmodtageres sygefravær. Denne ekstra indbetaling - ud over et fuldt årligt  \r\n\r\n ATP-bidrag pr. lønmodtager - foreslås efter indstilling fra bestyrelsen for  \r\n\r\n AER inddraget i beregningsgrundlaget for AER-bidraget. Indbetaling af  \r\n\r\n forhøjet ATP-bidrag under lønmodtageres sygefravær sker sammen med den  \r\n\r\n ordinære ATP-indbetaling og specificeres ikke særskilt. AER har derfor ikke  \r\n\r\n mulighed for ved den kvartalsvise beregning af bidrag at holde sådanne  \r\n\r\n forhøjede ATP-indbetalinger uden for beregningsgrundlaget. Heller ikke i  \r\n\r\n forbindelse med den årlige indberetning til ToldaSkat af lønmodtageres  \r\n\r\n A-indkomst, ATP-bidrag mv. specificeres disse indbetalinger normalt. Da det  \r\n\r\n ikke er ønskeligt at pålægge alle arbejdsgivere den ekstra byrde, en særskilt  \r\n\r\n indberetning ville medføre, foreslås det derfor, at de forhøjede ATP-bidrag  \r\n\r\n under sygdom skal indgå i AER's beregningsgrundlag på lige fod med øvrige  \r\n\r\n ATP-bidrag. </P>  \r\n\r\n<P>Det skønnes, at den nye beregning økonomisk vil ramme arbejdsgiverne bredt  \r\n\r\n i forhold til antallet af ansatte. </P>  \r\n\r\n<P>Den administrative belastning vil forblive uændret for denne gruppe af  \r\n\r\n arbejdsgivere. </P>  \r\n\r\n<P>AER sikrer, at alle arbejdsgivere jævnligt informeres om, at der beregnes  \r\n\r\n bidrag også på grundlag af eventuelle ATP-restancer. </P>  \r\n\r\n<P> <I>Forslag til behandling af arbejdsgivere med kun en ansat i </I></P>  \r\n\r\n<P>kvartalet </P>  \r\n\r\n<P>For alle arbejdsgivere, hvis samlede beskæftigelse i kvartalet højst  \r\n\r\n svarer til en fuldtidsansat, sikres det ifølge forslaget, at der ikke skal  \r\n\r\n indbetales arbejdsgiverbidrag på grundlag af eventuelle restancer og  \r\n\r\n forhøjede ATP-bidrag. </P>  \r\n\r\n<P>Arbejdsgivere, der er beregnet til et antal fuldtidsansatte på 2 eller  \r\n\r\n derunder, opkræves, hvis forslaget vedtages, først i april/maj måned det  \r\n\r\n følgende år, når arbejdsgiverne har foretaget indberetning til ToldaSkat om  \r\n\r\n ansatte i det foregående år. Såfremt arbejdsgiveren kun har indberettet en  \r\n\r\n ansat (et cpr.nr.), annulleres opkrævningen. </P>  \r\n\r\n<P>Har arbejdsgiveren indberettet beskæftigelse for mere end et CPR-nr.,  \r\n\r\n opkræves hele det beregnede AER-bidrag. I forbindelse med opkrævningen vil  \r\n\r\n arbejdsgiveren imidlertid blive gjort opmærksom på, at såfremt der i året kun  \r\n\r\n har været ansat lønmodtagere svarende til højst en fuldtidsansat pr. kvartal,  \r\n\r\n vil arbejdsgiveren efter en uformel henvendelse til AER kunne få opkrævningen  \r\n\r\n annulleret for de pågældende kvartaler. </P>  \r\n\r\n<P>AER forventer maskinelt af &#187;fange&#171; langt de fleste af de  \r\n\r\n arbejdsgivere, som ikke fremover skal betale til ordningen. Dette skyldes  \r\n\r\n bl.a., at AER ved den kvartalsvise opgørelse af en fuldtidsbeskæftiget  \r\n\r\n medarbejder opererer med tolerancegrænser i forbindelse med fx. for  \r\n\r\n sygdomsperioder. Fordelen ved den nye ordning for de små arbejdsgivere  \r\n\r\n skønnes langt at overstige den ubetydelige administrative merbelastning for  \r\n\r\n nogle få arbejdsgivere. Langt hovedparten af de helt små arbejdsgivere vil  \r\n\r\n efter ændringen aldrig modtage en henvendelse fra AER, hvad de gør idag. </P>  \r\n\r\n<P>Arbejdsgiverens Elevrefusion sikrer, at alle øvrige små arbejdsgivere,  \r\n\r\n dvs. med 4 ansatte og derunder, jævnligt modtager information om deres  \r\n\r\n retsstilling med hensyn til bidragspligt over for AER. </P>  \r\n\r\n<PRE>  \r\n\r\n ---------------------------------------------------------------------  \r\n\r\n                         Ny opkrævningsmodel  \r\n\r\n  Det reducerede antal      Beregning og opkrævning  \r\n\r\n fuldtidsansatte  \r\n\r\n ---------------------------------------------------------------------  \r\n\r\n over 4                     beregnes og opkræves kvartalsvis  \r\n\r\n ---------------------------------------------------------------------  \r\n\r\n mellem 2 og 4              beregnes kvartalsvis, men opkræves  \r\n\r\n                            årsvis pr. 1. december  \r\n\r\n ---------------------------------------------------------------------  \r\n\r\n 2 eller derunder           beregnes kvartalsvis, men opkræves årsvis  \r\n\r\n                            pr. 1. maj det efterfølgende år. Hvis der  \r\n\r\n                            kun er indberettet et cpr.nr., annulleres  \r\n\r\n                            opkrævningen dog.  \r\n\r\n ---------------------------------------------------------------------  \r\n\r\n</PRE>  \r\n\r\n<P>3. Herudover foreslås det, at det sikres, at der fortsat kan ydes tilskud  \r\n\r\n efter lovens § 16 for elever, der har påbegyndt praktik i perioden 1. juli  \r\n\r\n 1992 - 31. december 1996, selv om fx virksomhedsformen ændres. </P>  \r\n\r\n<P>Endvidere foreslås enkelte tekniske justeringer. </P>  \r\n\r\n<P> <I>Lovforslagets økonomiske og administrative konsekvenser</I>  </P>  \r\n\r\n<P>1. Fra den 1. januar 1997 sker en forhøjelse af ATP-bidraget for personer,  \r\n\r\n der får udbetalt dagpenge efter lov om dagpenge ved sygdom eller fødsel. I  \r\n\r\n 1997 skal der betales 11/2 gange normalt ATP-bidrag og i 1998 og følgende år  \r\n\r\n det dobbelte af det normale bidrag. </P>  \r\n\r\n<P>Det skønnes, at merindtægten for AER fra de private arbejdsgivere på grund  \r\n\r\n af de forhøjede ATP-bidrag under sygdom vil andrage et beløb på 16 mio. kr. i  \r\n\r\n 1997 og 31 mio. kr. i 1998. Det er herved forudsat, at sygdomsperioderne på  \r\n\r\n årsbasis samlet svarer til ca. 25.000 fuldtidsansatte. </P>  \r\n\r\n<P>Denne merindtægt indgår i fastsættelsen af AER-bidraget i de årlige  \r\n\r\n finanslove. Ændringen medfører ikke samlet øgede udgifter for erhvervslivet  \r\n\r\n til AER. </P>  \r\n\r\n<P>Omkostningerne ved at etablere ordningen skønnes til 90.000 kr. Den årlige  \r\n\r\n drift forventes stort set at være omkostningsneutral. </P>  \r\n\r\n<P>2. Merudgiften ved at udskyde den årlige opkrævning fra december til  \r\n\r\n april/ maj for arbejdsgivere med angivet indtil 2 ansatte forventes at være i  \r\n\r\n størrelsesordenen 100.000 kr. årligt i form af rentetabet. </P>  \r\n\r\n<P> <I>Lovforslagets erhvervsøkonomiske konsekvenser</I>  </P>  \r\n\r\n<P>Lovforslaget betyder en sådan lettelse for arbejdsgivere med en ansat, at  \r\n\r\n dette opvejer den yderst begrænsede merbelastning for enkelte mindre  \r\n\r\n arbejdsgivere. Lovforslaget er således neutralt ud fra en erhvervsmæssig  \r\n\r\n betragtning. </P>  \r\n\r\n<P> <I>Forholdet til EU-retten</I>  </P>  \r\n\r\n<P>Lovforslaget indeholder ikke EU-retlige aspekter. </P>  \r\n\r\n<P> <I>Miljømæssige konsekvenser</I>  </P>  \r\n\r\n<P>Lovforslaget har ikke miljømæssige konsekvenser. </P>  \r\n\r\n<P> <I>Bemærkninger til de enkelte bestemmelser </I></P>  \r\n\r\n<P>Til nr. 1 </P>  \r\n\r\n<P>Det generelle praktikpladstilskud efter lovens § 16 ophæves med virkning  \r\n\r\n for nye praktikforhold, der påbegyndes efter den 31. december 1996. For  \r\n\r\n praktikuddannelse, der er indgået og påbegyndt inden denne dato, ydes tilskud  \r\n\r\n dog fortsat for den resterende del af den godkendte praktikperiode. Ved  \r\n\r\n forslaget sikres det, at der fortsat kan ydes tilskud efter § 16, selv om en  \r\n\r\n virksomhed ændres, fx fra et enkeltmandsfirma til et ApS, eller den  \r\n\r\n overdrages, når eleven reelt fortsætter i den samme virksomhed i henhold til  \r\n\r\n den eksisterende uddannelsesaftale. Ændringen har virkning fra lovens  \r\n\r\n ikrafttræden den 1. januar 1997. </P>  \r\n\r\n<P> <I>Til nr. 2</I>  </P>  \r\n\r\n<P>Konsekvensændring som følge af, at skolepraktikordningen nu er hjemlet i  \r\n\r\n lov om erhvervsuddannelser, jf. lovbekendtgørelse nr. 814 af 11. september  \r\n\r\n 1996. </P>  \r\n\r\n<P> <I>Til nr. 3</I>  </P>  \r\n\r\n<P>Det følger af § 2 a, stk. 2, 1. pkt., i ATP-loven, at lønmodtagere  \r\n\r\n omfattes af ATP-ordningen under arbejdsfravær på grund af sygdom, barsel  \r\n\r\n eller adoption, hvis de er berettiget til dagpenge efter lov om dagpenge ved  \r\n\r\n sygdom eller fødsel. Ifølge § 30 a i lov om dagpenge ved sygdom eller fødsel  \r\n\r\n betales efter 1. januar 1997 forhøjet bidrag for disse lønmodtagere. Efter  \r\n\r\n forslaget beregnes AER-bidraget også på grundlag af disse forhøjede  \r\n\r\n ATP-bidrag. </P>  \r\n\r\n<P> <I>Til nr. 4</I>  </P>  \r\n\r\n<P>Bestemmelsen er overflødig som følge af de præciserende regler om  \r\n\r\n beregning og opkrævning af ATP-bidrag, jf. nr. 5. </P>  \r\n\r\n<P> <I>Til nr. 5</I>  </P>  \r\n\r\n<P>Her sikres bidragsfritagelse for arbejdsgivere, hvis der i kvartalet kun  \r\n\r\n har været ansættelse svarende til en fuldtidsbeskæftiget, jf. nærmere herom i  \r\n\r\n de almindelige bemærkninger. </P>  \r\n\r\n<P> <I>Til nr. 6</I>  </P>  \r\n\r\n<P>Ved forslaget præciseres direkte i loven, at AER fra en skole kan kræve  \r\n\r\n beløb tilbagebetalt, som en erhvervsskole uberettiget har udbetalt i  \r\n\r\n elevgodtgørelse eller befordringstilskud og fået refunderet af AER. Der  \r\n\r\n tænkes bl.a. på tilfælde, hvor elever har deltaget i skolepraktik, uden at  \r\n\r\n betingelserne herfor har været til stede, og i den periode har fået udbetalt  \r\n\r\n elevgodtgørelse og befordringstilskud. </P>  \r\n\r\n<P>For AER-midler til driften af skolepraktik gælder reglerne i  \r\n\r\n erhvervsskoleloven om tilbagebetaling af tilskud. </P>  \r\n\r\n<P> <I>Til nr. 7</I>  </P>  \r\n\r\n<P>Den gældende bestemmelse i lovens § 28, stk. 2, om selskabers ansvar  \r\n\r\n foreslås omformuleret som en konsekvens af lov nr. 474 af 12. juni 1996 om  \r\n\r\n ændring af straffeloven, hvori er fastsat almindelige regler om strafansvar  \r\n\r\n for juridiske personer. Der henvises til bemærkningerne til ændringerne i  \r\n\r\n straffeloven (jf. pkt. 3 i de almindelige bemærkninger og bemærkningerne til  \r\n\r\n kapitel 5). </P>  \r\n\r\n<P> <I>Til nr. 8</I>  </P>  \r\n\r\n<P>En teknisk præcisering som konsekvens af udløbet af den generelle  \r\n\r\n tilskudsordning pr. 1. januar 1997. </P>  \r\n\r\n<P>Skriftlig fremsættelse </P>  \r\n\r\n<P> <B>Undervisningsministeren</B> (Ole Vig Jensen): </P>  \r\n\r\n<P>Hermed tillader jeg mig for det høje Ting at fremsætte: </P>  \r\n\r\n<P> <I>Forslag til lov om ændring af lov om Arbejdsgivernes Elevrefusion.  \r\n\r\n (Beregning af bidrag for små arbejdsgivere m.v.).</I>  </P>  \r\n\r\n<P>(Lovforslag nr. L 81). </P>  \r\n\r\n<P>Det foreslås, at der for små arbejdsgivere med gennemsnitlig en ansat i  \r\n\r\n kvartalet gennemføres en justeret beregning og opkrævning af  \r\n\r\n arbejdsgiverbidrag til Arbejdsgivernes Elevrefusion (AER), således at der for  \r\n\r\n disse arbejdsgivere ikke fremover beregnes AER-bidrag på grundlag af  \r\n\r\n restancer og ATP-bidrag, der er forhøjet som følge af timelønnede  \r\n\r\n lønmodtageres fravær. Nyordningen til gavn for de små arbejdsgivere, herunder  \r\n\r\n iværksættere, vil tillige blive tilrettelagt således, at den administrative  \r\n\r\n belastning af arbejdsgiverne vil blive ubetydelig. </P>  \r\n\r\n<P>For øvrige arbejdsgivere beregnes AER-bidrag på grundlag af samtlige  \r\n\r\n modtagne ATP-bidrag. </P>  \r\n\r\n<P>Det foreslås, at allerede bevilget tilskud i henhold til reglerne i lovens  \r\n\r\n § 16 (gammelt tilskud) fortsat udbetales for den samme elev, når den nye  \r\n\r\n arbejdsgiver indtræder i den eksisterende uddannelsesaftale i henhold til lov  \r\n\r\n om lønmodtageres retsstilling ved virksomhedsoverdragelse. Hertil kommer  \r\n\r\n enkelte tekniske justeringer. </P>  \r\n\r\n<P>Idet jeg i øvrigt henviser til lovforslaget med bemærkninger, tillader jeg  \r\n\r\n mig at anbefale lovforslaget til hurtig og velvillig behandling. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P> <B>1.</B> I <I>§ 16, stk. 1,</I> indsættes efter <I>2. pkt.</I> : </P>  \r\n\r\n<P>&#187;Der ydes endvidere tilskud til arbejdsgivere for elever, hvis  \r\n\r\n praktikuddannelse er påbegyndt i nævnte tidsrum hos en tidligere  \r\n\r\n arbejdsgiver, når den nye arbejdsgiver indtræder i den eksisterende  \r\n\r\n uddannelsesaftale i henhold til lov om lønmodtageres retsstilling ved  \r\n\r\n virksomhedsoverdragelse.&#171;. </P>  \r\n\r\n<P> <B>§ 16.</B> Arbejdsgivernes Elevrefusion yder tilskud til de i § 2, stk.  \r\n\r\n 1, nævnte arbejdsgivere for ansættelse af elever, der i perioden fra den 1.  \r\n\r\n juli 1992 til den 31. december 1996 er begyndt praktikuddannelse hos  \r\n\r\n arbejdsgiveren på grundlag af en skriftlig aftale om at gennemføre en  \r\n\r\n uddannelse. Det er en betingelse, at eleven modtager løn fra arbejdsgiveren i  \r\n\r\n praktiktiden. </P>  \r\n\r\n<P>- - - </P>  \r\n\r\n<P> <B>2.</B> I <I>§ 17 a, stk. 2, nr. 1,</I> ændres &#187;skolepraktik i  \r\n\r\n erhvervsuddannelserne&#171; til: &#187;erhvervsuddannelser&#171;. </P>  \r\n\r\n<P> <B>§ 17 a.</B> - - - </P>  \r\n\r\n<P> <I>Stk. 2.</I> Tilskud ydes efter ansøgning til arbejdsgivere, der indgår  \r\n\r\n aftale om praktikuddannelse i form af </P>  \r\n\r\n<P>1) uddannelsesaftale med en elev, der er i skolepraktik i medfør af lov om  \r\n\r\n skolepraktik i erhvervsuddannelserne, når aftalen omfatter elevens resterende  \r\n\r\n uddannelse, </P>  \r\n\r\n<P>- - - </P>  \r\n\r\n<P> <B>3.</B> I <I>§ 20, stk. 1, 2. pkt.,</I> indsættes efter  \r\n\r\n &#187;3-måneders-periode&#171;: &#187;, incl. bidrag indbetalt i henhold til  \r\n\r\n § 2 a, stk. 2, 1. pkt, i lov om Arbejdsmarkedets Tillægspension&#171;. </P>  \r\n\r\n<P> <B>4.</B>  <I>§ 20, stk. 2, 1. pkt.,</I> ophæves. </P>  \r\n\r\n<P> <B>5.</B> I <I>§ 20</I> indsættes efter <I>stk. 2</I> som nyt stykke:  \r\n\r\n</P>  \r\n\r\n<P>&#187; <I>Stk. 3.</I> Uanset bestemmelsen i stk. 1 og 2 betales ikke  \r\n\r\n bidrag, hvis arbejdsgiveren ud over elever, som nævnt i stk. 4, har ansatte,  \r\n\r\n hvis samlede beskæftigelse i kvartalet højst svarer til en  \r\n\r\n fuldtidsansat.&#171;. </P>  \r\n\r\n<P>Stk. 3 bliver herefter stk. 4. </P>  \r\n\r\n<P> <B>§ 20.</B> Bidrag beregnes kvartalsvis i forhold til antallet af  \r\n\r\n fuldtidsbeskæftigede i det foregående kvartal. Antallet af  \r\n\r\n fuldtidsbeskæftigede opgøres svarende til det fra arbejdsgiverne modtagne  \r\n\r\n ATP-bidrag i en forudgående 3-måneders-periode. </P>  \r\n\r\n<P> <I>Stk. 2.</I> Der betales ikke bidrag for en lønmodtager. I det  \r\n\r\n kvartalsvis beregnede arbejdsgiverbidrag fratrækkes for hver arbejdsgiver et  \r\n\r\n beløb, der svarer til 1/4 af det årlige bidrag for en lønmodtager. Dette  \r\n\r\n gælder, uanset hvor mange kvartaler det ATP-bidrag, der danner grundlag for  \r\n\r\n beregningen, vedrører. Herudover fratrækkes et beløb, der svarer til 1/4 af  \r\n\r\n det årlige bidrag for en lønmodtager, for hver gang der er modtaget et  \r\n\r\n ATP-bidrag svarende til 50 fuldtidsansatte lønmodtagere. Ved beregningen af  \r\n\r\n bidraget medtages kun ATP-bidrag, der vedrører beskæftigelse efter den 1.  \r\n\r\n april 1991, jf. dog § 36, stk. 2. </P>  \r\n\r\n<P> <I>Stk. 3.</I> Der betales ikke bidrag for elever, der er nævnt i § 16 og  \r\n\r\n § 17 a, samt for elever, der gennemgår uddannelsen til træningsterapeut på  \r\n\r\n Optræningscentret i Karlslunde. Bestemmelsen omfatter også elever, der  \r\n\r\n påbegynder uddannelse efter den 31. december 1996. </P>  \r\n\r\n<P> <B>6.</B> I <I>§ 23 a, stk. 1</I> , indsættes som <I>2. pkt.</I> : </P>  \r\n\r\n<P>&#187;Udbetalinger fra Arbejdsgivernes Elevrefusion til erhvervsskolerne i  \r\n\r\n medfør af §§ 13 og 14, der er sket med urette, kan Arbejdsgivernes  \r\n\r\n Elevrefusion kræve tilbagebetalt fra skolen.&#171;. </P>  \r\n\r\n<P> <B>§ 23 a.</B> Har den, der oppebærer ydelser fra Arbejdsgivernes  \r\n\r\n Elevrefusion i henhold til loven, givet urigtige oplysninger eller undladt at  \r\n\r\n meddele oplysninger af betydning for udbetalingen af ydelsen, kan  \r\n\r\n Arbejdsgivernes Elevrefusion bestemme, at ydelsen bortfalder helt eller  \r\n\r\n delvis, og at udbetalte ydelser skal tilbagebetales. </P>  \r\n\r\n<P>- - - </P>  \r\n\r\n<P> <B>7.</B>  <I>§ 28, stk. 2,</I> affattes således: </P>  \r\n\r\n<P>&#187; <I>Stk. 2.</I> Der kan pålægges selskaber m.v. (juridiske personer)  \r\n\r\n strafansvar efter reglerne i straffelovens 5. kapitel.&#171;. </P>  \r\n\r\n<P> <B>§ 28.</B> - - - </P>  \r\n\r\n<P> <I>Stk. 2.</I> Er overtrædelsen begået af et aktieselskab, andelsselskab  \r\n\r\n eller lignende, kan der pålægges selskabet som sådant bødeansvar. Er  \r\n\r\n overtrædelsen begået af staten, en kommune eller et kommunalt fællesskab, jf.  \r\n\r\n § 60 i lov om kommunernes styrelse, kan der pålægges staten, kommunen eller  \r\n\r\n det kommunale fællesskab som sådant bødeansvar. </P>  \r\n\r\n<P> <B>8.</B> I <I>§ 38, stk. 1, 2. pkt.,</I> indsættes efter  \r\n\r\n &#187;Tilskudsrater&#171;: &#187;i henhold til § 16&#171;. </P>  \r\n\r\n<P> <B>§ 38.</B> Tilskud efter kapitel 6 ydes for uddannelsesaftaler i den  \r\n\r\n normale uddannelsestid, jf. dog § 16, stk. 3, nr. 3, der indgås og påbegyndes  \r\n\r\n inden den 1. januar 1997. Tilskudsrater udbetales første gang i løbet af  \r\n\r\n april kvartal 1993. </P>  \r\n\r\n<P> <I>Stk. 2.</I> Ansøgning om tilskud efter § 16 skal være modtaget af  \r\n\r\n Arbejdsgivernes Elevrefusion senest den 1. april 1997. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "27/12/1996"
        },
        {
            "displayName": "Accession",
            "displayValue": "199612K00081"
        },
        {
            "displayName": "Entydig dokumentidentifikation",
            "displayValue": "CL007292"
        },
        {
            "displayName": "Dato for førstegangsindlæggelse",
            "displayValue": "27/12/1996"
        },
        {
            "displayName": "Dato for indlæggelse",
            "displayValue": "27/12/1996"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "81"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}