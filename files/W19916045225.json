{
    "id": 38039,
    "title": "Anpartsselskab kunne registreres, da det ansås for godtgjort, at indskudskapitalen var intakt pr. stiftelsesdagen. ",
    "documentTypeId": "240",
    "isSagsforlobPeriodValid": false,
    "shortName": "KEN nr 60452 af 06/03/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Anpartsselskab kunne registreres, da det ansås for godtgjort, at  \r\n\r\n indskudskapitalen var intakt pr. stiftelsesdagen. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Anpartsselskab kunne registreres, da det ansås  \r\n\r\n for godtgjort, at indskudskapitalen var intakt pr. stiftelsesdagen. </H1>  \r\n\r\n<P></P>  \r\n\r\n<BR>  \r\n\r\n<P>A ejede hele aktiekapitalen i aktieselskabet D, der drev  \r\n\r\n grossistvirksomhed. Som led i et generationsskifte overdrog A aktiekapitalen  \r\n\r\n i D til anpartsselskabet M, der var stiftet af A's søn B som et  \r\n\r\n holdingselskab med dette formål for øje. Størstedelen af købesummen for  \r\n\r\n aktierne skulle berigtiges ved udstedelse af et gældsbrev. M blev stiftet den  \r\n\r\n 21. december 1988 med B som eneanpartshaver. I M's åbningsbalance var  \r\n\r\n aktierne i D optaget til anskaffelsessummen 870.000 kr. Indskudskapitalen var  \r\n\r\n 100.000 kr. og balancesummen 970.000 kr. </P>  \r\n\r\n<P>Ved en ekspeditionsfejl blev stiftelsen af M først anmeldt til Erhvervs-  \r\n\r\n og Selskabsstyrelsen efter udløbet af to-månedersfristen i  \r\n\r\n anpartsselskabslovens § 6, stk. 1. Styrelsen nægtede derfor at registrere  \r\n\r\n anmeldelsen. </P>  \r\n\r\n<P>Efter drøftelser mellem M's advokat og styrelsen blev stiftelsen af M  \r\n\r\n anmeldt påny, nu med den 18. maj 1989 som stiftelsesdag. Der blev i den  \r\n\r\n forbindelse udarbejdet en resultatopgørelse for tiden 21. december 1988 - 18.  \r\n\r\n maj 1989 og en balance pr. 18. maj 1989. Resultatopgørelsen viste et  \r\n\r\n underskud på 40.890 kr., idet selskabet havde haft udgifter, navnlig til  \r\n\r\n forrentning af gældsbrevet, men stort set ikke havde haft indtægter. I  \r\n\r\n balancen var aktierne i D fortsat optaget til anskaffelsesprisen.  \r\n\r\n Egenkapitalen var reduceret til 59.110 kr., idet periodens tab var trukket  \r\n\r\n fra i den oprindelige indskudskapital på 100.000 kr. Erhvervs- og  \r\n\r\n Selskabsstyrelsen meddelte derefter, at M ikke kunne registreres, da  \r\n\r\n indskudskapitalen ikke var i behold pr. stiftelsesdagen. </P>  \r\n\r\n<P>Over for ankenævnet gjorde M gældende, at selskabets egenkapital i  \r\n\r\n realiteten var i behold. Som dokumentation herfor fremlagdes en korrigeret  \r\n\r\n resultatopgørelse for tiden 21. december 1988 - 18. maj 1989 og en korrigeret  \r\n\r\n balance pr. sidstnævnte dato. Ændringerne består i, at der i driftsresultatet  \r\n\r\n er medtaget posten: beregnet indtægt af kapitalinteresser 68.623 kr.,  \r\n\r\n hvorefter driften nu viser et overskud på 27.733 kr. I balancen er aktierne i  \r\n\r\n datterselskabet optaget til indre værdi &#187;i henhold til et af ledelsen  \r\n\r\n udarbejdet perioderegnskab pr. 15. maj 1989&#171;. Posten: Kapitalinteresser  \r\n\r\n i dattervirksomhed er herefter 1.001.885 kr. og balancesummen 1.013.165 kr.  \r\n\r\n Egenkapitalen er 190.995 kr., bestående af indskudskapital 100.000 kr.,  \r\n\r\n overført overskud 27.733 kr. og en opskrivninghenlæggelse på 63.262 kr.  \r\n\r\n Selskabernes revisor har nærmere redegjort for de beregninger, der ligger til  \r\n\r\n grund for ændringerne. Det blev yderligere oplyst, at årsregnskabet for D for  \r\n\r\n 1989 viste et overskud på godt 580.000 kr. Regnskabet for M's første  \r\n\r\n regnskabsår (21. december 1988 - 31. december 1989) viste et overskud på ca.  \r\n\r\n 510.000 kr., stort set hidrørende fra D. Status pr. 31. december 1989  \r\n\r\n balancerer med godt 1.540.000 kr., aktierne i D indgår som et aktiv med  \r\n\r\n 1.520.000 kr., opført efter den indre værdis metode. </P>  \r\n\r\n<P>Da det korrigerede regnskab således viser, at indskudskapitalen i  \r\n\r\n realiteten er til stede, er der ifølge M ikke noget reelt hensyn, som taler  \r\n\r\n mod registrering. En nægtelse vil derimod medføre uoverskuelige konsekvenser  \r\n\r\n for de implicerede, bl.a. fordi alle udbetalinger fra D vil blive beskattet  \r\n\r\n som personlig indkomst for B. </P>  \r\n\r\n<P>Erhvervs- og Selskabsstyrelsen henviste til, at der ikke var dokumenteret  \r\n\r\n fuld dækning for indskudskapitalen, jfr. anpartsselskabslovens § 6, stk. 2,  \r\n\r\n og § 9, stk. 1. Om den korrigerede resultatopgørelse og balance pr. 18. maj  \r\n\r\n 1989 udtales, &#187;at man efterfølgende til berigtigelse af egenkapitalen  \r\n\r\n har benyttet en kombineret anvendelse af equitymetoden i årsregnskabslovens §  \r\n\r\n 40 og opskrivning i medfør af årsregnskabslovens § 30&#171;. Såvel om  \r\n\r\n opskrivningen efter § 30 som om opskrivningen efter § 40 siges, at  \r\n\r\n årsregnskabsloven må forstås således, at sådanne opskrivninger kun kan  \r\n\r\n foretages i forbindelse med aflæggelse af årsregnskab. De opskrivninger, der  \r\n\r\n er foretaget i det korrigerede regnskab, er således ikke i overensstemmelse  \r\n\r\n med loven og kan derfor ikke anvendes til at påvise, at indskudskapitalen var  \r\n\r\n tilstede. </P>  \r\n\r\n<P>Ankenævnet udtalte: </P>  \r\n\r\n<P>Det regnskab pr. 18. maj 1989, der blev indsendt til Erhvervs- og  \r\n\r\n Selskabsstyrelsen i forbindelse med anmeldelsen af 29. juni 1989, viser, at  \r\n\r\n selskabets egenkapital var reduceret til 59.110 kr. Indskudskapitalen var  \r\n\r\n således ikke i behold. Bedømt efter de oplysninger, der forelå for styrelsen  \r\n\r\n på daværende tidspunkt, var betingelserne for registrering således ikke  \r\n\r\n opfyldt - hvilket klageren da heller ikke har bestridt. På det da  \r\n\r\n foreliggende grundlag var det derfor med rette, at styrelsen ved den  \r\n\r\n påklagede skrivelse af 23. april 1989 afslog at registrere selskabet. </P>  \r\n\r\n<P>Efter de oplysninger, der er fremkommet under behandlingen af klagesagen,  \r\n\r\n finder ankenævnet det imidlertid efter en samlet vurdering tilstrækkeligt  \r\n\r\n godtgjort, at selskabets egenkapital var intakt pr. 18. maj 1989. Ankenævnet  \r\n\r\n har herved lagt til grund, at et indtjent overskud i et datterselskab under  \r\n\r\n de foreliggende omstændigheder kan indregnes i egenkapitalen efter  \r\n\r\n årsregnskabslovens § 40. Ankenævnet er derimod enig med Erhvervs- og  \r\n\r\n Selskabsstyrelsen i, at opskrivning af finansielle anlægsaktiver (aktierne i  \r\n\r\n datterselskabet) efter lovens § 30 kun kan ske i forbindelse med aflæggelse  \r\n\r\n af årsregnskab. Herefter finder ankenævnet, at registreringen kan fremmes på  \r\n\r\n det foreliggende grundlag. Ankenævnet ændrer derfor den påklagede afgørelse,  \r\n\r\n således at anmeldelsen fremsendt den 29. juni 1989 af stiftelsen af M ApS  \r\n\r\n antages til registrering. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19916045225"
        },
        {
            "displayName": "Entydig dokumentidentifikation",
            "displayValue": "CA005974"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60452"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "06/03/1991"
        },
        {
            "displayName": "Administrerende myndighed",
            "displayValue": "Industriministeriets Erhvervsankenævn"
        },
        {
            "displayName": "Ressortministeriets journalnummer",
            "displayValue": "90-27.085"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}