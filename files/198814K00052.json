{
    "id": 107634,
    "title": "1988 BTL 52   BETÆNKNING OVER FORSLAG TIL LOV OM GODSKØRSEL    NR L 52 1988-89, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1988/1 BTL 52",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 52 </P>  \r\n\r\n<P></P>  \r\n\r\n<P>Betænkning over Forslag til lov om godskørsel <BR>  \r\n\r\n Nr L 52 1988-89, 1. samling </P>  \r\n\r\n<P></P>  \r\n\r\n<P>Afgivet af Udvalget om Offentlige Arbejder </P>  \r\n\r\n<P></P>  \r\n\r\n<P>Afgivet: 19881201 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til trafik- og kommunikationsministeren og til </P>  \r\n\r\n<P>skatteministeren, som disse har besvaret skriftligt. Et af disse </P>  \r\n\r\n<P>spørgsmål og skatteministerens svar herpå er optrykt som bilag til </P>  \r\n\r\n<P>betænkningen. </P>  \r\n\r\n<P>Udvalget har endvidere modtaget mundtlig og skriftlig henvendelse fra  \r\n\r\n Danske Vognmænd. </P>  \r\n\r\n<P>Udvalget har tidligere (folketingsåret 1987-88, 1. samling) behandlet et  \r\n\r\n tilsvarende lovforslag. På grund af udskrivelse af valg til Folketinget nåede  \r\n\r\n udvalget ikke at afgive betænkning over dette lovforslag. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialdemokratiets og Socialistisk Folkepartis medlemmer) lovforslaget til  \r\n\r\n<I>vedtagelse uændret. </I></P>  \r\n\r\n<P>Et mindretal (Socialdemokratiets og Socialistisk Folkepartis medlemmer af  \r\n\r\n udvalget) indstiller lovforslaget til <I>vedtagelse</I> med det stillede  \r\n\r\n ændringsforslag. </P>  \r\n\r\n<P>Ændringsforslag </P>  \r\n\r\n<P>Af et <I>mindretal</I> (S og SF): </P>  \r\n\r\n<P>Ny paragraf </P>  \r\n\r\n<P>1) Efter § 2 indsættes som ny paragraf: </P>  \r\n\r\n<P>&#187; <B>§ 01.</B> Fragtcentraler, hvor stykgods indleveres, omlades  \r\n\r\n eller kan afhentes, skal autoriseres af Vejtransportrådet. </P>  \r\n\r\n<P>Stk. 2. Der kan godkendes en eller flere fragtcentraler i hvert amt samt i  \r\n\r\n Københavns og Frederiksberg Kommuner. </P>  \r\n\r\n<P>Stk. 3. Til autorisationen hører en forpligtelse for fragtmandscentralens  \r\n\r\n ejere til, at stykgodset hurtigt viderebefordres til adressaten. </P>  \r\n\r\n<P>Stk. 4. Trafik- og kommunikationsministeren fastsætter de nærmere regler  \r\n\r\n for fragtcentraler.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Ændringsforslaget har til hensigt at opnå samme sikkerhed for, at alle  \r\n\r\n egne af landet bliver betjent med fragtmænd på samme måde som i dag. I stedet  \r\n\r\n for godkendelse af fragtruterne - en godkendelsesprocedure, der har vist sig  \r\n\r\n meget vanskelig at administrere - pålægges det fragtcentralerne at sørge for,  \r\n\r\n at alt stykgods, der indleveres, kommer adressaten i hænde med samme  \r\n\r\n sikkerhed og hurtighed, som kendes i dag. </P>  \r\n\r\n<P>Adskillelsen imellem stykgods og andet gods følger samme regler som under  \r\n\r\n den nugældende lov. </P>  \r\n\r\n<P>Hver fragtcentral dækker et geografisk afgrænset område, hvor centralen er  \r\n\r\n forpligtet til udbringningen, ligesom man er forpligtet til at viderebefordre  \r\n\r\n gods til andre fragtcentraler. Fragtcentralerne har således en generel  \r\n\r\n transportforpligtelse. </P>  \r\n\r\n<P>Autorisation af fragtcentralerne berører ikke DSB's og P &amp; T's  \r\n\r\n selvstændige distribution, kundebetjening og indbyrdes samarbejde, således  \r\n\r\n som det er forudsat i lovforslaget. </P>  \r\n\r\n<P>Ikast (KF) Aagaard (KF) Helge Adam Møller (KF) Svend Heiselberg (V) Helge  \r\n\r\n Sander (V) Dohrmann (FP) Larsen-Ledet (RV) nfmd. <I>Arne Melchior (CD) Inger  \r\n\r\n Stilling Pedersen (KRF) J. K. Hansen (S)</I> fmd. <I>Tove Lindbo Larsen (S)  \r\n\r\n Helge Mortensen (S) Jimmy Stahr (S) Stavad (S) Søgaard (S) Tommy Dinesen (SF)  \r\n\r\n Ole Henriksen (SF) </I></P>  \r\n\r\n<P>Bilag </P>  \r\n\r\n<P>Udvalgets spørgsmål til skatteministeren og dennes svar herpå </P>  \r\n\r\n<P>Spørgsmål 10: </P>  \r\n\r\n<P>Udvalget skal anmode skatteministeren om en udtalelse om, i hvilket omfang  \r\n\r\n Danske Vognmænd kan forventes at blive imødekommet for så vidt angår ønsket  \r\n\r\n om en midlertidig ordning med fritagelse for ejendomsbeskatning. </P>  \r\n\r\n<P>Svar: </P>  \r\n\r\n<P>Efter vurderingslovens § 7, nr. 5, er de fragtcentraler, der er  \r\n\r\n autoriseret i medfør af lov om godstransport med motorkøretøjer, undtaget fra  \r\n\r\n vurdering. </P>  \r\n\r\n<P>Dette medfører efter § 1 i lov om beskatning til kommunerne af faste  \r\n\r\n ejendomme, at fragtcentralerne ikke betaler grundskatter. Bortfaldet af  \r\n\r\n autorisationsordningen ved gennemførelsen af L 52 vil derfor betyde, at  \r\n\r\n fragtcentralerne ikke længere er undtaget fra vurdering, og at de derfor ikke  \r\n\r\n længere vil være fritaget for at betale ejendomsskat. </P>  \r\n\r\n<P>Danske Vognmænd har bl.a. begrundet deres ønske om en midlertidig  \r\n\r\n fritagelse for ejendomsbeskatning med, at de behøver tid til at etablere en  \r\n\r\n udligningsordning mellem de enkelte fragtcentraler, der kommer til at betale  \r\n\r\n ejendomsskat af forskellig størrelse. </P>  \r\n\r\n<P>Jeg er meget positivt stemt for, at de allerede autoriserede  \r\n\r\n fragtcentraler i en kort overgangsperiode ikke vurderes og dermed ikke skal  \r\n\r\n betale ejendomsskat. </P>  \r\n\r\n<P>En sådan ordning kan tilvejebringes ved at ophæve bestemmelsen om  \r\n\r\n fragtcentraler i vurderingslovens § 7, dog således at ophævelsen først træder  \r\n\r\n i kraft ved årsomvurderingen pr. 1. januar 1991 for så vidt angår de 38  \r\n\r\n fragtcentraler, der er autoriseret ved udgangen af 1989. </P>  \r\n\r\n<P>Lovforslaget kan fremsættes som et ændringsforslag til mit den 23.  \r\n\r\n november 1988 fremsatte forslag til lov om ændring af lov om vurdering af  \r\n\r\n landets faste ejendomme. (Udskydelse af 19. almindelige vurdering) (L 116).  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198814K00052"
        },
        {
            "displayName": "Entydig dokumentidentifikation",
            "displayValue": "CL003982"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "52"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}