{
    "id": 109359,
    "title": "1991 BTL 84   BETÆNKNING OVER FORSLAG TIL LOV OM ÆNDRING AF STRAFFELOVEN OG   RETSPLEJELOVEN (SAMFUNDSTJENESTE M.V.)    NR L 84 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 84",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 84 </P>  \r\n\r\n<P></P>  \r\n\r\n<P>Betænkning over Forslag til lov om ændring af straffeloven og  \r\n\r\n retsplejeloven (Samfundstjeneste m.v.) <BR>  \r\n\r\n Nr L 84 1991-92, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19911212 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til justitsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Der er af 2 mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Det  \r\n\r\n Konservative Folkepartis, Venstres, Centrum-Demokraternes, Det Radikale  \r\n\r\n Venstres og Kristeligt Folkepartis medlemmer af udvalget) lovforslaget til  \r\n\r\n<I>vedtagelse</I> med det under nr. 4 stillede ændringsforslag. </P>  \r\n\r\n<P>Flertallet ønsker i denne forbindelse at fremhæve det hensigtsmæssige i,  \r\n\r\n at samfundstjeneste nu optages som en selvstændig sanktion i straffeloven.  \r\n\r\n</P>  \r\n\r\n<P>Flertallet anser det for vigtigt, at dom til samfundstjeneste som i  \r\n\r\n forsøgsperioden også fremover anvendes i de tilfælde, hvor betinget dom efter  \r\n\r\n reglerne i §§ 56 og 57 ikke findes tilstrækkelig. Med det forbehold, at der  \r\n\r\n eksisterer et grænseområde mellem betinget og ubetinget dom, hvor det i  \r\n\r\n væsentlig grad beror på et skøn, om dommen vil falde ud til en betinget eller  \r\n\r\n en ubetinget dom, ønsker flertallet at understrege, at der ikke må ske skred  \r\n\r\n i praksis, således at dom til samfundstjeneste over årene udvikler sig til at  \r\n\r\n blive en skærpelse af andre betingede domme. </P>  \r\n\r\n<P>Flertallet ønsker ligeledes at fastslå, at den praksis, der har dannet sig  \r\n\r\n under den lange forsøgsperiode, hvorefter samfundstjenestens absolutte  \r\n\r\n kerneområde er berigelseskriminalitet, bør fortsættes. Det vil sige, at brug  \r\n\r\n af samfundstjeneste ved de grovere kriminalitetstyper som f.eks. vold,  \r\n\r\n røveri, narkotikasager og sædelighedsforbrydelser kun undtagelsesvis bør  \r\n\r\n kunne finde sted og kun efter en nøje individuel vurdering. </P>  \r\n\r\n<P>Med vedtagelsen af lovforslaget opnås også, at samfundstjeneste kan  \r\n\r\n kombineres med andre vilkår, f.eks. vilkår om afvænningsbehandling for  \r\n\r\n alkoholmisbrug, hvilket flertallet finder hensigtsmæssigt. </P>  \r\n\r\n<P>Med vedtagelsen af ændringsforslag nr. 4 finder flertallet, at domstolene  \r\n\r\n får det frie skøn, der muliggør anvendelse af samfundstjeneste i videre  \r\n\r\n omfang. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget)  \r\n\r\n indstiller lovforslaget til <I>vedtagelse</I> med de stillede  \r\n\r\n ændringsforslag. </P>  \r\n\r\n<P>Mindretallet anser det for et betydeligt fremskridt, at samfundstjeneste  \r\n\r\n nu indskrives i straffeloven som en mulig sanktion. Dette berettiges fuldt ud  \r\n\r\n af forsøgsperioden. Der er nu al grund til at forvente, at samfundstjeneste  \r\n\r\n kan spille en betydelig rolle som resocialiserende sanktionsform. </P>  \r\n\r\n<P>Det skal understreges, at Socialistisk Folkeparti lægger vægt på, at  \r\n\r\n domstolene i deres praksis følger Straffelovrådets indstilling om at  \r\n\r\n videreføre den i forsøgsperioden anlagte åbenhed, hvorefter samfundstjeneste  \r\n\r\n også er anvendelig som sanktion i tilfælde af voldsforbrydelser m.m. i sager,  \r\n\r\n hvor den alternative frihedsstraf ville være af mindre omfattende karakter,  \r\n\r\n typisk under et år. </P>  \r\n\r\n<P>Mindretallet finder det mest naturligt, at samfundstjeneste indskrives i  \r\n\r\n loven som en sanktion på linje med andre og ikke som en særlig form for  \r\n\r\n betinget straf. </P>  \r\n\r\n<P>Samfundstjeneste må opfattes som et alternativ til frihedsstraf, sådan som  \r\n\r\n det er sket i norsk lovgivning. Det vil være op til domstolene at afgøre,  \r\n\r\n hvilken sanktion der er mest hensigtsmæssig. Der bør i hvert fald ikke ske en  \r\n\r\n sammenblanding. </P>  \r\n\r\n<P>Derfor foreslår Socialistisk Folkeparti en række paragraffer ændret,  \r\n\r\n således at sammenblandingen med betinget straf og den dertil knyttede  \r\n\r\n prøveperiode bortfalder. </P>  \r\n\r\n<P>Endelig anser Socialistisk Folkeparti samfundstjeneste som en meget  \r\n\r\n nærliggende sanktion over for værnepligtige, der i dag idømmes frihedsstraf  \r\n\r\n for totaludeblivelse efter indkaldelse til tjeneste. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse uændret</I> og bemærker i øvrigt:  \r\n\r\n</P>  \r\n\r\n<P>Det er positivt, at samfundstjeneste som en sanktionsform nu lovfæstes,  \r\n\r\n idet det er langt bedre med samfundstjeneste end frihedsberøvelse i de  \r\n\r\n omtalte sager både samfundsøkonomisk og for gerningsmanden. </P>  \r\n\r\n<P>Fremskridtspartiet må dog fastholde, at der kun kan gives samfundstjeneste  \r\n\r\n i forbindelse med berigelseskriminalitet og lignende lovovertrædelser.  \r\n\r\n Fremskridtspartiet kan således ikke acceptere, at der kan gives  \r\n\r\n samfundstjeneste i forbindelse med voldshandlinger, røveri og  \r\n\r\n narkotikaforbrydelser og lignende lovovertrædelser. </P>  \r\n\r\n<P>Fremskridtspartiet skal derfor henstille til justitsministeren, at han  \r\n\r\n nøje overvejer, hvilke sagstyper der kan give samfundstjeneste. </P>  \r\n\r\n<P>Desuden finder Fremskridtspartiet, at det er forkert, hvis  \r\n\r\n samfundstjenesten får karakter af hobbypræget virksomhed, idet  \r\n\r\n Fremskridtspartiet fortsat mener, at også samfundstjeneste skal være en  \r\n\r\n sanktion og ikke en belønning. </P>  \r\n\r\n<P>Fremskridtspartiet kan ikke stemme for de stillede ændringsforslag, idet  \r\n\r\n Fremskridtspartiet finder, at afgørelse skal ske fakultativt, og at dommerne  \r\n\r\n i den forbindelse skal have ret frie rammer til at idømme netop den straf,  \r\n\r\n der egner sig bedst til den enkelte skyldige. </P>  \r\n\r\n<P>Fremskridtspartiet finder, at sanktionsformen samfundstjeneste skal  \r\n\r\n anvendes over for de mildeste af de ubetingede frihedsberøvelser og for de  \r\n\r\n groveste af de betingede domme. </P>  \r\n\r\n<P>Med andre ord ser Fremskridtspartiet samfundstjeneste som en  \r\n\r\n overgangssanktion mellem betingede og ubetingede domme, som dommeren kan  \r\n\r\n benytte i tilfælde af tvivl om, hvorvidt det skal være betinget eller  \r\n\r\n ubetinget straf, og for at give mulighed for at undgå ubetingede  \r\n\r\n frihedsstraffe til unge mennesker. </P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af et <I>mindretal</I> (SF): </P>  \r\n\r\n<P> <B>1)</B> Efter nr. 2 indsættes som nyt nummer: </P>  \r\n\r\n<P> <B>&#187;01.</B> I <I>§ 31</I> ændres &#187;og bøde&#171; til: &#187;,  \r\n\r\n bøde og samfundstjeneste&#171;.' </P>  \r\n\r\n<P> <B>2)</B> I det under <I>nr. 7</I> foreslåede <I>§ 62, stk. 1,</I> ændres  \r\n\r\n ordene &#187;afsige betinget dom med vilkår om samfundstjeneste&#171; til:  \r\n\r\n &#187;afsige dom om samfundstjeneste&#171;. </P>  \r\n\r\n<P> <B>3)</B> I det under <I>nr. 7</I> foreslåede <I>§ 62, stk. 3,</I> udgår  \r\n\r\n ordene &#187;ikke i en prøvetid begår strafbart forhold, og at han&#171;.  \r\n\r\n</P>  \r\n\r\n<P>Af et <I>mindretal</I> (S og SF), tiltrådt af et <I>mindretal</I> (KF, V,  \r\n\r\n CD, RV og KRF): </P>  \r\n\r\n<P> <B>4)</B> Den under <I>nr. 7</I> foreslåede <I>§ 64</I> affattes således:  \r\n\r\n</P>  \r\n\r\n<P> <B>&#187;§ 64.</B> Foreligger flere uligeartede lovovertrædelser til  \r\n\r\n samlet pådømmelse, kan retten, såfremt særlige grunde taler derfor, i  \r\n\r\n forbindelse med betinget dom med vilkår om samfundstjeneste fastsætte en bøde  \r\n\r\n eller en kort ubetinget frihedsstraf for en eller nogle af  \r\n\r\n lovovertrædelserne. Ubetinget hæftestraf kan idømmes, selv om der fastsættes  \r\n\r\n straf af fængsel i den betingede dom.&#171; </P>  \r\n\r\n<P>Af et <I>mindretal</I> (SF): </P>  \r\n\r\n<P> <B>5)</B> I det under <I>nr. 7</I> foreslåede <I>§ 67, stk. 1,</I> ændres  \r\n\r\n ordene &#187;som efter betinget dom med vilkår af samfundstjeneste&#171; til:  \r\n\r\n &#187;som efter dom til samfundstjeneste&#171;. </P>  \r\n\r\n<P> <B>6)</B>  <I>Nr. 11</I> udgår. </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Med ændringsforslaget tilkendegives, at samfundstjeneste er en sanktion,  \r\n\r\n der er sidestillet med de øvrige sanktioner. </P>  \r\n\r\n<P>Til nr. 2 og 5 </P>  \r\n\r\n<P>Ændringsforslagene afspejler ønsket om, at samfundstjeneste skal opfattes  \r\n\r\n som en ny form for sanktion sidestillet med de øvrige. </P>  \r\n\r\n<P>Til nr. 3 </P>  \r\n\r\n<P>Ændringsforslaget ophæver begrebet prøvetid i forbindelse med  \r\n\r\n samfundstjeneste, bl.a. for at understrege forskellen til andre  \r\n\r\n sanktionsformer, primært betinget straf. </P>  \r\n\r\n<P>Til nr. 4 </P>  \r\n\r\n<P>I overensstemmelse med flertallet i Straffelovrådet finder  \r\n\r\n forslagsstillerne, at det ikke forekommer acceptabelt at overføre en vid  \r\n\r\n adgang til at afsige kombinationsdom til reglerne om samfundstjeneste. Det  \r\n\r\n foreslås derfor, at en strafdeling kun skal være mulig i tilfælde, hvor det  \r\n\r\n ved sammenstød mellem uligeartede lovovertrædelser findes nødvendigt at  \r\n\r\n idømmne en kort ubetinget frihedsstraf for den ene overtrædelse, typisk  \r\n\r\n frihedsstraf for spirituskørsel. </P>  \r\n\r\n<P>Der foreslås ikke en udtrykkelig regel om, hvorledes &#187;en kort  \r\n\r\n ubetinget frihedsstraf&#171; skal afgrænses, men det er hensigten, at der kun  \r\n\r\n i sjældnere tilfælde bør kunne blive tale om ubetingede sraffe, der  \r\n\r\n overstiger 60 dage. </P>  \r\n\r\n<P>Til nr. 6 </P>  \r\n\r\n<P>Ændringsforslaget skyldes, at forslagsstillerne principielt er imod  \r\n\r\n livstidsstraf. </P>  \r\n\r\n<P> <I>Dorte Bennedsen (S) Erling Christensen (S) Lise Hækkerup (S) Frank  \r\n\r\n Jensen (S) Holger Graversen (S) Karen Jespersen (S) Ebba Strange (SF)</I>  \r\n\r\n nfmd. <I>Gert Petersen (SF) Sonja Albrink (CD) Grove (KF)</I> fmd. <I>Helge  \r\n\r\n Adam Møller (KF) Inge Dahl-Sørensen (V) Birthe Rønn Hornbech (V) Svend Aage  \r\n\r\n Jensby (V) Tom Behnke (FP) Niels Helveg Petersen (RV) Inger Stilling Pedersen  \r\n\r\n (KRF)</I>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "13/01/1992"
        },
        {
            "displayName": "Accession",
            "displayValue": "199114K00084"
        },
        {
            "displayName": "Entydig dokumentidentifikation",
            "displayValue": "CL002158"
        },
        {
            "displayName": "Dato for førstegangsindlæggelse",
            "displayValue": "13/01/1992"
        },
        {
            "displayName": "Dato for indlæggelse",
            "displayValue": "13/01/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "84"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}