{
    "id": 66515,
    "title": "EF-reglerne vedrørende offentliggørelse af udbud ",
    "documentTypeId": "880",
    "isSagsforlobPeriodValid": false,
    "shortName": "RGL nr 114 af 02/07/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>EF-reglerne vedrørende offentliggørelse af udbud  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>EF-Kommissionen har henledt medlemsstaternes opmærksomhed på, at disses  \r\n\r\n ordregivende myndigheder ikke altid overholder bestemmelserne i direktiverne  \r\n\r\n om bygge- og anlægsvirksomhed (71/305/EØF med senere ændringer) og om  \r\n\r\n offentlige indkøb (77/62/EØF med senere ændringer) vedrørende  \r\n\r\n offentliggørelse af udbud. I denne forbindelse har Kommissionen især påtalt  \r\n\r\n det forhold, at de ordregivende myndigheder som oftest undlader at reagere på  \r\n\r\n henvendelser fra Kontoret for De Europæiske Fællesskabers Officielle  \r\n\r\n Publikationer i tilfælde, hvor myndighederne i deres offentliggørelser af  \r\n\r\n udbud i Supplementet til EF-Tidende ikke følger de foreskrevne tidsfrister.  \r\n\r\n Kommissionen erindrer om, at Publikationskontoret i sådanne tilfælde pr.  \r\n\r\n telex skal opfordre den pågældende myndighed til at sende en korrekt  \r\n\r\n udbudsbekendtgørelse inden 48 timer (dog 24 timer i hastetilfælde), at at  \r\n\r\n Kontoret, såfremt myndigheden ikke overholder denne procedure, videresender  \r\n\r\n sagen til Kommissionen med henblik på eventuel iværksættelse af en  \r\n\r\n overtrædelsesprocedure. </P>  \r\n\r\n<P>På denne baggrund har Kommissionen henstillet til medlemsstaterne, at  \r\n\r\n procedurerne for offentliggørelse, herunder de gældende frister, overholdes.  \r\n\r\n</P>  \r\n\r\n<P>Det er Bygge- og Boligstyrelsens og Industri- og Handelsstyrelsens  \r\n\r\n indtryk, at det ikke specielt er danske myndigheders manglende efterleven af  \r\n\r\n bestemmelserne, der har foranlediget Kommissionens henvendelse. I denne er  \r\n\r\n der således ikke anført eksempler på forsømmelser fra dansk side. </P>  \r\n\r\n<P>På foranledning af Kommissionens henstilling skal man dog hermed benytte  \r\n\r\n lejligheden til at understrege nødvendigheden af, at de procedurer, der skal  \r\n\r\n følges ved offentliggørelse af udbud, der er omfattet de nævnte direktiver,  \r\n\r\n nøje overholdes. Til orientering vedlægges kopi af en skrivelse af 20. juli  \r\n\r\n 1989 fra Kommissionen, hvori disse procedurer er beskrevet. Opmærksomheden  \r\n\r\n henledes særligt på afsnittene om udformningen af udbudsbekendtgørelser,  \r\n\r\n fristbestemmelserne samt om de forholdsregler, der skal iagttages i tilfælde,  \r\n\r\n hvor foreskrevne frister ikke er overholdt. </P>  \r\n\r\n<P>P.D.V. </P>  \r\n\r\n<P>E.B. </P>  \r\n\r\n<P>Michael Jacobsen </P>  \r\n\r\n<P>Fuldmægtig </P>  \r\n\r\n<P>Bygge- og Boligstyrelsen </P>  \r\n\r\n<P>Lars Koefoed-Johnsen </P>  \r\n\r\n<P>Industri- og Handelsstyrelsen </P>  \r\n\r\n<P> <B>Bilag 1</B>  </P>  \r\n\r\n<P>I forbindelse med offentliggørelsen af udbudsbekendtgørelser i  \r\n\r\n supplementet til EFT som fastsat i direktiverne om offentlige kontrakter har  \r\n\r\n Kommissionens tjenestegrene bemærket, at et betydeligt antal ordregivende  \r\n\r\n myndigheder ikke retter sig efter bestemmelserne om offentliggørelse af disse  \r\n\r\n bekendtgørelser og ikke overholder de frister, der fastsat i nævnte  \r\n\r\n direktiver. </P>  \r\n\r\n<P>Disse spørgsmål, især fristerne, blev drøftet under det 19. møde i Det  \r\n\r\n Rådgivende Udvalg for Offentlige Kontrakter og resultatet af dette møde blev  \r\n\r\n tilsendt medlemsstaternes faste repræsentationer ved mit brev af 21. april  \r\n\r\n 1981. </P>  \r\n\r\n<P>Ved den lejlighed konkluderedes det, at problemet skulle kunne løses, hvis  \r\n\r\n regeringerne giver samtlige ordregivende myndigheder i medlemsstaterne meget  \r\n\r\n nøje instruktioner om de procedurer, der skal følges, for at bestemmelserne  \r\n\r\n om offentliggørelse af udbudsbekendtgørelserne, som er fastsat i  \r\n\r\n EF-direktiverne, overholdes fuldt ud. </P>  \r\n\r\n<P>På trods heraf blev der ikke ved den kontrol, der blev udført i perioden  \r\n\r\n fra 15.3.1981-15.6.1981 konstateret nogen forbedring af situationen.  \r\n\r\n Kommissionen meddelte derfor pr. brev af 15. september 1981 fra  \r\n\r\n Generalsekretariatet medlemsstaterne, at den havde vedtaget følgende  \r\n\r\n procedure: Kontoret for De Europæiske Fællesskabers Officielle Publikationer  \r\n\r\n tilbagesender de bekendtgørelser, hvis frister ikke overholder gældende  \r\n\r\n regler, og det opfordrer de ordregivende myndigheder til at tilpasse  \r\n\r\n bekendtgørelserne disse regler og suspendere offentliggørelsen i  \r\n\r\n medlemsstaten, indtil en ny frist er fastsat i overensstemmelse med  \r\n\r\n direktiverne. </P>  \r\n\r\n<P>Det har imidlertid vist sig, at direktivernes frister fortsat ikke  \r\n\r\n overholdes trods de telexer, som Publikationskontoret har sendt. Desuden har  \r\n\r\n Publikationskontoret nu fået til opgave at se på andre typer  \r\n\r\n uregelmæssigheder end manglende overholdelse af fristerne. </P>  \r\n\r\n<P>Kommissionen har således den 14. oktober 1987 sendt et brev til  \r\n\r\n medlemsstaterne og meddelt dem, at en undersøgelse til konstatering af  \r\n\r\n overtrædelsen indledes over for ordregivende myndigheder, der ikke  \r\n\r\n efterkommer en anmodning fra Publikationskontoret. </P>  \r\n\r\n<P>Trods ovennævnte initiativer må det konstateres, at spørgsmålet hidtil  \r\n\r\n ikke har udviklet sig positivt. Denne situation kombineret med, at der ved  \r\n\r\n direktiv 88/295/EØF er blevet indført tre nye modeller til  \r\n\r\n udbudsbekendtgørelser og med styrkelsen af kontrollen med overholdelsen af  \r\n\r\n reglerne om offentlige udbud, er grunden til, at der må træffes passende  \r\n\r\n foranstaltninger til løsning af problemet. </P>  \r\n\r\n<P>Hertil kommer, at der ved samme direktiv er indført nye forpligtelser med  \r\n\r\n hensyn til udbudsbekendtgørelserne. Dette medfører, at der må gennemføres en  \r\n\r\n undersøgelse af de praktiske aspekter i forbindelse med deres anvendelse.  \r\n\r\n</P>  \r\n\r\n<P>Til dette formål kan jeg meddele Dem, at Direktoratet for Offentlige  \r\n\r\n Aftaler sammen med Kontoret for De Europæiske Fællesskabers Officielle  \r\n\r\n Publikationer har fastlagt en række forholdsregler vedrørende </P>  \r\n\r\n<P>- de praktiske aspekter i forbindelse med ikrafttrædelsen af Rådets  \r\n\r\n direktiv 88/295/EØF af 22.3.1988 om ændring af direktiv 77/62/EØF og om  \r\n\r\n ophævelse af visse bestemmelser i direktiv 80/767/EØF; </P>  \r\n\r\n<P>- styrkelse af kontrollen med overholdelse af reglerne om offentlige  \r\n\r\n kontrakter ved offentliggørelsen af udbudsbekendtgørelserne; </P>  \r\n\r\n<P>- de procedurer, der skal følges hvis offentliggørelse ikke er  \r\n\r\n obligatorisk. </P>  \r\n\r\n<P>Det Rådgivende Udvalg for Offentlige Kontrakter afgav en positiv udtalelse  \r\n\r\n om disse nye forholdsregler på sit 42. møde den 2. april 1989. </P>  \r\n\r\n<P>1. <B> PRAKTISKE ASPEKTER I FORBINDELSE MED IKRAFTTRÆDELSEN AF DIREKTIV  \r\n\r\n 88/295/EØF </B>  </P>  \r\n\r\n<P>1.1. Medlemsstaterne har ikke transformeret direktivet Bekendtgørelser,  \r\n\r\n der udformes efter de gamle modeller, offentliggøres uændret, og Kommissionen  \r\n\r\n indleder en overtrædelsesprocedure vedrørende den pågældende medlemsstats  \r\n\r\n manglende gennemførelse. </P>  \r\n\r\n<P>1.2. Medlemsstaten har transformeret direktivet, men de ordregivende  \r\n\r\n myndigheder anvender endnu ikke de nye bestemmelser </P>  \r\n\r\n<P>Publikationskontoret skal offentliggøre bekendtgørelserne, som de  \r\n\r\n foreligger, fordi de ordregivende myndigheder skal indrømmes en  \r\n\r\n tilpasningsperiode. Dennes varighed må dog under alle omstændigheder ikke  \r\n\r\n overskride to måneder fra datoen for offentliggørelsen af gennemførelsesakten  \r\n\r\n i medlemsstaten. </P>  \r\n\r\n<P>1.3. Indholdet af resumeerne af udbudsbekendtgørelserne </P>  \r\n\r\n<P>I artikel 9, stk. 6, i direktiv 88/295/EØF fastsættes, at &#187;et resume  \r\n\r\n af hver bekendtgørelses hovedindhold offentliggøres på Fællesskabets øvrige  \r\n\r\n officielle sprog, dog således at kun den originale udgave er autentisk&#171;.  \r\n\r\n</P>  \r\n\r\n<P>Hvis man holder sig til tekstens ordlyd, skal hovedindholdet først  \r\n\r\n udvælges og derefter udarbejdes i et resume. </P>  \r\n\r\n<P>Til gengæld kan hovedindholdet i modellerne til bekendtgørelserne  \r\n\r\n begrænses, men ikke resumeres, uden at det ændres. </P>  \r\n\r\n<P>Spørgsmålet er derfor, hvilke principper der skal lægges til grund ved  \r\n\r\n udvælgelsen af hovedindholdet. Efter Kommissionens opfattelse må den bydende  \r\n\r\n eller ansøgeren have de oplysninger, der er nødvendige for at vide, om hans  \r\n\r\n deltagelse i udbuddet kan være af interesse. </P>  \r\n\r\n<P>De nødvendige oplysninger, der skal findes i resumeet, er derfor følgende:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>a) Offentlige og begrænsede udbud samt udbud efter forhandling: </LI>  \r\n\r\n</UL>  \r\n\r\n<P>- den ordregivende myndigheds navn og adresse </P>  \r\n\r\n<P>- leveringsted </P>  \r\n\r\n<P>- arten og mængden af de produkter, der skal leveres </P>  \r\n\r\n<P>- leveringsfrist </P>  \r\n\r\n<P>- navn og adresse på den myndighed, hvor de relevante dokumenter kan fås  \r\n\r\n</P>  \r\n\r\n<P>- frist for modtagelsen af buddene eller ansøgningerne om deltagelse </P>  \r\n\r\n<P>- kriterierne for kvalitativ udvælgelse. </P>  \r\n\r\n<UL CLASS=PLAIN-LIST>  \r\n\r\n<LI>b) Forhåndsmeddelelse: </LI>  \r\n\r\n</UL>  \r\n\r\n<P>- den ordregivende myndigheds navn og adresse </P>  \r\n\r\n<P>- art, mængde og værdi af de produkter, der skal leveres </P>  \r\n\r\n<P>- foreløbig dato for indledning af proceduren for tildeling af  \r\n\r\n kontrakterne. </P>  \r\n\r\n<UL CLASS=PLAIN-LIST>  \r\n\r\n<LI>c) Indgåede aftaler: </LI>  \r\n\r\n</UL>  \r\n\r\n<P>- den valgte udbudsform </P>  \r\n\r\n<P>- den ordregivende myndigheds navn og adresse </P>  \r\n\r\n<P>- dato for indgåelsen </P>  \r\n\r\n<P>- antal modtagne bud </P>  \r\n\r\n<P>- leverandørernes navne og adresser </P>  \r\n\r\n<P>- art og mængde af de leverede produkter </P>  \r\n\r\n<P>- betalt pris eller prisramme. </P>  \r\n\r\n<P>1.4. Fristernes begyndelse </P>  \r\n\r\n<P>Fristerne begynder at løbe fra datoen for den ordregivende myndigheds  \r\n\r\n afsendelse af bekendtgørelsen. Til grund lægges datoen for poststemplingen i  \r\n\r\n afsendelsesmedlemsstaten eller den dato, der er anført på telex- eller  \r\n\r\n telefaxskrivelsen eller telegrammet. </P>  \r\n\r\n<P>1.5. Den frist, som de ordregivende myndigheder skal overholde fra datoen  \r\n\r\n for afsendelsen af bekendtgørelsen </P>  \r\n\r\n<P>- Fra den 1. januar 1989 gælder følgende frister for alle medlemsstater  \r\n\r\n undtagen Portugal, Grækenland og Spanien: </P>  \r\n\r\n<P>. 52 dage for modtagelsen af bud ved offentlige udbud </P>  \r\n\r\n<P>. 37 dage for modtagelsen af anmodninger om deltagelse og 40 dage for  \r\n\r\n modtagelsen af bud ved begrænsede udbud </P>  \r\n\r\n<P>. 15 dage for modtagelsen af anmodninger om deltagelse og 10 dage for  \r\n\r\n modtagelsen af bud ved begrænsede udbud i hastetilfælde </P>  \r\n\r\n<P>. 48 dage efter indgåelsen af den pågældende kontrakt for bekendtgørelser  \r\n\r\n om indgåede aftaler. </P>  \r\n\r\n<P>- Indtil Spanien, Portugal og Grækenland har gennemført direktiv  \r\n\r\n 88/295/EØF, gælder de gamle frister, der omhandles i direktiv 77/62/EØF af  \r\n\r\n 21.12.1976, for disse lande. </P>  \r\n\r\n<P>2. <B> STYRKELSE AF KONTROLLEN MED OVERHOLDELSEN AF REGLERNE OM OFFENTLIGE  \r\n\r\n KONTRAKTER VED OFFENTLIGGØRELSEN AF UDBUDSBEKENDTGØRELSERNE</B>  </P>  \r\n\r\n<P>Jeg skal i det følgende underrette Dem om de procedurer, der skal følges,  \r\n\r\n i de tilfælde, hvor de ordregivende myndigheder ikke overholder visse  \r\n\r\n bestemmelser i direktiverne om offentlige kontrakter. Disse procedurer  \r\n\r\n gennemføres gradvis en måned efter datoen for dette brev. </P>  \r\n\r\n<P>I de forskellige tilfælde, hvor Publikationskontoret tilsender  \r\n\r\n Direktoratet for Offentlige Kontrakter sagsakterne med henblik på eventuel  \r\n\r\n indledning af en overtrædelsesprocedurer, tilstiller det samtidig det  \r\n\r\n pågældende lands Faste Repræsentation en kopi af oversendelsesskrivelsen til  \r\n\r\n direktoratet. Ved denne fremgangsmåde får De et systematisk overblik over  \r\n\r\n samtlige overtrædelser, der anses for at være de hyppigste, og som begås af  \r\n\r\n Deres lands ordregivende myndigheder i relation til reglerne om  \r\n\r\n offentliggørelse af offentlige udbud. </P>  \r\n\r\n<P>Jeg skal ligeledes gøre Dem opmærksom på, at denne fremgangsmåde ikke  \r\n\r\n berører Kommissionens ret til at indlede en overtrædelsesprocedure, såfremt  \r\n\r\n udbudsbekendtgørelserne indeholder andre bestemmelser, der ikke er i  \r\n\r\n overensstemmelse med direktiverne, end dem, der har været nævnt i det  \r\n\r\n foregående. </P>  \r\n\r\n<P>De tilfælde, som Kommissionen mest systematisk vil behandle efterhånden  \r\n\r\n som kapaciteten i Direktoratet for Offentlige Kontrakter tillader det, er  \r\n\r\n følgende: </P>  \r\n\r\n<P>2.1. Fristerne svarer ikke til direktivernes bestemmelser </P>  \r\n\r\n<P>Publikationskontoret skal pr. telex opfordre den ordregivende myndighed  \r\n\r\n til at sende en ændret bekendtgørelse inden 48 timer (kun 24 timer i  \r\n\r\n hastetilfælde). Svarer den ordregivende myndighed ikke, offentliggøres den  \r\n\r\n oprindelige bekendtgørelse uændret, og publikationskontoret sender sagens  \r\n\r\n akter til Direktoratet for Offentlige Kontrakter med henblik på eventuel  \r\n\r\n indledning af en overtrædelsesprocedure. </P>  \r\n\r\n<P>2.2. Den ordregivende myndighed sender dokumenter vedrørende udbuddet <BR>  \r\n\r\n i stedet for en bekendtgørelse </P>  \r\n\r\n<P>Publikationskontoret skal pr. telex anmode den ordregivende myndighed om  \r\n\r\n inden 10 dage at sende en bekendtgørelse udformet i overensstemmelse med den  \r\n\r\n model, der findes i bilaget til det relevante direktiv. De nye frister skal  \r\n\r\n løbe fra datoen for afsendelsen af den bekendtgørelse, der er udformet i  \r\n\r\n overensstemmelse med modellen. Svarer den ordregivende myndighed ikke, sender  \r\n\r\n Publikationskontoret sagens akter til Direktoratet for Offentlige Kontrakter  \r\n\r\n med henblik på eventuel indledning af en overtrædelsesprocedure. </P>  \r\n\r\n<P>2.3. Bekendtgørelsens tekst er ulæselig eller ufuldstændig </P>  \r\n\r\n<P>Publikationskontoret skal pr. telex anmode den ordregivende myndighed om  \r\n\r\n inden 48 timer (kun 24 timer i hastetilfælde) at sende et nyt eksemplar af  \r\n\r\n udbudsbekendtgørelsen. Svarer den ordregivende myndighed ikke, offentliggør  \r\n\r\n Publikationskontoret den oprindelige bekendtgørelse uændret og sender sagens  \r\n\r\n akter til Direktoratet for Offentlige Kontrakter med henblik på eventuel  \r\n\r\n indledning af en overtrædelsesprocedure. </P>  \r\n\r\n<P>2.4. Bekendtgørelser, hvis længde overstiger en side i EFT, dvs. ca. 650  \r\n\r\n ord </P>  \r\n\r\n<P>Publikationskontoret skal pr. telex anmode den ordregivende myndighed om  \r\n\r\n inden 10 dage at sende en bekendtgørelse, hvis tekst overholder længden i den  \r\n\r\n model, der er gengivet i direktiverne. De nye frister løber fra datoen for  \r\n\r\n afsendelsen af den bekendtgørelse, der er udarbejdet i overensstemmelse med  \r\n\r\n modellen. Svarer den ordregivende myndighed ikke, sender Publikationskontoret  \r\n\r\n sagens akter til Direktoratet for Offentlige Kontrakter med henblik på  \r\n\r\n eventuel indledning af en overtrædelsesprocedure. </P>  \r\n\r\n<P>2.5. Bekendtgørelsen ankommer for sent til publikationskontoret og dens  \r\n\r\n offentliggørelse inden for de frister, der fastsættes i direktiverne, er  \r\n\r\n derfor ikke mulig </P>  \r\n\r\n<P>Publikationskontoret skal pr. telex anmode den ordregivende myndighed om  \r\n\r\n inden 48 timer (kun 24 timer i hastetilfælde) at sende en ændret  \r\n\r\n bekendtgørelse. De nye frister løber fra datoen for afsendelsen af denne  \r\n\r\n ændrede bekendtgørelse. Svarer den ordregivende myndighed ikke,  \r\n\r\n offentliggøres den oprindelige bekendtgørelse uændret, og  \r\n\r\n Publikationskontoret sender sagens akter til Direktoratet for Offentlige  \r\n\r\n Kontrakter med henblik på eventuel åbning af en overtrædelsesprocedure. I den  \r\n\r\n forbindelse tager direktoratet hensyn til de involveredes andel af ansvaret  \r\n\r\n for den konstaterede forsinkelse. </P>  \r\n\r\n<P>3. <B> PROCEDURE, HVOR OFFENTLIGGØRELSE IKKE ER OBLIGATORISK </B>  </P>  \r\n\r\n<P>Her gælder følgende bestemmelser: </P>  \r\n\r\n<P>3.1. Offentliggørelsen omfattes af en EF-bestemmelse </P>  \r\n\r\n<P>Den ordregivende myndighed skal ved offentliggørelsen anvende den model  \r\n\r\n der er fastsat i de relevante EF-bestemmelser. </P>  \r\n\r\n<P>3.2. Offentliggørelsen omfattes ikke af en EF-bestemmelse </P>  \r\n\r\n<P>Visse ordregivende myndigheder sender Publikationskontoret  \r\n\r\n udbudsbekendtgørelser, hvis offentliggørelse ikke kræves ifølge  \r\n\r\n EF-bestemmelserne. </P>  \r\n\r\n<P>Kommissionen finder det ud fra bestræbelserne på en liberallisering af de  \r\n\r\n offentlige kontrakter ønskeligt at medlemsstaterne inden for de grænser, som  \r\n\r\n budgettet tillader, får mulighed for at offentliggøre udbudsbekendtgørelser,  \r\n\r\n selv om det ikke kræves i de gældende bestemmelser. </P>  \r\n\r\n<P>Der findes ikke for disse publikationer modeller til bekendtgørelser, som  \r\n\r\n de ordregivende myndigheder skal overholde. </P>  \r\n\r\n<P>Forsøgsvis offentliggøres derfor meddelelserne om disse udbud, såfremt de  \r\n\r\n ikke overskrider 650 ord. </P>  \r\n\r\n<P>F. BRAUN </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/07/1992"
        },
        {
            "displayName": "Accession",
            "displayValue": "C19920011448"
        },
        {
            "displayName": "Entydig dokumentidentifikation",
            "displayValue": "CM025657"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "28/04/2016"
        },
        {
            "displayName": "Dokumenttype",
            "displayValue": "Regel"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "114"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "02/07/1992"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Industri- og Handelsstyrelsen og Bygge- og Boligstyrelsen"
        },
        {
            "displayName": "Ressortministeriets journalnummer",
            "displayValue": "1992-633-0001"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}