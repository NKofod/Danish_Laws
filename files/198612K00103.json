{
    "id": 112960,
    "title": "1986 LSF 103   FORSLAG TIL LOV OM TILSKUD TIL EFTERUDDANNELSE INDEN FOR   JORDBRUGSERHVERVENE ",
    "documentTypeId": "400",
    "isSagsforlobPeriodValid": false,
    "shortName": "1986/1 LSF 103",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 103 </P>  \r\n\r\n<P></P>  \r\n\r\n<P>Forslag til Lov om tilskud til efteruddannelse inden for  \r\n\r\n jordbrugserhvervene </P>  \r\n\r\n<P></P>  \r\n\r\n<P>Fremsat af landbrugsministeren (Britta Schall Holberg) </P>  \r\n\r\n<P></P>  \r\n\r\n<P>den 19. november 1986 </P>  \r\n\r\n<P></P>  \r\n\r\n<P>Vedtaget ved tredjebehandling den 18. december 1986 </P>  \r\n\r\n<P></P>  \r\n\r\n<P><a href=\"document.aspx?accn=A19870001730\"> Lov nr 17 af 14/01/1987</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. </P>  \r\n\r\n<P>Til fremme af efteruddannelsen inden for jordbrugserhvervene kan </P>  \r\n\r\n<P>landbrugsministeren i finansåret 1987 yde tilskud af statskassen </P>  \r\n\r\n<P>inden for en beløbsramme på 11 mill. kr. </P>  \r\n\r\n<P>Stk. 2. Landbrugsministeren kan endvidere i finansårene 1988 og 1989 </P>  \r\n\r\n<P>yde tilskud af statskassen inden for en beløbsramme, der </P>  \r\n\r\n<P>fastsættes på de årlige finanslove. </P>  \r\n\r\n<P>Stk. 3. Tilskud kan ydes dels som kursiststøtte, dels som støtte til </P>  \r\n\r\n<P>planlægnings-, koordinations- og oplysningsvirksomhed. </P>  \r\n\r\n<P>§ 2. Kursiststøtte kan ydes til ejere, forpagtere, bestyrere og </P>  \r\n\r\n<P>brugere af jord- og skovbrugsbedrifter her i landet, til deres </P>  \r\n\r\n<P>ægtefæller eller personer, der lever i ægteskabslignende </P>  \r\n\r\n<P>samlivsforhold med dem, samt til andre, der har eller agter at </P>  \r\n\r\n<P>søge beskæftigelse inden for jord- og skovbrugsområdet her i </P>  \r\n\r\n<P>landet. </P>  \r\n\r\n<P>§ 3. Kursiststøtte kan ydes til deltagere i jord- og skovbrugsfaglige </P>  \r\n\r\n<P>efteruddannelseskurser, der er godkendt af landbrugsministeren. </P>  \r\n\r\n<P>Stk. 2. Tilskud kan ydes til deltagere i kurser, der har en varighed </P>  \r\n\r\n<P>af mindst 5 sammenhængende undervisningsdage eller omfatter </P>  \r\n\r\n<P>sammenlagt mindst 5 undervisningsdage med samme deltagerkreds. </P>  \r\n\r\n<P>§ 4. Kursiststøtten ydes til delvis dækning af den egenbetaling, som </P>  \r\n\r\n<P>påhviler kursusdeltageren. Støttebeløbet fastsættes af </P>  \r\n\r\n<P>landbrugsministeren. Kursiststøtten er betinget af, at deltageren </P>  \r\n\r\n<P>har gennemført kursus. </P>  \r\n\r\n<P>§ 5. Tilskud til planlægnings-, koordinations- og </P>  \r\n\r\n<P>oplysningsvirksomhed kan ydes til sammenslutninger og </P>  \r\n\r\n<P>institutioner, der medvirker ved uddannelsesvirksomheden og er </P>  \r\n\r\n<P>godkendt af landbrugsministeren. Tilskudsgrundlaget og tilskuddets </P>  \r\n\r\n<P>størrelse fastsættes af landbrugsministeren. </P>  \r\n\r\n<P>§ 6. Landbrugsministeren kan fastsætte regler for tilskudsordningens </P>  \r\n\r\n<P>gennemførelse og administration. </P>  \r\n\r\n<P>Stk. 2. Landbrugsministeren nedsætter et rådgivende udvalg til at </P>  \r\n\r\n<P>bistå ved administrationen af loven. </P>  \r\n\r\n<P>§ 7. Henlægger landbrugsministeren sine beføjelser efter loven til </P>  \r\n\r\n<P>Jordbrugsdirektoratet eller andre institutioner under </P>  \r\n\r\n<P>Landbrugsministeriet, kan ministeren fastsætte regler om adgangen </P>  \r\n\r\n<P>til at klage over disse myndigheders afgørelse, herunder om at </P>  \r\n\r\n<P>klager ikke skal kunne indbringes for anden administrativ </P>  \r\n\r\n<P>myndighed. </P>  \r\n\r\n<P>§ 8. Tidspunktet for lovens ikrafttræden fastsættes af </P>  \r\n\r\n<P>landbrugsministeren. </P>  \r\n\r\n<P>§ 9. Loven gælder ikke for Færøerne og Grønland. </P>  \r\n\r\n<P>Oprindeligt fremsat lovforslag </P>  \r\n\r\n<P>Blad nr 240 </P>  \r\n\r\n<P>§ 1. Til fremme af efteruddannelsen inden for jordbrugserhvervene kan </P>  \r\n\r\n<P>landbrugsministeren i finansåret 1987 yde tilskud af statskassen </P>  \r\n\r\n<P>inden for en beløbsramme på 11 mill. kr. </P>  \r\n\r\n<P>Stk. 2. Landbrugsministeren kan endvidere i finansårene 1988 og 1989 </P>  \r\n\r\n<P>yde tilskud af statskassen inden for en beløbsramme, der </P>  \r\n\r\n<P>fastsættes på de årlige finanslove. </P>  \r\n\r\n<P>Stk. 3. Tilskud kan ydes dels som kursiststøtte, dels som støtte til </P>  \r\n\r\n<P>planlægnings-, koordinations- og oplysningsvirksomhed. </P>  \r\n\r\n<P>§ 2. Kursiststøtte kan ydes til: </P>  \r\n\r\n<P>1) ejere, forpagtere, bestyrere og brugere af jord- og </P>  \r\n\r\n<P>skovbrugsbedrifter her i landet samt disses ægtefæller eller </P>  \r\n\r\n<P>personer, der lever i ægteskabslignende samlivsforhold med disse, </P>  \r\n\r\n<P>2) andre end de under nr. 1 nævnte, der har eller agter at søge </P>  \r\n\r\n<P>erhverv inden for jord- og skovbrugsområdet her i landet, og som </P>  \r\n\r\n<P>opfylder de uddannelseskrav, der er fastsat i eller måtte blive </P>  \r\n\r\n<P>fastsat i henhold til § 16, stk. 1, nr. 6, og § 16, stk. 2, nr. 2, </P>  \r\n\r\n<P>i lov om landbrugsejendomme, jfr. lovbekendtgørelse nr. 424 af 1. </P>  \r\n\r\n<P>juli 1986 (landbrugsloven). </P>  \r\n\r\n<P>§ 3. Kursiststøtte kan ydes til deltagere i jord- og skovbrugsfaglige </P>  \r\n\r\n<P>efteruddannelseskurser, der er godkendt af landbrugsministeren. </P>  \r\n\r\n<P>§ 4. Kursiststøtten ydes til delvis dækning af den egenbetaling, som </P>  \r\n\r\n<P>påhviler kursusdeltageren. Støttebeløbet fastsættes af </P>  \r\n\r\n<P>landbrugsministeren. Kursiststøtten er betinget af, at deltageren </P>  \r\n\r\n<P>har gennemført kursus. </P>  \r\n\r\n<P>§ 5. Tilskud til planlægnings-, koordinations- og </P>  \r\n\r\n<P>oplysningsvirksomhed kan ydes til sammenslutninger og </P>  \r\n\r\n<P>institutioner, der medvirker ved uddannelsesvirksomheden og er </P>  \r\n\r\n<P>godkendt af landbrugsministeren. Tilskudsgrundlaget og tilskuddets </P>  \r\n\r\n<P>størrelse fastsættes af landbrugsministeren. </P>  \r\n\r\n<P>§ 6. Landbrugsministeren kan fastsætte regler for tilskudsordningens </P>  \r\n\r\n<P>gennemførelse og administration. </P>  \r\n\r\n<P>§ 7. Henlægger landbrugsminsteren sine beføjelser efter loven til </P>  \r\n\r\n<P>Jordbrugsdirektoratet eller andre institutioner under </P>  \r\n\r\n<P>Landbrugsministeriet, kan ministeren fastsætte regler om adgangen </P>  \r\n\r\n<P>til at klage over disse myndigheders afgørelse, herunder om at </P>  \r\n\r\n<P>klager ikke skal kunne indbringes for anden administrativ </P>  \r\n\r\n<P>myndighed. </P>  \r\n\r\n<P>§ 8. Tidspunktet for lovens ikrafttræden fastsættes af </P>  \r\n\r\n<P>landbrugsministeren. </P>  \r\n\r\n<P>Stk. 2. Lov nr. 29 af 3. februar 1960 om statstilskud til </P>  \r\n\r\n<P>landbrugskursus m.m. ophæves. </P>  \r\n\r\n<P>§ 9. Loven gælder ikke for Færøerne og Grønland. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>ALMINDELIGE BEMÆRKNINGER </P>  \r\n\r\n<P>1. Anledningen til lovforslaget er, at lov nr. 703 af 22. december </P>  \r\n\r\n<P>1982 om tilskud til efteruddannelse inden for jordbrugserhvervene </P>  \r\n\r\n<P>udløber med udgangen af 1986. Der henvises om denne lov til </P>  \r\n\r\n<P>Folketingstidende 1982/ 83: Folketingets forhandlinger, sp. 2071, </P>  \r\n\r\n<P>2592, 3290, 3805, tillæg A, sp. 1451, bilag B sp. 213 og tillæg C, </P>  \r\n\r\n<P>sp. 207. Lovteksten er optaget som bilag til forslaget. </P>  \r\n\r\n<P>Lovforslaget indgår som et led i det landbrugspolitiske </P>  \r\n\r\n<P>strategioplæg. Det er regeringens ønske at styrke efter- og </P>  \r\n\r\n<P>videreuddannelse for at fremme erhvervslivets konkurrenceevne. Ved </P>  \r\n\r\n<P>gennem efteruddannelse at formidle den nyeste viden til </P>  \r\n\r\n<P>jordbrugeren vil man kunne gøre det muligt for denne at reducere </P>  \r\n\r\n<P>forbruget af gødningsstoffer, bekæmpelsesmidler og energi. Herved </P>  \r\n\r\n<P>opnås på en gang en forbedring af jordbrugerens egen økonomi og </P>  \r\n\r\n<P>samfundsøkonomien og en mindre belastning af det ydre miljø. </P>  \r\n\r\n<P>Det har af Landbrugsministeriet været overvejet, om man kunne undlade </P>  \r\n\r\n<P>at forlænge den nuværende efteruddannelsesordning under </P>  \r\n\r\n<P>Landbrugsministeriet bl.a. under hensyn til, at der nu under </P>  \r\n\r\n<P>Undervisningsministeriet er etableret en ordning i medfør af lov </P>  \r\n\r\n<P>nr. 271 af 6. juni 1985 om erhvervsuddannelse (erhvervsrettede </P>  \r\n\r\n<P>kurser m.v.). Denne ordning omfatter imidlertid endnu ikke de </P>  \r\n\r\n<P>kurser, hvortil der ydes støtte efter Landbrugsministeriets </P>  \r\n\r\n<P>nuværende ordning. Desuden kan jordbrugserhvervenes medhjælpere i </P>  \r\n\r\n<P>betydeligt omfang nyde godt af kurser i medfør lov nr. 237 af 6. </P>  \r\n\r\n<P>juni 1985 om arbejdsmarkedsuddannelser, der er trådt i kraft den </P>  \r\n\r\n<P>1. juli 1986. Der foregår for tiden i såvel Landbrugsministeriet </P>  \r\n\r\n<P>som i Undervisningsministeriet og de interesserede organisationer </P>  \r\n\r\n<P>overvejelser om bl.a. en ny strukturering af landbrugsuddannelsen, </P>  \r\n\r\n<P>og regeringen finder også på baggrund heraf at burde foreslå en </P>  \r\n\r\n<P>begrænset (3-årig) forlængelse af Landbrugsministeriets nuværende </P>  \r\n\r\n<P>tilskudsordning, således at der i den mellemliggende tid kan ske </P>  \r\n\r\n<P>en kortlægning af problemerne og udarbejdes forslag til en mere </P>  \r\n\r\n<P>permanent ordning. </P>  \r\n\r\n<P>2. Før den nuværende tilskudsordning blev sat i kraft med virkning </P>  \r\n\r\n<P>fra 1. januar 1983, havde efteruddannelse inden for </P>  \r\n\r\n<P>jordbrugserhvervene et ret beskedent omfang; i 1982 deltog ca. 600 </P>  \r\n\r\n<P>personer i kursus af typen &#187;En uge på landbrugsskole&#171; (5-dages  \r\n\r\n</P>  \r\n\r\n<P>internatkursus på landbrugsskole). Tilskudsordningen sigter især </P>  \r\n\r\n<P>mod at fremme deltagelsen i denne kursustype, men der ydes også </P>  \r\n\r\n<P>støtte til deltagerne i lokale kurser, der omfatter sammenlagt </P>  \r\n\r\n<P>mindst 5 undervisningsdage. </P>  \r\n\r\n<P>Udviklingen i kurser, hvortil der har været ydet elevstøtte efter </P>  \r\n\r\n<P>loven, har været som følger: </P>  \r\n\r\n<pre><font color=gray> \r\n\r\n ---------------------------------------------------------------------  \r\n\r\n    En uge på landbrugsskole  5-dages lokale kurser     I alt  \r\n\r\n    ---------------------------------------------------------------  \r\n\r\n            Kurser Deltagere  Kurser  Deltagere  Kurser   Deltagere  \r\n\r\n ---------------------------------------------------------------------  \r\n\r\n 1983...        64      1.388       8       149       72      1.537  \r\n\r\n 1984...       131      2.493      37       785      168      3.278  \r\n\r\n 1985...       151      2.859      47       939      198      3.798  \r\n\r\n ---------------------------------------------------------------------  \r\n\r\n I alt         346      6.740      92     1.873      438      8.613  \r\n\r\n ---------------------------------------------------------------------  \r\n\r\n</font></pre>\r\n\r\n<P>Erfaringsmæssigt er mellem 10 pct. og 20 pct. af deltagerne på et </P>  \r\n\r\n<P>kursus personer, der tidligere har deltaget i et eller flere </P>  \r\n\r\n<P>kurser. </P>  \r\n\r\n<P>I perioden 1983-85 udgjorde antallet af kursister, der ikke tidligere </P>  \r\n\r\n<P>havde deltaget i kurser, 6670. Antallet af kvindelige kursister er </P>  \r\n\r\n<P>i kraftig fremgang; medens der i 1983 deltog 261 kvinder i </P>  \r\n\r\n<P>tilskudsberettigede kurser, var antallet i 1985 steget til 808 </P>  \r\n\r\n<P>svarende til 21 pct. af kursusdeltagerne. </P>  \r\n\r\n<P>Der har ud over de tilskudsberettigede kurser været en betydelig </P>  \r\n\r\n<P>kursusaktivitet på jordbrugsområdet. I 1985 har således i alt </P>  \r\n\r\n<P>næsten 15.000 mænd og kvinder inden for jordbrugssektoren deltaget </P>  \r\n\r\n<P>i kursusvirksomhed i et omfang svarende til knap 45.000 </P>  \r\n\r\n<P>deltagerdage. Der er grund til at antage, at tilskudsordningen </P>  \r\n\r\n<P>generelt har styrket motivationen til at deltage i faglige kurser, </P>  \r\n\r\n<P>også hvor der er tale om kortvarige ikke-tilskudsberettigede </P>  \r\n\r\n<P>kurser. </P>  \r\n\r\n<P>Administrationen af ordningen har været henlagt til </P>  \r\n\r\n<P>Jordbrugsdirektoratet. Landbrugets Informationskontor har </P>  \r\n\r\n<P>forestået planlægning, koordinering m.v. af uddannelsestilbud i </P>  \r\n\r\n<P>samarbejde med landbrugsskolerne. (Landbrugets Informationskontor </P>  \r\n\r\n<P>er en selvejende institution, hvis vedtægter er godkendt af </P>  \r\n\r\n<P>Landbrugsministeriet, og det har til formål at bistå konsulenter, </P>  \r\n\r\n<P>landbrugslærere, foreninger, skoler og andre, der virker i </P>  \r\n\r\n<P>landbrugserhvervets faglige oplysningstjeneste). </P>  \r\n\r\n<P>3. I bemærkningerne til 1982-lovforslaget gav regeringen udtryk for, </P>  \r\n\r\n<P>at tilskudsordningen kun ville blive søgt forlænget, hvis </P>  \r\n\r\n<P>landbrugets økonomiske forhold fortsat begrundede det, og </P>  \r\n\r\n<P>tilskudsordningen kunne fastslås at have haft en mærkbar virkning </P>  \r\n\r\n<P>for efteruddannelsesaktiviteterne. Efteruddannelsesbehovet inden </P>  \r\n\r\n<P>for jordbrugserhvervene er i dag større end nogen sinde før på </P>  \r\n\r\n<P>grund af de stigende økonomiske og miljømæssige krav til </P>  \r\n\r\n<P>erhvervenes udøvere. Efter at en del af de mest motiverede </P>  \r\n\r\n<P>jordbrugere allerede har gennemført en kursusrække, drejer det sig </P>  \r\n\r\n<P>nu om at aktivere nye personkredse, hvor tilskud til delvis </P>  \r\n\r\n<P>dækning af kursistens egenbetaling vil være en væsentlig faktor i </P>  \r\n\r\n<P>motivationen til at deltage i kurser. På baggrund heraf og den </P>  \r\n\r\n<P>kraftige vækst i efteruddannelserne i den årrække, </P>  \r\n\r\n<P>tilskudsordningen har virket, finder regeringen det rigtigt at </P>  \r\n\r\n<P>søge tilskudsordningen forlænget. </P>  \r\n\r\n<P>4. Det foreliggende lovforslag tilsigter først og fremmest at </P>  \r\n\r\n<P>videreføre den nuværende tilskudsordning, men indeholder følgende </P>  \r\n\r\n<P>ændringer i forhold til denne: </P>  \r\n\r\n<P>a. Det foreslås, at der udover den hidtidige kursiststøtte også kan </P>  \r\n\r\n<P>ydes støtte til planlægnings-, koordinations- og </P>  \r\n\r\n<P>oplysningsvirksomhed i forbindelse med efteruddannelsen. </P>  \r\n\r\n<P>b. Der er et meget stort uddannelsesbehov hos skovejerne. Da Danmark </P>  \r\n\r\n<P>har en betydelig nettoimport af råtræ, er det ønskeligt at fremme </P>  \r\n\r\n<P>skovproduktionen, og for småskovsbrugets vedkommende antages det, </P>  \r\n\r\n<P>at der inden for rammerne af det nuværende skovareal skulle være </P>  \r\n\r\n<P>latente muligheder for en produktionsforøgelse på indtil 50 pct. </P>  \r\n\r\n<P>ved overgang til en rationel skovdrift. Det må derfor anses for </P>  \r\n\r\n<P>hensigtsmæssigt at udvide ordningen til også at omfatte </P>  \r\n\r\n<P>skovbruget. Inden for lovens funktionstid vil der næppe blive tale </P>  \r\n\r\n<P>om nogen mærkbar belastning af de økonomiske midler, der kan </P>  \r\n\r\n<P>stilles til rådighed for ordningen, men det vil være </P>  \r\n\r\n<P>overordentligt ønskeligt, at der skabes mulighed for igangsættelse </P>  \r\n\r\n<P>af initiativer på dette område. </P>  \r\n\r\n<P>Efter den nuværende tilskudsordning har der ikke kunnet ydes tilskud </P>  \r\n\r\n<P>til ejere m.fl. af selvstændige skovejendomme, medens en skovejer, </P>  \r\n\r\n<P>der tillige drev landbrug, kunne modtage støtte. </P>  \r\n\r\n<P>c. For at smidiggøre administrationen og tilvejebringe den fornødne </P>  \r\n\r\n<P>sammenhæng med den foran under a. nævnte virksomhed foreslås det, </P>  \r\n\r\n<P>at elevstøtte kan ydes til deltagere i kurser, der er godkendt af </P>  \r\n\r\n<P>landbrugsministeren. Samtidig bortfalder de hidtidige krav til den </P>  \r\n\r\n<P>tidsmæssige udstrækning af kurserne. </P>  \r\n\r\n<P>Der sker herved ingen ændring i det forhold, at afgørelsen af, </P>  \r\n\r\n<P>hvorvidt de pågældende kurser er tilskudsberettigede efter </P>  \r\n\r\n<P>henholdsvis højskoleloven og lov om fritidsundervisning, henhører </P>  \r\n\r\n<P>under undervisningsministeren. </P>  \r\n\r\n<P>Det vil herefter også være mulig at yde tilskud til kursusdeltagere, </P>  \r\n\r\n<P>der hidtil har modtaget støtte efter lov nr. 29 af 3. februar 1960 </P>  \r\n\r\n<P>om statstilskud til landbrugskursus m.m., og denne lov foreslås </P>  \r\n\r\n<P>derfor ophævet. </P>  \r\n\r\n<P>d. Det må være rimeligt, at kursisten selv bærer en del af </P>  \r\n\r\n<P>kursusafgiften, der også indeholder betaling for kost og logi. Det </P>  \r\n\r\n<P>foreslås derfor, at tilskud ydes til delvis dækning af den </P>  \r\n\r\n<P>kursusdeltageren påhvilende egenbetaling. </P>  \r\n\r\n<P>5. Lovforslaget har været forelagt for De danske Landboforeninger, </P>  \r\n\r\n<P>Danske Husmandsforeninger, Tolvmandsforeningerne, Dansk </P>  \r\n\r\n<P>Erhvervsgartnerforening, Dansk Skovforening, Foreningen af Danske </P>  \r\n\r\n<P>Landbrugsskoler, Undervisningsministeriet og Arbejdsministeriet. </P>  \r\n\r\n<P>6. Lovforslagets gennemførelse vil ikke have udgifts- eller </P>  \r\n\r\n<P>personalemæssige konsekvenser for kommunerne. </P>  \r\n\r\n<P>Tilskudsordningens administration påregnes videreført i </P>  \r\n\r\n<P>Jordbrugsdirektoratet med det nuværende personale. </P>  \r\n\r\n<P>Som det fremgår af lovforslaget, foreslås bevillingerne til fremme af </P>  \r\n\r\n<P>efteruddannelse fastsat til 11 mill. kr. i 1987 og i 1988 og 1989 </P>  \r\n\r\n<P>til et beløb, der fastsættes på de årlige finanslove. </P>  \r\n\r\n<P>Der er på finanslovforslaget for 1987 under § 11.05.74. Tilskud til </P>  \r\n\r\n<P>efteruddannelse inden for jordbrugserhvervene optaget en udgift på </P>  \r\n\r\n<P>3.550.000 kr. og en indtægt (ved delvis refusion fra EF) på </P>  \r\n\r\n<P>300.000 kr. For 1988 og 1989 er der på denne konto budgetteret med </P>  \r\n\r\n<P>en udgift på 5,8 mill. kr. og en indtægt på 300.000 kr. hvert år. </P>  \r\n\r\n<P>Som følge af den foreslåede ophævelse af lov nr. 29 af 3. februar </P>  \r\n\r\n<P>1960 om statstilskud til landbrugskursus m.m. vil det på </P>  \r\n\r\n<P>finanslovforslaget under § 11.01.01.52.01. Landbrugskursus optagne </P>  \r\n\r\n<P>beløb på 250.000 kr. blive søgt overført til § 11.05.74. For 1988 </P>  \r\n\r\n<P>og 1989 er der på denne konto budgetteret med en udgift på 0,3 </P>  \r\n\r\n<P>mill. kr. hvert år. </P>  \r\n\r\n<P>De med Jordbrugsdirektoratets administration af ordningen forbundne </P>  \r\n\r\n<P>omkostninger er på finanslovforslaget for 1987 indregnet i de på </P>  \r\n\r\n<P>§ 11.01.05. Jordbrugsdirektoratet optagne driftsudgifter. </P>  \r\n\r\n<P>Til vikarhjælp i forbindelse med deltagelse i efteruddannelseskurser </P>  \r\n\r\n<P>er der på finanslovforslaget for 1987 under § 11.05.62.52.02. </P>  \r\n\r\n<P>Vikarordninger i forbindelse med efteruddannelse optaget et beløb </P>  \r\n\r\n<P>på 2.500.000 kr. For 1988 og 1989 er der budgetteret med en udgift </P>  \r\n\r\n<P>på 2,5 mill. kr. hvert år. </P>  \r\n\r\n<P>Den forholdsvis korte tid, den nuværende tilskudsordning har virket, </P>  \r\n\r\n<P>gør det umuligt at opstille sikre prognoser for udviklingen i </P>  \r\n\r\n<P>elevantallet, men det forventes, at antallet af </P>  \r\n\r\n<P>tilskudsberettigede kursusdeltagere i 1987 vil nå op omkring 6000 </P>  \r\n\r\n<P>(omregnet til ugeelever). Med dette elevantal, en fastholden af </P>  \r\n\r\n<P>den nuværende tilskudsprocent på 75 og en støtte på ca. 2 mill. </P>  \r\n\r\n<P>kr. årlig til planlægningsvirksomhed m.v. skønnes </P>  \r\n\r\n<P>bevillingsbehovet i årene 1987-1989 at udgøre ca. 11 mill. kr. </P>  \r\n\r\n<P>årlig for efteruddannelseslovens vedkommende og ca. 3,8 mill. kr. </P>  \r\n\r\n<P>årlig for vikarlovens vedkommende. De midler, som det herefter </P>  \r\n\r\n<P>måtte være nødvendig yderligere at tilføre de to ordninger, vil </P>  \r\n\r\n<P>blive tilvejebragt ved genbevilling af et uforbrugt beløb fra den </P>  \r\n\r\n<P>nuværende tilskudsordning på ca. 6 mill. kr. og af de på § </P>  \r\n\r\n<P>11.01.99 optagne reserver. </P>  \r\n\r\n<P>7. Lovforslaget skal notificeres for EF-kommissionen. </P>  \r\n\r\n<P>BEMÆRKNINGER TIL LOVFORSLAGETS ENKELTE BESTEMMELSER </P>  \r\n\r\n<P>TIL § 1 </P>  \r\n\r\n<P>Da det ændrede bevillingsbehov, jfr. foran under Almindelige </P>  \r\n\r\n<P>bemærkninger 6., ikke fremgår af finanslovforslaget for 1987 og de </P>  \r\n\r\n<P>hertil afgivne ændringsforslag, foreslås ved STK. 1 </P>  \r\n\r\n<P>bevillingsrammen for 1987 fastsat til 11 mill. kr. Ved STK. 2 </P>  \r\n\r\n<P>foreslås beløbsrammen for finansårene 1988 og 1989 fastsat ved de </P>  \r\n\r\n<P>årlige finanslove. </P>  \r\n\r\n<P>Som nævnt foran under Almindelige bemærkninger 4.a. foreslås der ved </P>  \r\n\r\n<P>STK. 3 åbnet mulighed for statsstøtte til planlægnings-, </P>  \r\n\r\n<P>koordinations- og oplysningsvirksomhed i forbindelse med </P>  \r\n\r\n<P>efteruddannelsen. Støtten påregnes overvejende anvendt som </P>  \r\n\r\n<P>projektstøtte. </P>  \r\n\r\n<P>Forslag om foranstaltninger i denne retning var allerede indeholdt i </P>  \r\n\r\n<P>betænkning nr. 951/ 1982 om landmændenes efteruddannelse m.v., </P>  \r\n\r\n<P>hvor der stilledes forslag om ansættelse af et antal konsulenter </P>  \r\n\r\n<P>til iværksættelse af oplysningsarbejde m.v. </P>  \r\n\r\n<P>Det påregnes, at statsstøtte efter denne bestemmelse vil blive søgt </P>  \r\n\r\n<P>af De danske Landboforeninger og Danske Husmandsforeninger, </P>  \r\n\r\n<P>Tolvmandsforeningerne, Dansk Erhvervsgartnerforening samt Dansk </P>  \r\n\r\n<P>Skovforening; men også andre organisationer og institutioner vil </P>  \r\n\r\n<P>kunne komme i betragtning. Det vil være en forudsætning for ydelse </P>  \r\n\r\n<P>af tilskud, at tilskudsmodtageren i væsentlig grad selv er med til </P>  \r\n\r\n<P>at finansiere de pågældende foranstaltninger, og statsstøtten </P>  \r\n\r\n<P>agtes normalt holdt inden for 50 pct. af de udgifter, som i de </P>  \r\n\r\n<P>enkelte tilfælde måtte blive anerkendt som tilskudsberettigede. </P>  \r\n\r\n<P>Der påregnes foreløbig afsat 2 mill. kr. årligt af lovens midler til </P>  \r\n\r\n<P>støtte efter denne bestemmelse. </P>  \r\n\r\n<P>Landbo- og husmandsforeningerne påregner at anvende denne </P>  \r\n\r\n<P>støttemulighed til en videreførelse og intensivering af det </P>  \r\n\r\n<P>koordinerende arbejde, som i perioden 1982-86 er udført af </P>  \r\n\r\n<P>Landbrugets Informationskontor. Arbejdet tænkes udført som et </P>  \r\n\r\n<P>projekt i samarbejde med landboorganisationernes regionale </P>  \r\n\r\n<P>efteruddannelsesudvalg, de lokale landbo- og husmandsforeninger </P>  \r\n\r\n<P>samt de landbrugsskoler, der medvirker i efteruddannelsen. </P>  \r\n\r\n<P>For det større jordbrugs vedkommende forestiller </P>  \r\n\r\n<P>Tolvmandsforeningerne sig udviklingsprojekter, herunder </P>  \r\n\r\n<P>udviklingsarbejde vedrørende kurser om lederudvikling, ledelse af </P>  \r\n\r\n<P>medarbejdere og skovkursus med teoretisk/ administrativt indhold. </P>  \r\n\r\n<P>Fra Dansk Skovforening foreligger endnu ikke konkrete planer; men </P>  \r\n\r\n<P>foreningen har givet udtryk for, at man vil være indstillet på </P>  \r\n\r\n<P>selv at deltage i finansieringen af eventuelle projekter med 50 </P>  \r\n\r\n<P>pct. </P>  \r\n\r\n<P>For gartneribrugets vedkommende agter Dansk Erhvervsgartnerforening </P>  \r\n\r\n<P>at iværksætte et 3-årigt projekt omkring organisering og </P>  \r\n\r\n<P>intensivering af uddannelsesaktiviteter, og foreningen er </P>  \r\n\r\n<P>indstillet på en medfinansiering på 50 pct. </P>  \r\n\r\n<P>TIL § 2 </P>  \r\n\r\n<P>Bestemmelserne i § 2 svarer i det væsentlige til den hidtidige § 2. I </P>  \r\n\r\n<P>nr. 1 og nr. 2 er indføjet &#187;her i landet&#171;. Det må anses for </P>  \r\n\r\n<P>rimeligt, at kursiststøtte kun kan ydes til kursusdeltagere med </P>  \r\n\r\n<P>tilknytning til landet, og at dette direkte fremgår af lovteksten. </P>  \r\n\r\n<P>Jordbrugsdirektoratet har under den hidtidige tilskudsordning i </P>  \r\n\r\n<P>enkelte tilfælde haft forhåndsforespørgsler om udenlandske </P>  \r\n\r\n<P>ansøgere uden tilknytning til landet. </P>  \r\n\r\n<P>Det er yderligere ved en ændring af &#187;jordbrugsbedrifter&#171; til  \r\n\r\n &#187;jord- </P>  \r\n\r\n<P>og skovbrugsbedrifter&#171; i nr. 1 og fra &#187;jordbrugsområdet&#171;  \r\n\r\n til </P>  \r\n\r\n<P>&#187;jord- og skovbrugsområdet&#171; i nr. 2 fastslået, at ordningen også  \r\n\r\n</P>  \r\n\r\n<P>omfatter f.eks. ejere af selvstændige skovejendomme, jfr. </P>  \r\n\r\n<P>Almindelige bemærkninger 4.b. </P>  \r\n\r\n<P>TIL § 3 </P>  \r\n\r\n<P>Efter den hidtidige § 3 har kurser skullet være godkendt af </P>  \r\n\r\n<P>undervisningsministeren og omfatte mindst 5 sammenhængende </P>  \r\n\r\n<P>undervisningsdage eller sammenlagt mindst 5 undervisningsdage med </P>  \r\n\r\n<P>samme deltagerkreds. Som nævnt foran under Almindelige </P>  \r\n\r\n<P>bemærkninger 4.c. foreslås det at overlade beføjelsen til at </P>  \r\n\r\n<P>godkende kurser som tilskudsberettigede efter denne lov til </P>  \r\n\r\n<P>landbrugsminsteren, der i denne forbindelse vil kunne tage </P>  \r\n\r\n<P>stilling til ikke blot kursernes indhold, men også deres varighed </P>  \r\n\r\n<P>m.v. Det vil herved også i højere grad blive muligt at </P>  \r\n\r\n<P>tilvejebringe en sammenhæng mellem undervisningens indhold og de </P>  \r\n\r\n<P>aktuelle jordbrugspolitiske mål. Dette berører ikke </P>  \r\n\r\n<P>Undervisningsministeriets beføjelser med hensyn til godkendelse af </P>  \r\n\r\n<P>kurser efter højskoleloven eller lov om fritidsundervisning. </P>  \r\n\r\n<P>TIL § 4 </P>  \r\n\r\n<P>Der henvises til Almindelige bemærkninger 4.d. Det vil blive </P>  \r\n\r\n<P>tilstræbt at fastholde kursiststøtten på niveauet fra 1985 og 1986 </P>  \r\n\r\n<P>(75 pct. af kursistens egenbetaling inden for et fastsat </P>  \r\n\r\n<P>maksimum). </P>  \r\n\r\n<P>TIL § 5 </P>  \r\n\r\n<P>Der henvises til bemærkningerne til § 1, stk. 3. </P>  \r\n\r\n<P>TIL § 6 </P>  \r\n\r\n<P>Bestemmelsen svarer til den nuværende lovs § 5. </P>  \r\n\r\n<P>TIL § 7 </P>  \r\n\r\n<P>Bestemmelserne afløser den nuværende lovs § 6, stk. 1 og stk. 2. </P>  \r\n\r\n<P>TIL § 8 </P>  \r\n\r\n<P>Under hensyn til, at forslaget skal notificeres for EF-kommissionen, </P>  \r\n\r\n<P>bemyndiges landbrugsministeren ved STK. 1 til at fastsætte lovens </P>  \r\n\r\n<P>ikrafttrædelsestidspunkt. Bestemmelsen svarer til den nuværende </P>  \r\n\r\n<P>lovs § 7. Loven vil blive tillagt virkning fra 1. januar 1987. </P>  \r\n\r\n<P>Ved STK. 2 ophæves lov nr. 29 af 3. februar 1960 om statstilskud til </P>  \r\n\r\n<P>landbrugskursus m.m. Lovens tekst er optaget som bilag 2. Loven </P>  \r\n\r\n<P>afløste en lignende lov fra 1908, der trådte i stedet for en lov </P>  \r\n\r\n<P>fra 1902. Der er således tale om en meget gammel ordning, der </P>  \r\n\r\n<P>oprindeligt sigtede imod at støtte den dårligst stillede del af </P>  \r\n\r\n<P>landbefolkningens uddannelse i landbrug og landbrugets bierhverv </P>  \r\n\r\n<P>for at forbedre denne befolkningsdels indtægtsmuligheder. </P>  \r\n\r\n<P>Loven bemyndiger landbrugsministeren til at anvende indtil 200.000 </P>  \r\n\r\n<P>kr. årlig som tilskud til visse kurser afholdt af landbo- og </P>  \r\n\r\n<P>husmandsforeninger eller godkendt af disse. Det i denne </P>  \r\n\r\n<P>støtteordning indeholdte beløb blev allerede i 1911 første gang </P>  \r\n\r\n<P>suppleret op med midler fra landbrugslotteriets overskud, og siden </P>  \r\n\r\n<P>finansåret 1913/ 14 har der fast været ydet tilskud til formålet </P>  \r\n\r\n<P>herfra, og der ydes i 1986 et tilskud til ordningen fra </P>  \r\n\r\n<P>landlegatet på 280.000 kr. </P>  \r\n\r\n<P>Efter loven kan midlerne anvendes dels til ubemidlede deltagere i </P>  \r\n\r\n<P>visse kortvarige landbrugsskolekurser, dels som tilskud til </P>  \r\n\r\n<P>landbo- og husmandsforeninger til dækning af disses udgifter ved </P>  \r\n\r\n<P>kurser afholdt af foreningerne og som tilskud til ubemidlede </P>  \r\n\r\n<P>deltagere i sådanne kurser. Landbrugsministeren fordeler de </P>  \r\n\r\n<P>200.000 kr. mellem landsdelene, og inden for hver landsdel </P>  \r\n\r\n<P>fordeles det modtagne beløb af et udvalg med en formand udpeget af </P>  \r\n\r\n<P>landbrugsministeren. Der udbetales et tilskud på 50.000 kr. om </P>  \r\n\r\n<P>året til kursusudvalgene til dækning af disses </P>  \r\n\r\n<P>administrationsomkostninger. </P>  \r\n\r\n<P>Da der efter forslaget ikke længere stilles krav til den tidsmæssige </P>  \r\n\r\n<P>udstrækning af kurser, vil deltagerne i landbrugsfaglige kurser, </P>  \r\n\r\n<P>der hidtil har haft en uddannelsesstøtte efter kursusloven, i </P>  \r\n\r\n<P>stedet kunne modtage støtte efter efteruddannelsesloven. Hertil </P>  \r\n\r\n<P>kommer, at den på kursusloven baserede ordning er ret </P>  \r\n\r\n<P>administrationskrævende, og at midlerne i praksis fordeles på op </P>  \r\n\r\n<P>til 12.000 personer om året, så den gennemsnitlige støtte til den </P>  \r\n\r\n<P>enkelte kursusdeltager bliver meget lille. </P>  \r\n\r\n<P>Bilag 1. </P>  \r\n\r\n<P>Lov nr. 703 af 22. december 1982 om tilskud til efteruddannelse inden </P>  \r\n\r\n<P>for jordbrugserhvervene </P>  \r\n\r\n<P>§ 1. Landbrugsministeren kan i hvert af finansårene 1983-86 yde </P>  \r\n\r\n<P>tilskud af statskassen inden for en beløbsramme på 4 mill. kr. til </P>  \r\n\r\n<P>deltagere i jordbrugsfaglige efteruddannelseskursus. </P>  \r\n\r\n<P>Stk. 2. Såfremt tilskudsrammen for et finansår ikke bliver fuldt ud </P>  \r\n\r\n<P>udnyttet, kan det uforbrugte beløb med finansministerens </P>  \r\n\r\n<P>tilslutning overføres til det følgende finansår. </P>  \r\n\r\n<P>§ 2. Tilskud efter denne lov kan ydes til: </P>  \r\n\r\n<P>1. Ejere, forpagtere, bestyrere og brugere af jordbrugsbedrifter samt </P>  \r\n\r\n<P>disses ægtefæller eller samlevere og landarbejdere med grønt bevis </P>  \r\n\r\n<P>eller specialarbejderuddannelse. </P>  \r\n\r\n<P>2. Andre end de under nr. 1 nævnte, der har eller agter at søge </P>  \r\n\r\n<P>erhverv inden for jordbrugsområdet, og som opfylder de </P>  \r\n\r\n<P>uddannelseskrav, der er fastsat i eller måtte blive fastsat i </P>  \r\n\r\n<P>henhold til bestemmelserne i § 16, stk. 1, nr. 5, i lov om </P>  \r\n\r\n<P>landbrugsejendomme, jfr. lovbekendtgørelse nr. 603 af 30. november </P>  \r\n\r\n<P>1978 (landbrugsloven). </P>  \r\n\r\n<P>§ 3. Tilskud kan ydes til deltagere i de af undervisningsministeren </P>  \r\n\r\n<P>godkendte jordbrugsfaglige efteruddannelseskursus. </P>  \r\n\r\n<P>Stk. 2. Tilskud kan ydes til deltagere i kursus, der har en varighed </P>  \r\n\r\n<P>af mindst 5 sammenhængende undervisningsdage eller omfatter </P>  \r\n\r\n<P>sammenlagt mindst 5 undervisningsdage med samme deltagerkreds. </P>  \r\n\r\n<P>§ 4. Landbrugsministeren fastsætter størrelsen af det tilskud, der </P>  \r\n\r\n<P>kan ydes kursusdeltagerne. Tilskuddet kan dog ikke overstige den </P>  \r\n\r\n<P>deltageren påhvilende kursusafgift og er betinget af, at </P>  \r\n\r\n<P>deltageren har gennemført kursus. </P>  \r\n\r\n<P>§ 5. Landbrugsministeren bemyndiges til at fastsætte regler for </P>  \r\n\r\n<P>tilskudsordningens gennemførelse og administration samt til inden </P>  \r\n\r\n<P>for lovens tilskudsramme at afholde de med ordningens </P>  \r\n\r\n<P>adminstration forbundne omkostninger. </P>  \r\n\r\n<P>§ 6. Landbrugsministeren kan bemyndige jordbrugsdirektoratet til at </P>  \r\n\r\n<P>træffe afgørelser efter denne lov. </P>  \r\n\r\n<P>Stk. 2. Jordbrugsdirektoratets afgørelse efter stk. 1 kan påklages </P>  \r\n\r\n<P>til landbrugsministeren. Klagefristen er 4 uger fra den dag, </P>  \r\n\r\n<P>afgørelsen er meddelt ansøgeren. </P>  \r\n\r\n<P>§ 7. Landbrugsministeren fastsætter lovens ikrafttrædelsestidspunkt. </P>  \r\n\r\n<P>§ 8. Loven gælder ikke for Færøerne og Grønland. </P>  \r\n\r\n<P>Bilag 2. </P>  \r\n\r\n<P>Lov nr. 29 af 3. februar 1960 om statstilskud til landbrugskursus </P>  \r\n\r\n<P>m.m. </P>  \r\n\r\n<P>§ 1. Landbrugsministeren bemyndiges til at anvende indtil 200.000 kr. </P>  \r\n\r\n<P>årlig som tilskud til følgende af landboforeninger og </P>  \r\n\r\n<P>husmandsforeninger afholdte eller godkendte kursus: </P>  \r\n\r\n<P>a) Landbrugsfaglige kursus, </P>  \r\n\r\n<P>b) Kursus i landbrugets bierhverv, herunder havebrug, frugtavl, </P>  \r\n\r\n<P>fjerkræavl, kaninavl og biavl, </P>  \r\n\r\n<P>c) Andre kursus af betydning for landbrugserhvervet, </P>  \r\n\r\n<P>d) Husholdningskursus og kursus i husmodergerning i øvrigt. </P>  \r\n\r\n<P>Den pågældende bevilling kan anvendes dels som tilskud til ubemidlede </P>  \r\n\r\n<P>deltagere i kursus (skolekursus) af mindst 4 og højst 14 dages </P>  \r\n\r\n<P>varighed på dertil af Landbrugsministeriet godkendte skoler, dels </P>  \r\n\r\n<P>som tilskud til landboforeninger og husmandsforeninger til hel </P>  \r\n\r\n<P>eller delvis dækning af disses udgifter ved afholdelse af kursus </P>  \r\n\r\n<P>(foreningskursus) for ubemidlede eller som tilskud til ubemidlede </P>  \r\n\r\n<P>deltagere i sådanne kursus. Tilskud til kursusdeltagere må ikke </P>  \r\n\r\n<P>overstige disses direkte udgifter ved deltagelsen i det pågældende </P>  \r\n\r\n<P>kursus. </P>  \r\n\r\n<P>Når særlige forhold taler derfor, kan landbrugsministeren tillade, at </P>  \r\n\r\n<P>fornævnte regel om varigheden af et kursus fraviges. </P>  \r\n\r\n<P>§ 2. Fordelingen af bevillingen mellem de enkelte landsdele foretages </P>  \r\n\r\n<P>af landbrugsministeren. </P>  \r\n\r\n<P>Inden for hver landsdel foretages fordelingen af de bevilgede beløb </P>  \r\n\r\n<P>af et udvalg på 3 medlemmer, hvoraf formanden vælges af </P>  \r\n\r\n<P>landbrugsministeren. Af de 2 andre medlemmer vælges det ene af </P>  \r\n\r\n<P>landsdelens samvirkende landboforeninger (på Bornholm af Bornholms </P>  \r\n\r\n<P>landøkonomiske Forening), det andet af de samvirkende </P>  \r\n\r\n<P>husmandsforeninger i landsdelen. Foredelingen foretages efter </P>  \r\n\r\n<P>regler, der fastsættes af landbrugsministeren. </P>  \r\n\r\n<P>§ 3. Udgifterne ved de i § 2 omhandlede udvalgs virksomhed godtgøres </P>  \r\n\r\n<P>efter bestemmelser, der fastsættes af landbrugsminsteren. </P>  \r\n\r\n<P>De til dækning af udgifterne fornødne beløb bevilges på de årlige </P>  \r\n\r\n<P>finanslove. </P>  \r\n\r\n<P>§ 4. Denne lov, der ikke gælder for Færøerne og Grønland, træder i </P>  \r\n\r\n<P>kraft den 1. april 1960. Fra samme tidspunkt ophæves lov nr. 100 </P>  \r\n\r\n<P>af 8. maj 1908 om statstilskud til landbrugskursus. </P>  \r\n\r\n<P>De skoler, der er godkendt til afholdelse af kurser i henhold til den </P>  \r\n\r\n<P>hidtidige lovgivning om statstilskud til landbrugskursus, anses </P>  \r\n\r\n<P>som godkendt i henhold til nærværende lovs bestemmelser. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198612K00103"
        },
        {
            "displayName": "Entydig dokumentidentifikation",
            "displayValue": "CL005449"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "103"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}