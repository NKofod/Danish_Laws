{
    "id": 107545,
    "title": "1989 BTB 20   BETÆNKNING OG INDSTILLING VEDRØRENDE FOLKETINGETS OMBUDSMANDS BERETNING   FOR ÅRET 1988    NR B 20 1989-90, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1989/1 BTB 20",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 20 </P>  \r\n\r\n<P></P>  \r\n\r\n<P>Betænkning og indstilling vedrørende Folketingets Ombudsmands beretning  \r\n\r\n for året 1988 <BR>  \r\n\r\n Nr B 20 1989-90, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19891026 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>I overensstemmelse med bestemmelserne i § 7, stk. 1, nr. 18, i </P>  \r\n\r\n<P>Folketingets forretningsorden har Retsudvalget behandlet </P>  \r\n\r\n<P>Folketingets Ombudsmands beretning for året 1988. </P>  \r\n\r\n<P>Et <I>flertal</I> (udvalget med undtagelse af Fremskridtspartiets medlem)  \r\n\r\n har intet at bemærke til beretningen. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n beretningen til <I>forkastelse</I> og udtaler i denne forbindelse: </P>  \r\n\r\n<P>Fremskridtspartiet kan ikke stemme for ombudsmandens beretning. </P>  \r\n\r\n<P>Den nuværende ombudsmand har både i handling og ord misbrugt sit embede i  \r\n\r\n en sådan grad, at man i dag må nære stor betænkelighed ved  \r\n\r\n ombudsmandsinstitutionens upolitiske og habile islæt. </P>  \r\n\r\n<P>For det første har den nuværende ombudsmand ladet sin fortid som formand i  \r\n\r\n Dansk Flygtningehjælp skinne igennem i f.eks. hele håndteringen af den  \r\n\r\n såkaldte tamilsag, hvor ombudsmanden efter Fremskridtspartiets opfattelse  \r\n\r\n politiserer i sit embede for at fremme egne synspunkter inden for  \r\n\r\n flygtningepolitikken. </P>  \r\n\r\n<P>Det er i øvrigt Fremskridtspartiets indtryk, at denne politisering er  \r\n\r\n blevet overdrevet i en sådan grad, at det har haft den modsatte virkning ude  \r\n\r\n i befolkningen. </P>  \r\n\r\n<P>Fra at være et sted, hvor den danske befolkning kunne fremkomme med sine  \r\n\r\n rimelige klager over administrationen og behandlingen af sager, er  \r\n\r\n ombudsmandsinstitutionen blevet en slags overinstans vedrørende udenlandske  \r\n\r\n statsborgeres forsøg på at bosætte sig i Danmark. </P>  \r\n\r\n<P>Ombudsmandens politiske fortid i Flygtningenævnet har desuden i adskillige  \r\n\r\n sager medført unødige ekstraudgifter til sætteombudsmand i de tilfælde, hvor  \r\n\r\n ombudsmanden selv skønnede, at han var inhabil. Inhabilitetslinjen blev  \r\n\r\n desværre ikke fulgt op, da ombudsmanden nåede til den famøse tamilsag.  \r\n\r\n Ombudsmandens behandling af selve tamilsagen bar præg af, at ombudsmanden  \r\n\r\n ikke spillede bolden, men udelukkende gik efter manden. </P>  \r\n\r\n<P>Denne umådeholdne politisering inden for udlændingeområdet har bl.a. haft  \r\n\r\n til følge, at der ikke har været tid nok til at behandle de helt reelle  \r\n\r\n klager, som har været fremført fra gode danske borgere. </P>  \r\n\r\n<P>Fremskridtspartiet kan i den forbindelse pege på den urimelige svar- og  \r\n\r\n behandlingstid, der f.eks. var i forbindelse med den klage, som blev indgivet  \r\n\r\n fra Bækkeskov Gods vedrørende Naturgas Sjællands ekspropriationssag og  \r\n\r\n tilsidesættelse af en i forvejen hvilende fredning på Bækkeskov Gods, samt  \r\n\r\n Overfredningsnævnets tilsidesættelse af reglerne vedrørende aktindsigt. </P>  \r\n\r\n<P>Fremskridtspartiet er heller ikke enig i ombudsmandens nye krav om penge  \r\n\r\n til mere personale. </P>  \r\n\r\n<P>Det forøgede ressourcekrav bunder nemlig i, at ombudsmanden har den  \r\n\r\n holdning, at det er helt forfærdeligt, at der efter ombudsmandens indtryk er  \r\n\r\n nogle områder (hvide pletter) i Danmark, hvor der ikke rigtig kommer nogen  \r\n\r\n klager over administrationen m.v. fra befolkningen. </P>  \r\n\r\n<P>Dette betyder, at ombudsmanden vil undersøge, hvorfor folk fra disse  \r\n\r\n områder ikke klager, og af egen drift sætte klageprocenten op i disse dele af  \r\n\r\n Danmark. </P>  \r\n\r\n<P>Et <I>flertal</I> (udvalget med undtagelse af Fremskridtspartiets medlem)  \r\n\r\n fremsætter herefter følgende: </P>  \r\n\r\n<P>Forslag til folketingsbeslutning </P>  \r\n\r\n<P>om Folketingets Ombudsmands beretning for året 1988 </P>  \r\n\r\n<P>Folketinget tager Folketingets Ombudsmands beretning for året 1988 til  \r\n\r\n efterretning. </P>  \r\n\r\n<P>Grethe Fenger Møller (KF) fmd. <I>Fischer (KF) Helge Adam Møller (KF)  \r\n\r\n Bjørn Elmquist (V) Traberg Smidt (V) Knud Lind (FP) Kirsten Lee (RV) Nør  \r\n\r\n Christensen (CD) Inger Stilling Pedersen (KRF) Erling Christensen (S) Ole  \r\n\r\n Espersen (S) Søren Hansen (S) Torben Lund (S) Lissa Mathiasen (S) Carsten  \r\n\r\n Andersen (SF) Leif Hermann (SF) Ebba Strange (SF)</I> nfmd. <I> </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/11/1989"
        },
        {
            "displayName": "Accession",
            "displayValue": "19891DA00020"
        },
        {
            "displayName": "Entydig dokumentidentifikation",
            "displayValue": "CL003365"
        },
        {
            "displayName": "Dato for førstegangsindlæggelse",
            "displayValue": "07/11/1989"
        },
        {
            "displayName": "Dato for indlæggelse",
            "displayValue": "07/11/1989"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "20"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}