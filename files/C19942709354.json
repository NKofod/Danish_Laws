{
    "id": 49711,
    "title": "Oplysninger til brug for bevillingskontrollen for finansåret 1993. (BK-cirkulæret) ",
    "documentTypeId": "200",
    "isSagsforlobPeriodValid": false,
    "shortName": "SKR nr 27093 af 28/04/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Oplysninger til brug for bevillingskontrollen  \r\n\r\n for finansåret 1993. </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(BK-cirkulæret) </P>  \r\n\r\n<BR>  \r\n\r\n<P>Til samtlige ministre. </P>  \r\n\r\n<P> Oplysninger til brug for bevillingskontrollen for finansåret 1993. </P>  \r\n\r\n<P CLASS=PUNKT> <B>1.</B> Efter § 17, stk. 1, i rigsrevisorloven  \r\n\r\n (lovbekendtgørelse nr. 489 af 24. juni 1991) påhviler det rigsrevisor at  \r\n\r\n afstemme statsregnskabet med særregnskaberne og sammenholde bevillings- og  \r\n\r\n regnskabstal. Der afgives beretning herom til statsrevisorerne. </P>  \r\n\r\n<P>Til brug ved gennemgangen af statsregnskabet for finansåret 1993 med  \r\n\r\n henblik på bevillingskontrollen skal man bede ministeren foranledige, at  \r\n\r\n nedennævnte materiale snarest belejligt efter regnskabsafslutningen og inden  \r\n\r\n 1. juli 1994 tilsendes Rigsrevisionen fra ministeriet vedrørende samtlige  \r\n\r\n styrelser/institutioner under ministerens område. </P>  \r\n\r\n<P>Opmærksomheden henledes på, at statsrevisorernes årlige beretninger om  \r\n\r\n bevillingskontrollen indeholder orientering om principielle problemer i  \r\n\r\n forbindelse med regnskabsmæssige forklaringer. Beretningen for 1992, der  \r\n\r\n påregnes at ville foreligge trykt i juni måned 1994, fordeles fra  \r\n\r\n Statsrevisorernes Sekretariat gennem Folketingets administration. Yderligere  \r\n\r\n eksemplarer kan fås hos Rigsrevisionen. </P>  \r\n\r\n<P> I. Regnskabsoversigter. </P>  \r\n\r\n<P CLASS=PUNKT> <B>2.</B> SCR-uddata 173201 A &#187;Bevillingskontrol  \r\n\r\n Område&#171; og 173301 A &#187;Bevillingskontrol Paragraf&#171; indsendes til  \r\n\r\n Rigsrevisionen. </P>  \r\n\r\n<P> II. Regnskabsmæssige forklaringer. </P>  \r\n\r\n<P>3. <B>For enhver væsentlig afvigelse mellem bevillings- og regnskabstal  \r\n\r\n skal der afgives regnskabsmæssig forklaring.</B> Ved vurderingen af om en  \r\n\r\n afvigelse er væsentlig, må såvel den procentvise som den beløbsmæssige  \r\n\r\n afvigelse tages i betragtning. <B>Hvor der er tvivl, bør der afgives  \r\n\r\n regnskabsmæssig forklaring. Ministeriet bør således uopfordret medtage de  \r\n\r\n oplysninger, som er relevante når det nærmere indhold af  \r\n\r\n bevillingsadministrationen i ministeriet skal bedømmes.</B>  </P>  \r\n\r\n<P> <B>Der afgives endvidere regnskabsmæssig forklaring såfremt der er sket  \r\n\r\n afvigelser fra bevillingsforudsætningerne (formål, aktivitets- eller  \r\n\r\n serviceniveau m.m.) - så vidt muligt udtrykt kvantitativt.</B> I den  \r\n\r\n forbindelse bør der redegøres for afvigelser fra de oplysninger om  \r\n\r\n udviklingen i aktivitet og ressourceforbrug, der er givet i  \r\n\r\n aktivitetsoversigten i anmærkningerne til finanslovforslaget for 1993. </P>  \r\n\r\n<P CLASS=PUNKT> <B>4.</B> Karakteren af de regnskabsmæssige forklaringer  \r\n\r\n afhænger i øvrigt af, hvilken bevillingstype, der er tale om. </P>  \r\n\r\n<P>Der gives således særlige oplysninger for nettostyret virksomhed,  \r\n\r\n statsvirksomhed og indtægtsdækket virksomhed under driftsbevillinger, jf.  \r\n\r\n nedenfor pkt. 8 og 9. For nettostyret virksomhed og statsvirksomhed afgives  \r\n\r\n der endvidere de oplysninger, der er omtalt i pkt. 5-7, men med de  \r\n\r\n modifikationer, som karakteren af bevillingstypen giver anledning til. </P>  \r\n\r\n<P CLASS=PUNKT> <B>5.</B> Såfremt der i finansårets løb er korresponderet  \r\n\r\n eller ført drøftelser med Finansministeriet om dispositioner, der ikke  \r\n\r\n eksplicit fremgår af bevillingslovene, bedes der vedlagt kopi af  \r\n\r\n korrespondancen, eller en redegørelse for indtrufne aftaler, hvis der ikke  \r\n\r\n foreligger korrespondance. </P>  \r\n\r\n<P CLASS=PUNKT> <B>6.</B> Med hensyn til driftsbevillinger gives der  \r\n\r\n forklaring i følgende tilfælde: </P>  \r\n\r\n<UL CLASS=PLAIN-LIST>  \r\n\r\n<LI>a) Såfremt der er væsentlige afvigelser mellem bevillings- og  \r\n\r\n regnskabstal for den samlede dgiftsbevilling eller for lønsumsbevillingen.  \r\n\r\n</LI>  \r\n\r\n</UL>  \r\n\r\n<P>Der skal således ikke afgives forklaring, blot fordi enkelte underkonti  \r\n\r\n eller standardkonti inden for rammen udviser afvigelser. Forklaring på  \r\n\r\n afvigelser for hele rammen kan dog tage udgangspunkt i mer- eller  \r\n\r\n mindreforbrug på underkonti eller standardkonti. </P>  \r\n\r\n<UL CLASS=PLAIN-LIST>  \r\n\r\n<LI>b) For indtægtsbevillinger afgives der regnskabsmæssig forklaring,  \r\n\r\n såfremt indtægterne pr. standardkonto afviger væsentligt fra  \r\n\r\n specifikationerne i anmærkningerne til bevillingslovene. </LI>  \r\n\r\n<LI>c) Såfremt personaleforbruget har oversteget personalebevillingerne i  \r\n\r\n anmærkningerne til bevillingslovene. </LI>  \r\n\r\n<LI>d) Såfremt omfanget af supplerende mindre virksomhed afviger væsentligt  \r\n\r\n fra det bevilgede, jf. Budgetvejledningens pkt. 21.31.10. </LI>  \r\n\r\n</UL>  \r\n\r\n<P CLASS=PUNKT> <B>7.</B> For anlægsbevillinger i form af projektbevilling  \r\n\r\n afgives regnskabsmæssig forklaring ved væsentlige afvigelser mellem  \r\n\r\n bevillings- og regnskabstal for det enkelte projekt, eller hvis der i øvrigt  \r\n\r\n er væsentlige projektændringer eller væsentlige ændringer med hensyn til  \r\n\r\n totaludgifter og færdiggørelsestidspunkt. </P>  \r\n\r\n<P>For konti vedrørende rådighedsbevillinger afgives der regnskabsmæssig  \r\n\r\n forklaring ved merforbrug og væsentlige mindreforbrug i forhold til det  \r\n\r\n bevilgede. </P>  \r\n\r\n<P CLASS=PUNKT> <B>8.</B> For nettostyret virksomhed og statsvirksomhed  \r\n\r\n redegøres for afvigelser ud over de tilladte udsving i nettotal og for  \r\n\r\n ændringer i forhold til oplysningerne i anmærkningerne til bevillingslovene  \r\n\r\n om produktion, produktivitet, afsætning og serviceniveauer mv., (jf. bl.a.  \r\n\r\n foran, pkt. 3) samt i driftsresultatet. </P>  \r\n\r\n<P>Der afgives en opstilling, der klart viser resultatet af årets  \r\n\r\n nettostyringsforløb, dvs. en specificeret redegørelse for afvigelser i  \r\n\r\n forhold til det forventede forløb i anmærkningerne til  \r\n\r\n tillægsbevillingslovforslaget. </P>  \r\n\r\n<P>Der afgives en oversigt over det akkumulerede udsving i forhold til  \r\n\r\n nettotallet. </P>  \r\n\r\n<P CLASS=PUNKT> <B>9.</B> For indtægtsdækket virksomhed oplyses der om  \r\n\r\n beregningen af årets endelige driftsresultat, årets endelige resultat og det  \r\n\r\n endelige akkumulerede resultat at overføre til næste år, jf.  \r\n\r\n Budgetvejledningens pkt. 21.33.13. Der afgives en opgørelse af virksomhedens  \r\n\r\n driftssituation ud fra de seneste 3 års driftsresultat, jf.  \r\n\r\n Budgetvejledningens pkt. 21.33.13. </P>  \r\n\r\n<P>Der oplyses om væsentlige ændringer i forhold til bevillingslovenes  \r\n\r\n oplysninger om aktiviteternes art og omfang. </P>  \r\n\r\n<P>Der afgives forklaring, såfremt indtægter og/eller udgifter afviger  \r\n\r\n væsentligt fra bevillingerne eller den indtægtsdækkede virksomhed har givet  \r\n\r\n underskud i årets løb eller set over de seneste 3 år. </P>  \r\n\r\n<P>For indtægtsgivende forskningsvirksomhed og andre tilskudsfinansierede  \r\n\r\n aktiviteter afgives en oversigt over uforbrugte indtægter, jf.  \r\n\r\n Budgetvejledningens pkt. 21.34. </P>  \r\n\r\n<P>Der afgives forklaring, såfremt indtægter og/eller udgifter afviger  \r\n\r\n væsentligt fra bevillingerne eller der overføres underskud. </P>  \r\n\r\n<P CLASS=PUNKT> <B>10.</B> Der afgives endvidere regnskabsmæssige  \r\n\r\n forklaringer såfremt der er sket ændringer i regnskabsmæssige principper,  \r\n\r\n eller der har været andre forhold, der har betydning for vurderingen af  \r\n\r\n regnskabet for 1993, herunder fx væsentlige forskydninger på statuskontiene  \r\n\r\n (90-99). </P>  \r\n\r\n<P CLASS=PUNKT> <B>11.</B> Det bemærkes, at statsrevisorerne som fast praksis  \r\n\r\n foretager påtale, hvis forklaringerne ikke er korrekte og fyldestgørende.  \r\n\r\n</P>  \r\n\r\n<P> III. Særlige specifikationer og bilag. </P>  \r\n\r\n<P CLASS=PUNKT> <B>12.</B> Der afgives opsparingsoversigter korrigeret for  \r\n\r\n mer- eller mindreforbrug konstateret ved regnskabsaflæggelsen med  \r\n\r\n specifikation af foretagne korrektioner. </P>  \r\n\r\n<P CLASS=PUNKT> <B>13.</B> Der afgives en genbevillingsoversigt opdelt på  \r\n\r\n hovedkontoniveau i genbevillinger på anlægsområdet, øvrige  \r\n\r\n genbevillingsmuligheder samt saldi på konti med fastsat adgang til kumulativ  \r\n\r\n overførsel. Der oplyses om saldoen ultimo 1993 ifølge  \r\n\r\n tillægsbevillingslovforslaget, eventuelle korrektioner foretaget som følge af  \r\n\r\n mer- eller mindreforbrug konstateret ved regnskabsaflæggelsen og den  \r\n\r\n korrigerede ultimosaldo. </P>  \r\n\r\n<P CLASS=PUNKT> <B>14.</B> Der afgives oplysning om saldi vedrørende  \r\n\r\n udestående tilsagn pr. 31. december 1993 for overførselsudgifter og udlån.  \r\n\r\n Det angives i hvilket omfang tilsagn er indeholdt i genbevilling, jf. pkt.  \r\n\r\n 13. </P>  \r\n\r\n<P CLASS=PUNKT> <B>15.</B> Yderligere eksemplarer af nærværende  \r\n\r\n cirkulæreskrivelse kan rekvireres ved henvendelse til Rigsrevisionens 1.  \r\n\r\n kontor, tlf. 33 92 84 00, lokal 28580. </P>  \r\n\r\n<P>J. Mohr. / Morten Levysohn. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19942709354"
        },
        {
            "displayName": "Entydig dokumentidentifikation",
            "displayValue": "CM008522"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "06/08/2002"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "27093"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "28/04/1994"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Rigsrevisionen"
        },
        {
            "displayName": "Ressortministeriets journalnummer",
            "displayValue": "1.kt.j.nr.1994-111-8"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}