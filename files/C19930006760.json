{
    "id": 69639,
    "title": "Vejledning om de forsikringsmæssige aspekter af bekendtgørelse om forsøg med behovsorienteret aktivering i AF-region Ribe ",
    "documentTypeId": "180",
    "isSagsforlobPeriodValid": false,
    "shortName": "VEJ nr 67 af 03/05/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om de forsikringsmæssige aspekter af  \r\n\r\n bekendtgørelse om forsøg med behovsorienteret aktivering i AF-region Ribe  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Forsøgsordningen </P>  \r\n\r\n<P>Med det formål at afprøve et behovsorienteret aktiveringssystem, hvor  \r\n\r\n indsatsen over for ledige medlemmer af anerkendte arbejdsløshedskasser  \r\n\r\n tilpasses behovene på arbejdsmarkedet og de enkelte medlemmers ønsker og  \r\n\r\n forudsætninger, er der fra 1. april 1993 indført en forsøgsordning i  \r\n\r\n AF-region Ribe. Gennemførelsen af forsøgsordningen forudsætter en tæt kontakt  \r\n\r\n mellem Arbejdsformidlingen og arbejdsløshedskasserne med hensyn til  \r\n\r\n udveksling af informationer. </P>  \r\n\r\n<P>Forsøgsordningen indebærer blandt andet, at væsentlige dele af de  \r\n\r\n rettigheder og pligter, der er fastsat i henhold til lov om arbejdstilbud til  \r\n\r\n ledige, i forsøgsperioden indtil 1. januar 1994 ophæves i forhold til de  \r\n\r\n medlemmer, som er omfattet af ordningen. </P>  \r\n\r\n<P>De nærmere regler om forsøgsordningens indhold er fastsat i  \r\n\r\n Arbejdsministeriets bekendtgørelse nr. 147 af 26. marts 1993 om forsøg med  \r\n\r\n behovsorienteret aktivering i AF-region Ribe. Reglerne om udbetaling og  \r\n\r\n overførsel af ydelser til medlemmer og arbejdsgivere, der er tilknyttet  \r\n\r\n forsøgsordningen, er fastsat i Arbejdsmarkedsstyrelsens bekendtgørelse nr.  \r\n\r\n 189 af 7. april 1993 om udbetaling af jobtræningsstøtte, uddannelsesydelse og  \r\n\r\n befordringsgodtgørelse ved forsøg med behovsorienteret aktivering i AF-region  \r\n\r\n Ribe. </P>  \r\n\r\n<P>Denne vejledning vedrører kassernes forpligtelser og konsekvenserne efter  \r\n\r\n arbejdsløshedsforsikringsloven for medlemmer, der bliver omfattet af  \r\n\r\n bekendtgørelsen. </P>  \r\n\r\n<P CLASS=PUNKT> <B>2.</B> Personkredsen </P>  \r\n\r\n<P>Forsøgsordningen omfatter ledige og dagpengeberettigede medlemmer i  \r\n\r\n aldersgruppen 25-59 år, der er tilmeldt som arbejdssøgende i AF-region Ribe,  \r\n\r\n og som i perioden 1. april 1993 - 30. november 1993 indkaldes til en 3  \r\n\r\n måneders-samtale hos AF eller indberettes til et arbejdstilbud efter reglerne  \r\n\r\n i ATB-bekendtgørelsens § 105. </P>  \r\n\r\n<P>Endvidere omfatter ordningen ledige og dagpengeberettigede medlemmer i  \r\n\r\n ovennævnte aldersgruppe i AF-region Ribe, der er indberettet til et  \r\n\r\n arbejdstilbud før den 1. april 1993, men som ikke har modtaget et konkret  \r\n\r\n arbejdstilbud ved forsøgsperiodens start. </P>  \r\n\r\n<P>Det fælles kollegiale organ kan fastsætte, at også andre grupper af  \r\n\r\n medlemmer end de ovennævnte, og som er i aldersgruppen 25-60 år, kan blive  \r\n\r\n omfattet af forsøget, hvis de skønnes at have særligt behov for  \r\n\r\n aktiveringstilbud. </P>  \r\n\r\n<P>Forsøgsordningen gælder også for ledige medlemmer, som opfylder ovennævnte  \r\n\r\n betingelser, og som i forsøgsperioden flytter til AF-region Ribe. </P>  \r\n\r\n<P>Ledige medlemmer, der er bosat i AF-region Ribe, og som i forsøgsperioden  \r\n\r\n flytter til en anden AF-region, vil i forsøgsperioden fortsat være omfattet  \r\n\r\n af forsøgsordningen. Dette medfører, at disse medlemmer efter flytningen  \r\n\r\n fortsat vil kunne modtage eller bevare et behovsorienteret aktiveringstilbud,  \r\n\r\n hvis der er mulighed herfor. </P>  \r\n\r\n<P>Vurderingen af, om et medlem er ledigt og dagpengeberettiget, sker på  \r\n\r\n grundlag af samme principper, som gælder for afgivelse af arbejdstilbud. Der  \r\n\r\n henvises til ATB-bekendtgørelsens § 17, stk. 6. </P>  \r\n\r\n<P CLASS=PUNKT> <B>3.</B> Arbejdsløshedskassens pligter </P>  \r\n\r\n<P>3.1. Indberetning </P>  \r\n\r\n<P>Arbejdsløshedskasserne skal i overensstemmelse med de gældende regler i  \r\n\r\n arbejdstilbudsbekendtgørelsens § 105 indberette ledige medlemmer, der er  \r\n\r\n omfattet af forsøgsordningen, til et arbejdstilbud. Dette gælder, selv om  \r\n\r\n medlemmerne som følge af forsøgsordningen ikke har ret til et arbejdstilbud.  \r\n\r\n</P>  \r\n\r\n<P> <B>3.2. Udbetaling af uddannelsesydelse</B>  </P>  \r\n\r\n<P>Et medlem, der i forsøgsordningen deltager i et vejlednings- eller  \r\n\r\n uddannelsesforløb af mere end 2 ugers varighed, modtager i forløbet en særlig  \r\n\r\n uddannelsesydelse, som svarer til de dagpenge, som medlemmet ellers ville  \r\n\r\n have været berettiget til. Uddannelsesydelsen udbetales af  \r\n\r\n arbejdsløshedskassen. I vejledningsforløb på mindre end 2 uger udbetales der  \r\n\r\n arbejdsløshedsdagpenge. </P>  \r\n\r\n<P>Uddannelsesydelsen udbetales efter samme terminer, som  \r\n\r\n arbejdsløshedskassen har fastsat for udbetaling af dagpenge, og sker på  \r\n\r\n grundlag af medlemmets oplysninger på en af Arbejdsmarkedsstyrelsen  \r\n\r\n udarbejdet erklæring, som under vejlednings-/uddannelsesforløbet erstatter  \r\n\r\n medlemmets dagpengekort. </P>  \r\n\r\n<P>Det er en af grundbetingelserne for at kunne få udbetalt  \r\n\r\n uddannelsesydelse, at uddannelsen følges. Uddannelsesydelsen kan dog også  \r\n\r\n udbetales i perioder, hvor uddannelsesinstitutionen er lukket som følge af  \r\n\r\n ferie eller lignende. Hævet feriegodtgørelse medfører dog fradrag i  \r\n\r\n uddannelsesydelsen efter de i henhold til arbejdsløshedsforsikringsloven  \r\n\r\n fastsatte regler herom. </P>  \r\n\r\n<P>Der kan ikke udbetales uddannelsesydelse, hvis medlemmet samtidig modtager  \r\n\r\n støtte efter lov om Statens Uddannelsestøtte eller andre statslige  \r\n\r\n støtteordninger til uddannelse. </P>  \r\n\r\n<P>Er der til uddannelsen knyttet løn, kan denne om nødvendigt suppleres med  \r\n\r\n uddannelsesydelse, således at medlemmet samlet modtager et beløb, der svarer  \r\n\r\n til fuld uddannelsesydelse. </P>  \r\n\r\n<P>Hvis medlemmet modtager dagpenge efter reglerne i Socialministeriets  \r\n\r\n bekendtgørelse om dagpenge ved sygdom eller fødsel, kan der ikke samtidig  \r\n\r\n udbetales uddannelsesydelse. </P>  \r\n\r\n<P>Der kan endvidere ikke udbetales uddannelsesydelse for perioder, hvor et  \r\n\r\n medlem er udelukket fra ret til dagpenge. Der henvises til direktoratets  \r\n\r\n bekendtgørelse om et arbejdsløshedskassemedlems rådighedsforpligtelse og  \r\n\r\n konsekvenserne af selvforskyldt ledighed og arbejdsløshedsforsikringslovens §  \r\n\r\n 87, stk. 1 og 3. Medlemmet vil dog i en karantæneperiode have mulighed for at  \r\n\r\n påbegynde et vejlednings- eller uddannelsesforløb efter forsøgsordningen, men  \r\n\r\n uddannelsesydelsen vil først kunne udbetales med virkning fra  \r\n\r\n karantæneperiodens udløb. </P>  \r\n\r\n<P>Hvis arbejdsløshedskassen har stillet krav om arbejde af en vis varighed,  \r\n\r\n før der udbetales dagpenge, kan uddannelsesydelsen ikke udbetales i en  \r\n\r\n periode, der svarer til dette arbejdskrav. Hvis der er tvivl om et medlems  \r\n\r\n rådighed ved begyndelsen af en periode med uddannelsesydelse, stilles der  \r\n\r\n fortsat krav om bevis for medlemmets rådighed, hvis medlemmet efterfølgende  \r\n\r\n ønsker at modtage dagpenge. Der henvises til afsnittet om  \r\n\r\n rådighedsforpligtelsen efter modtagelse af uddannelsesydelse i direktoratets  \r\n\r\n vejledning om anvendelse af reglerne i direktoratets bekendtgørelse om et  \r\n\r\n arbejdsløshedskassemedlems rådighedsforpligtelse og konsekvenserne af  \r\n\r\n selvforskyldt ledighed. </P>  \r\n\r\n<P> <B>3.3. Fradrag i uddannelsesydelsen</B>  </P>  \r\n\r\n<P>Når et medlem, som modtager uddannelsesydelse, har arbejde og/eller andre  \r\n\r\n indtægter, skal der ske fradrag i uddannelsesydelsen efter de samme regler,  \r\n\r\n som gælder for nedsættelse af arbejdsløshedsdagpenge. Der henvises til  \r\n\r\n direktoratets bekendtgørelse om arbejdes og indtægters betydning for  \r\n\r\n arbejdsløshedsdagpengenes størrelse. </P>  \r\n\r\n<P>Fradraget foretages efter reglerne i direktoratets bekendtgørelse om  \r\n\r\n supplerende dagpenge. Dog finder reglerne om timeoverførsel,  \r\n\r\n mindsteudbetaling og udbetaling for søgnehelligdage og reglerne om  \r\n\r\n arbejdsfordeling ikke anvendelse for medlemmer, som deltager i  \r\n\r\n forsøgsordningen. </P>  \r\n\r\n<P>Vedrørende fradrag m.v. for medlemmer, som i aktiveringsperioden udøver  \r\n\r\n selvstændig virksomhed som bibeskæftigelse, henvises til direktoratets  \r\n\r\n bekendtgørelse om retten til arbejdsløshedsdagpenge for medlemmer, som under  \r\n\r\n ledighed har bibeskæftigelse ved selvstændighed virksomhed. </P>  \r\n\r\n<P> <B>3.4. Befordringsgodtgørelse</B>  </P>  \r\n\r\n<P>Medlemmer, der deltager i et aktiveringstilbud efter § 11 i  \r\n\r\n bekendtgørelsen om forsøg med behovsorienteret aktivering i AF-region Ribe,  \r\n\r\n har ret til befordringsgodtgørelse efter reglerne og taksterne i  \r\n\r\n Arbejdsministeriets bekendtgørelse om befordringstilskud til personer, der i  \r\n\r\n medfør af lov om arbejdstilbud til ledige modtager uddannelsestilbud med  \r\n\r\n uddannelsesydelse. Arbejdsløshedskassen udbetaler godtgørelsen. </P>  \r\n\r\n<P> <B>3.5. Rådighed og selvforskyldt ledighed</B>  </P>  \r\n\r\n<P>Et medlem, der i henhold til § 6 i bekendtgørelsen om forsøg med  \r\n\r\n behovsorienteret aktivering i AF-region Ribe deltager i et vejledningsforløb  \r\n\r\n på mindre end 2 uger, skal under deltagelsen stå til rådighed for  \r\n\r\n arbejdsmarkedet, men har ikke pligt til at være aktivt arbejdssøgende. Ved  \r\n\r\n deltagelse i andre konkrete aktiveringstilbud i forsøgsordningen har  \r\n\r\n medlemmet ikke pligt til at stå til rådighed for arbejdsmarkedet. </P>  \r\n\r\n<P>Hvis et medlem afslår et konkret tilbud om støttet aktivering (f.eks.  \r\n\r\n jobtræning eller et uddannelsesforløb) efter forsøgsordningen, skal  \r\n\r\n arbejdsløshedskassen foretage en almindelig rådighedsvurdering af medlemmet.  \r\n\r\n Tilsvarende gælder, hvis medlemmet udebliver fra en samtale om et sådant  \r\n\r\n tilbud, som medlemmet skriftligt er indkaldt til, eller hvis medlemmet  \r\n\r\n udebliver fra eller ophører i utide med tilbudet. </P>  \r\n\r\n<P>Hvis et medlem afslår eller selvforskyldt ophører med formidlet arbejde  \r\n\r\n uden tilskud, finder de almindelige regler i direktoratets bekendtgørelse om  \r\n\r\n et arbejdsløshedskassemedlems rådighedsforpligtelse og konsekvenserne af  \r\n\r\n selvforskyldt ledighed anvendelse. </P>  \r\n\r\n<P>Direktoratets bekendtgørelse om et arbejdsløshedskassemedlems  \r\n\r\n rådighedsforpligtelse og konsekvenserne af selvforskyldt ledighed finder i  \r\n\r\n øvrigt tilsvarende anvendelse på medlemmer, der er omfattet af  \r\n\r\n forsøgsordningen. Perioder med uddannelsesydelse medregnes dog ikke til  \r\n\r\n ledighedskravet for afholdelse af vejledningssamtaler, jf.  \r\n\r\n arbejdsløshedsforsikringslovens § 65, og efterfølgende systematiske  \r\n\r\n rådighedsvurderinger. Ledighedsperioder forud for den dato, hvor medlemmet  \r\n\r\n stilles som om, medlemmet har gennemført et arbejdstilbud, jf. afsnit 5,  \r\n\r\n medregnes ikke til en ny opgørelse af ledighedskravet for afholdelse af  \r\n\r\n vejledningssamtaler og efterfølgende systematiske rådighedsvurderinger. </P>  \r\n\r\n<P>Der henvises i øvrigt til afsnit 3.2. vedrørende udbetaling af  \r\n\r\n uddannelsesydelse. </P>  \r\n\r\n<P CLASS=PUNKT> <B>4.</B> Arbejdskrav mv. </P>  \r\n\r\n<P>Perioder, hvor et medlem deltager i et konkret aktiveringstilbud, herunder  \r\n\r\n i form af uddannelse, i forsøgsordningen, sidestilles med ledighed i relation  \r\n\r\n til arbejdsløshedsforsikringslovens § 55 og § 72. Aktiveringstilbud i form af  \r\n\r\n formidlet arbejde uden tilskud efter bekendtgørelsen om forsøg med  \r\n\r\n behovsorienteret aktivering i AF-region Ribe vil dog fortsat blive anset for  \r\n\r\n arbejde, der kan medregnes til opfyldelsen af arbejdskravet efter reglerne i  \r\n\r\n direktoratets bekendtgørelse om beregning af arbejdskravet (26-ugers-reglen)  \r\n\r\n i § 55 i lov om arbejdsformidling og arbejdsløshedsforsikring m.v. </P>  \r\n\r\n<P>Reglerne om forlængelse af dagpengeretten på grund af såkaldte &#187;døde  \r\n\r\n perioder&#171; (f.eks. sygdom af over 4 ugers varighed) finder tilsvarende  \r\n\r\n anvendelse på medlemmer, der deltager i forsøgsordningen. Der henvises til  \r\n\r\n reglerne herom i direktoratets bekendtgørelse om beregning af arbejdskravet  \r\n\r\n (26-ugers-reglen) i § 55 i lov om arbejdsformidling og  \r\n\r\n arbejdsløshedsforsikring m.v. </P>  \r\n\r\n<P CLASS=PUNKT> <B>5.</B> Ny dagpengeret </P>  \r\n\r\n<P>Medlemmer, der er omfattet af forsøgsordningen, og som i perioden 1. april  \r\n\r\n 1993 - 30. november 1993 indberettes til et arbejdstilbud, har ikke ret til  \r\n\r\n at få et arbejdstilbud. Tilsvarende gælder medlemmer, der er indberettet til  \r\n\r\n et arbejdstilbud før 1. april 1993, men som ikke har modtaget et konkret  \r\n\r\n arbejdstilbud før denne dato. </P>  \r\n\r\n<P>Disse medlemmer vil i stedet efter § 20 i bekendtgørelsen om forsøg med  \r\n\r\n behovsorienteret aktivering i AF-region Ribe have ret til: </P>  \r\n\r\n<P CLASS=PUNKT> <B>1.</B> at få forlænget udløbsdatoen for deres dagpengeret  \r\n\r\n i henhold til arbejdsløshedsforsikringslovens § 55 eller § 72 med 8 uger, og  \r\n\r\n</P>  \r\n\r\n<P CLASS=PUNKT> <B>2.</B> ved dagpengerettens udløb (inklusive de 8 ugers  \r\n\r\n forlængelse) at blive stillet i relation til rettigheder og pligter efter  \r\n\r\n arbejdsløshedsforsikringsloven og arbejdstilbudsloven, som om de netop har  \r\n\r\n gennemført et arbejdstilbud. </P>  \r\n\r\n<P>Dette medfører, at disse medlemmer ved dagpengerettens udløb har ret til  \r\n\r\n en ny dagpengeperiode af 21/2 års varighed, hvis betingelserne herfor i  \r\n\r\n øvrigt er opfyldt, og at deres ret til f.eks. iværksætterydelse eller et nyt  \r\n\r\n arbejdstilbud skal vurderes, som om de har gennemført et arbejdstilbud i  \r\n\r\n forsøgsordningen. Ved opgørelsen af disse medlemmers ledige timer i relation  \r\n\r\n til indkaldelse til vejledningssamtaler og efterfølgende systematiske  \r\n\r\n rådighedsvurderinger samt indberetning til eventuelle nye arbejdstilbud,  \r\n\r\n tælles ledige timer med virkning fra medlemmernes falddato inklusive de 8  \r\n\r\n uger. Dette skyldes, at medlemmerne på dette tidspunkt skal stilles, som om  \r\n\r\n de netop har gennemført et arbejdstilbud. </P>  \r\n\r\n<P>Har et medlem fået en ny dagpengeperiode efter ovennævnte bekendtgørelses  \r\n\r\n § 20, har medlemmet ret til at få udskudt falddatoen efter de almindelige  \r\n\r\n regler i direktoratets bekendtgørelse om beregning af arbejdskravet  \r\n\r\n (26-ugers-reglen) i tilfælde, hvor medlemmet efterfølgende har fået et  \r\n\r\n ustøttet arbejde eller andet, som sidestilles med arbejde. Medlemmet stilles  \r\n\r\n ved udløbet af den oprindelige falddato, inklusive de 8 ugers forlængelse,  \r\n\r\n som om medlemmet netop har gennemført et arbejdstilbud. Der kan derfor i  \r\n\r\n disse tilfælde medregnes &#187;arbejdstimer&#171; fra det fiktive  \r\n\r\n &#187;arbejdstilbud&#171;. Ved opgørelsen af arbejdskravet anses  \r\n\r\n fuldtidsforsikrede medlemmer for at have været beskæftiget 37 timer om ugen  \r\n\r\n og deltidsforsikrede medlemmer for at have været beskæftiget 24,3 timer om  \r\n\r\n ugen i det fiktive &#187;arbejdstilbud&#171;. </P>  \r\n\r\n<P>Retten til forlænget dagpengeret og den nye dagpengeperiode samt  \r\n\r\n konsekvenserne heraf i forhold til rettigheder og pligter efter  \r\n\r\n arbejdsløshedsforsikringsloven og arbejdstilbudsloven gælder, selv om et  \r\n\r\n medlem i forsøgsperioden ikke har deltaget i et konkret aktiveringstilbud.  \r\n\r\n Endvidere gælder det tilsvarende for medlemmer, som er omfattet af  \r\n\r\n forsøgsordningen og som i forsøgsperioden er flyttet fra AF-region Ribe til  \r\n\r\n en anden AF-region. </P>  \r\n\r\n<P>Dagpengene til medlemmer, der har fået en ny dagpengeperiode efter § 20 i  \r\n\r\n bekendtgørelsen om forsøg med behovsorienteret aktivering i AF-region Ribe,  \r\n\r\n udbetales med den hidtidige dagpengesats. Arbejdsløshedsforsikringslovens  \r\n\r\n regler om regulering af dagpengenes størrelse og reglerne om ny beregning af  \r\n\r\n dagpengesatsen finder tilsvarende anvendelse. </P>  \r\n\r\n<P CLASS=PUNKT> <B>6.</B> Overgangsydelse </P>  \r\n\r\n<P>Medlemmer, som deltager i forsøgsordningen, og som indberettes til et  \r\n\r\n arbejdstilbud i perioden 1. april 1993 - 30. november 1993, og medlemmer, som  \r\n\r\n er indberettet til et arbejdstilbud før 1. april 1993, men som ikke har  \r\n\r\n modtaget et konkret arbejdstilbud inden denne dato, har ikke ret til et  \r\n\r\n arbejdstilbud. </P>  \r\n\r\n<P>Dette indebærer efter gældende regler, at disse medlemmer, hvis de ønsker  \r\n\r\n at overgå til overgangsydelse, skal søge herom senest en måned efter  \r\n\r\n arbejdsløshedskassens indberetning til Arbejdsformidlingen om, at medlemmet  \r\n\r\n er berettiget til et arbejdstilbud. Medlemmer, der ikke søger inden nævnte  \r\n\r\n frist, vil ikke senere kunne overgå til overgangsydelse, medmindre de senere  \r\n\r\n på ny bliver indberettet til et arbejdstilbud efter de almindelige regler i  \r\n\r\n arbejdstilbudsbekendtgørelsen, og på dette tidspunkt i øvrigt opfylder  \r\n\r\n betingelserne for at kunne få overgangsydelse. </P>  \r\n\r\n<P>Medlemmer i AF-region Ribe, der før 1. april 1993 har modtaget et konkret  \r\n\r\n arbejdstilbud, men som endnu ikke er påbegyndt dette ved forsøgsordningens  \r\n\r\n ikrafttræden, har fortsat ret til et arbejdstilbud. Disse medlemmer vil  \r\n\r\n derfor kunne anmode om overgang til overgangsydelse efter de almindelige  \r\n\r\n regler. </P>  \r\n\r\n<P CLASS=PUNKT> <B>7.</B> Oplysningspligt, tilbagebetaling og kasseansvar  \r\n\r\n</P>  \r\n\r\n<P>Et medlem, der er omfattet af forsøgsordningen, og som modtager dagpenge  \r\n\r\n eller uddannelsesydelse, er forpligtet til at underrette arbejdsløshedskassen  \r\n\r\n om forhold, der har betydning for retten til ydelserne. </P>  \r\n\r\n<P>Har medlemmet givet arbejdsløshedskassen urigtige oplysninger eller  \r\n\r\n fortiet forhold af betydning for retten til ydelser, der udbetales af  \r\n\r\n arbejdsløshedskassen, eller i øvrigt mod bedre vidende uberettiget modtaget  \r\n\r\n en sådan ydelse, skal ydelsen tilbagebetales af medlemmet, jf. § 86 i  \r\n\r\n arbejdsløshedsforsikringsloven og § 8, stk. 3, i Arbejdsmarkedsstyrelsens  \r\n\r\n bekendtgørelse nr. 189 af 7. april 1993 om udbetaling af jobtræningsstøtte,  \r\n\r\n uddannelsesydelse og befordringsgodtgørelse ved forsøg med behovsorienteret  \r\n\r\n aktivering i AF-region Ribe. </P>  \r\n\r\n<P>Arbejdsløshedsforsikringslovens § 87 finder tilsvarende anvendelse på  \r\n\r\n forseelser, der i forhold til arbejdsløshedskassen begås af medlemmer, der er  \r\n\r\n omfattet af forsøgsordningen. </P>  \r\n\r\n<P>I tilfælde, hvor arbejdsløshedskassen har udbetalt dagpenge eller  \r\n\r\n uddannelsesydelse med urette, har arbejdsløshedskassen ikke krav på refusion  \r\n\r\n fra statskassen, og udbetalte refusionsbeløb skal tilbagebetales, medmindre  \r\n\r\n den fejlagtige udbetaling skyldes medlemmets svigagtige forhold, jf.  \r\n\r\n arbejdsløshedsforsikringslovens § 86, stk. 4 og 5, sammenholdt med stk. 8.  \r\n\r\n</P>  \r\n\r\n<P>Direktoratets bekendtgørelse om refusion fra statskassen i tilfælde, hvor  \r\n\r\n der er udbetalt dagpenge m.v. med urette, finder tilsvarende anvendelse. </P>  \r\n\r\n<P CLASS=PUNKT> <B>8.</B> Klageadgang </P>  \r\n\r\n<P>Klage over en arbejdsløshedskasses afgørelser efter Arbejdsministeriets  \r\n\r\n bekendtgørelse nr. 147 af 26. marts 1993 om forsøg med behovsorienteret  \r\n\r\n aktivering i AF-region Ribe og Arbejdsmarkedsstyrelsens bekendtgørelse nr.  \r\n\r\n 189 af 7. april 1993 om udbetaling af jobtræningsstøtte, uddannelsesydelse og  \r\n\r\n befordringsgodtgørelse ved forsøg med behovsorienteret aktivering i AF-region  \r\n\r\n Ribe, kan - med undtagelse af afgørelser vedrørende befordringsgodtgørelse -  \r\n\r\n af den, afgørelsen vedrører, indbringes for direktøren for  \r\n\r\n arbejdsløshedsforsikringen inden 4 uger efter, at klageren har fået  \r\n\r\n meddelelse om afgørelsen. </P>  \r\n\r\n<P>Direktoratets afgørelser og arbejdsløshedskassernes afgørelser om ret til  \r\n\r\n befordringsgodtgørelse vil af den, afgørelsen vedrører, kunne indbringes for  \r\n\r\n Arbejdsmarkedets Ankenævn inden 4 uger efter, at klageren har fået meddelelse  \r\n\r\n om afgørelsen. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 3. maj 1993 </I> </P>  \r\n\r\n<P CLASS=UNDERSKREVET-AF ALIGN=CENTER>Birger Stein </P>  \r\n\r\n<P CLASS=MINISTER ALIGN=RIGHT>/ Tor Even Munter </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "(* 1) Vejledningen er bortfaldet pr. 1/1-94, da forsøgsordningen kun løb til denne dato."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/05/1993"
        },
        {
            "displayName": "Accession",
            "displayValue": "C19930006760"
        },
        {
            "displayName": "Entydig dokumentidentifikation",
            "displayValue": "CM028825"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "67"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "03/05/1993"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Arbejdsmin. Dir. f. Arbejdsløshedsforsikr. j.nr. 93-22-41"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}