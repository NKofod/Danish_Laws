{
    "id": 156662,
    "title": "Ankestyrelsens principafgørelse O-3-88 om kontanthjælp - udland - kibbutzophold - behandlingsmæssigt sigte - rimelig begrundet enkeltudgift",
    "documentTypeId": "240",
    "isSagsforlobPeriodValid": true,
    "shortName": "KEN nr 9078 af 15/02/1988",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-3-88 om kontanthjælp - udland - kibbutzophold - behandlingsmæssigt sigte - rimelig begrundet enkeltudgift</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Da der kun undtagelsesvis kunne ydes hjælp til ophold i udlandet, fandt Ankestyrelsen ikke, at en klient var berettiget til hjælp til et 3 måneders kibbutzophold.</p>\r\n   <p class=\"TekstGenerel\">Ankestyrelsen lagde vægt på, at ikke var udelukket at tilbyde en behandlingsmæssig forsvarlig løsning inden for landets grænser.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>05-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 637 af 27. september 1989 - § 1 og § 40, stk. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En ung kvinde K blev efter at have taget studentereksamen i juni l986 indlagt på en ungdomspsykiatrisk afdeling på grund af spiseproblemer, der gav sig i udslag i ukontrollabel fødeindtagelse.</p>\r\n<p>K var fra august l986 blevet optaget på en uddannelsesinstitution, men hun valgte at udsætte studiet et år og i stedet afslutte den påbegyndte behandling for derefter at tage på et kibbutzophold.</p>\r\n<p>Dette ophold var blevet tilrådet af den behandlende afdeling, idet K havde brug for at arbejde med sin psykiske stabilisering i et socialt og kontaktmæssig stimulerende miljø.</p>\r\n<p>Det sociale udvalg afslog en ansøgning om betaling af et 3 måneders ophold i kibbutz, da der ikke skønnedes at være lovhjemmel til at yde hjælp til udenlandsophold.</p>\r\n<p>Den behandlende overlæge anførte over for amtsankenævnet, at det skønnedes uomgængeligt nødvendigt af behandlingsmæssige grunde, at K over en længere tid fik lagt så lang geografisk afstand mellem sig og sin familie, som det var mulig.</p>\r\n<p>Det sociale udvalg anførte overfor amtsankenævnet, at K eventuelt kunne få hjælp til et højskoleophold i Danmark.</p>\r\n<p>Amtsankenævnet pålagde det sociale udvalg at yde K hjælp i henhold til bistandsloven til et 3 måneders kibbutzophold i Israel.</p>\r\n<p>Nævnet lagde herved vægt på, at det efter de lægelige udtalelser i sagen var af væsentlig betydning, at K gennem det pågældende kibbutzophold havde mulighed for at gennemgå en psykisk stabilisering og at bryde stærke negative bindinger til familien.</p>\r\n<p>Sagen blev anket af det sociale udvalg.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Under henvisning til bistandslovens § 1 finder Ankestyrelsen, at der kun undtagelsesvis vil kunne ydes hjælp efter bistandslovens § 40, stk. 1 (nu § 46), til ophold i udlandet.</p>\r\n<p>Ankestyrelsen finder ikke, at det kan anses for udelukket at tilbyde en behandlingsmæssig forsvarlig løsning inden for landets grænser.</p>\r\n<p>Ankestyrelsen finder herefter ikke, at der har været grundlag for at pålægge det sociale udvalg at yde hjælp til det omhandlende kibbutzophold.</p>\r\n<p>Ankestyrelsen ændrer således amtsankenævnets afgørelse.</p>\r\n<p>Ankestyrelsens ændrede afgørelse medfører ikke adgang for socialudvalget til at kræve tilbagebetaling af den hjælp, der er ydet i medfør af nævnets afgørelse.</p>\r\n<p>Begrundelsen herfor er, at amtsankenævnets afgørelser - ifølge § 18 i Socialministeriets bekendtgørelse nr. 120 af 28. marts 1985 af forretningsorden for amtsankenævnene - ikke kan tillægges opsættende virkning med henblik på, at de indbringes for Ankestyrelsen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19880907825"
        },
        {
            "displayName": "Entydig dokumentidentifikation",
            "displayValue": "BS009452"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9078"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "15/02/1988"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20227-87"
        },
        {
            "displayName": "Stikord",
            "displayValue": "O-3-88"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}