{
    "id": 74083,
    "title": "Cirkulære om uddannelsesinstitutionernes opgaver ved tildeling af statens uddannelsesstøtte (Til alle uddannelsesinstitutioner med uddannelsessøgende, der er berettiget til statens uddannelsesstøtte) ",
    "documentTypeId": "140",
    "isSagsforlobPeriodValid": false,
    "shortName": "CIR nr 36 af 17/03/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om uddannelsesinstitutionernes opgaver  \r\n\r\n ved tildeling af statens uddannelsesstøtte </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til alle uddannelsesinstitutioner med  \r\n\r\n uddannelsessøgende, der er </P>  \r\n\r\n<P CLASS=TITEL-KOMMENTAR ALIGN=CENTER>berettiget til statens  \r\n\r\n uddannelsesstøtte) </P>  \r\n\r\n<P>Cirkulæret indeholder følgende afsnit: </P>  \r\n\r\n<P CLASS=PUNKT> <B>1.</B> Oplysning og rådgivning til de uddannelsessøgende  \r\n\r\n om støtte </P>  \r\n\r\n<P CLASS=PUNKT> <B>2.</B> Uddannelsesinstitutionens medvirken ved tildeling  \r\n\r\n af statens uddannelsesstøtte </P>  \r\n\r\n<P CLASS=PUNKT> <B>3.</B> Meddelelser til Styrelsen for Statens  \r\n\r\n Uddannelsesstøtte </P>  \r\n\r\n<P CLASS=PUNKT> <B>4.</B> Stipendienævn </P>  \r\n\r\n<P CLASS=PUNKT> <B>5.</B> Sikkerhedsforanstaltninger </P>  \r\n\r\n<P CLASS=PUNKT> <B>6.</B> Uddannelsesinstitutionens medvirken i  \r\n\r\n ansøgningsproceduren </P>  \r\n\r\n<P CLASS=PUNKT> <B>7.</B> Ikrafttræden </P>  \r\n\r\n<P CLASS=PUNKT> <B>1.</B> Oplysning og rådgivning til de uddannelsessøgende  \r\n\r\n om støtte </P>  \r\n\r\n<P>Uddannelsesinstitutionen skal oplyse og rådgive uddannelsesinstitutionens  \r\n\r\n uddannelsessøgende om mulighederne for at få statens uddannelsesstøtte.  \r\n\r\n Oplysning og rådgivning skal ske på grundlag af gældende love,  \r\n\r\n bekendtgørelser og cirkulærer og i øvrigt i overensstemmelse med de  \r\n\r\n anvisninger, Styrelsen for Statens Uddannelsesstøtte giver  \r\n\r\n uddannelsesinstitutionerne. Oplysningerne og rådgivningen skal angå alle  \r\n\r\n forhold omkring statens uddannelsesstøtte. Alle bestemmelser og alt  \r\n\r\n oplysningsmateriale om statens uddannelsesstøtte skal ligge fremme på  \r\n\r\n uddannelsesinstitutionen, så det er tilgængeligt for de uddannelsessøgende.  \r\n\r\n</P>  \r\n\r\n<P CLASS=PUNKT> <B>2.</B> Uddannelsesinstitutionens medvirken ved tildeling  \r\n\r\n af statens uddannelsesstøtte </P>  \r\n\r\n<P>Uddannelsesinstitutionen indkalder ansøgninger, fastsætter  \r\n\r\n afleveringsterminer og kontrollerer de udfyldte ansøgningsskemaer, inden de  \r\n\r\n sendes til Styrelsen for Statens Uddannelsesstøtte, jf. nærmere om disse  \r\n\r\n opgaver afsnit 6. Uddannelsesinstitutionen medvirker på tilsvarende måde i  \r\n\r\n forbindelse med ændring af tildelt uddannelsesstøtte, jf. nærmere afsnit 6.7.  \r\n\r\n</P>  \r\n\r\n<P>Der vil blive udsendt en vejledning om uddannelsesinstitutionernes opgaver  \r\n\r\n i forbindelse med indplaceringen i klippekortet af uddannelsessøgende i  \r\n\r\n videregående uddannelse. </P>  \r\n\r\n<P CLASS=PUNKT> <B>3.</B> Meddelelser til Styrelsen for Statens  \r\n\r\n Uddannelsesstøtte </P>  \r\n\r\n<P>Uddannelsesinstitutionen skal straks underrette Styrelsen for Statens  \r\n\r\n Uddannelsesstøtte om forhold, der er af betydning for tildeling og  \r\n\r\n tilbagebetaling af støtte. Uddannelsesinstitutionen skal således straks give  \r\n\r\n meddelelse herom, hvis støttemodtager ikke mere er studieaktiv (begrundet  \r\n\r\n udtalelse vedlægges), får lønnet praktik, som udelukker støtte, tager orlov,  \r\n\r\n afbryder uddannelsen, afslutter uddannelsen før det forventede tidspunkt,  \r\n\r\n overgår til selvstudium eller ikke længere opfylder mindstekravene med hensyn  \r\n\r\n til ugentligt timetal ved enkeltfagsundervisning. Uddannelsesinstitutionen  \r\n\r\n skal endvidere straks underrette styrelsen, hvis støttemodtager bliver  \r\n\r\n hjemmeboende, opnår hel eller delvis fritagelse for betaling af  \r\n\r\n opholdsudgifter eller får anden offentlig ydelse, der udelukker  \r\n\r\n uddannelsesstøtte helt eller delvist. Den indberettede orlovsperiode skal  \r\n\r\n være den faktiske orlovsperiode, selv om perioden ikke svarer til  \r\n\r\n støtteåret/støtteperioden. </P>  \r\n\r\n<P>Uddannelsesinstitutionen skal samtidig give den uddannelsessøgende  \r\n\r\n meddelelse om denne indberetning og om, at støtten standses, og at for meget  \r\n\r\n udbetalt stipendium og studielån vil blive krævet tilbagebetalt. </P>  \r\n\r\n<P>Afbrydelser, herunder orlov, skal meddeles, også i tilfælde, hvor den, der  \r\n\r\n afbryder, ikke er aktuel støttemodtager. Hvis en uddannelsessøgende afbryder  \r\n\r\n en uddannelse ved en uddannelsesinstitution for umiddelbart efter at  \r\n\r\n fortsætte på samme uddannelsesretning ved en anden uddannelsesinstitution,  \r\n\r\n sker støttetildelingen på grundlag af den ansøgning, der er indsendt gennem  \r\n\r\n den første uddannelsesinstitution. I andre tilfælde skal der indsendes ny  \r\n\r\n ansøgning gennem den anden uddannelsesinstitution. Der skal også indsendes ny  \r\n\r\n ansøgning, hvis en uddannelsessøgende skifter fra en uddannelse til en anden  \r\n\r\n ved samme uddannelsesinstitution. </P>  \r\n\r\n<P>Forholdet meddeles på en formular, når en sådan er udarbejdet af styrelsen  \r\n\r\n til dette formål. </P>  \r\n\r\n<P CLASS=PUNKT> <B>4.</B> Stipendienævn </P>  \r\n\r\n<P>Uddannelsesinstitutionen kan nedsætte et stipendienævn til at varetage  \r\n\r\n opgaverne. Stipendienævnet skal bestå af repræsentanter for lærere og  \r\n\r\n uddannelsessøgende. </P>  \r\n\r\n<P CLASS=PUNKT> <B>5.</B> Sikkerhedsforanstaltninger </P>  \r\n\r\n<P>5.1. Tavshedspligt </P>  \r\n\r\n<P>Uddannelsesinstitutionens medarbejdere og stipendienævnets medlemmer har  \r\n\r\n tavshedspligt med hensyn til oplysninger om ansøgeres og forældres private og  \r\n\r\n økonomiske forhold, som de får kendskab til gennem arbejdet med  \r\n\r\n ansøgningerne. Tavshedspligten ophører ikke ved udtræden af dette arbejde,  \r\n\r\n eller fordi stillingen forlades. </P>  \r\n\r\n<P>5.2. Opbevaring af ansøgninger </P>  \r\n\r\n<P>Udfyldte ansøgninger skal opbevares i aflåst rum eller skab, når der ikke  \r\n\r\n arbejdes med ansøgningerne. Ansøgerlister skal opbevares på tilsvarende måde,  \r\n\r\n og uddannelsesinstitutionens eksemplar skal destrueres inden for et år efter  \r\n\r\n støtteårets udløb. </P>  \r\n\r\n<P>5.3. Opbevaring, udskillelse og tilintetgørelse af resultatmateriale  \r\n\r\n Resultatmateriale i form af støttelister, ændringsstøttelister og kopi af  \r\n\r\n afslagsbreve og ændringsstøttemeddelelser skal opbevares under sådanne  \r\n\r\n forhold, at det er utilgængeligt for uvedkommende. Resultatmateriale, der  \r\n\r\n ikke indgår som en del af en konkret sag, skal destrueres, så snart  \r\n\r\n opbevaring ikke længere er nødvendig for at varetage de pålagte opgaver.  \r\n\r\n Støttelister og ændringsstøttelister skal destrueres inden for 3 år efter det  \r\n\r\n pågældende støtteårs udløb. </P>  \r\n\r\n<P CLASS=PUNKT> <B>6.</B> Uddannelsesinstitutionens medvirken i  \r\n\r\n ansøgningsproceduren </P>  \r\n\r\n<P>6.1. Klargøring af ansøgningsskemaer før udlevering til ansøgerne </P>  \r\n\r\n<P>6.1.1. I april måned sender Styrelsen for Statens Uddannelsesstøtte  \r\n\r\n ansøgningsskemaer og vejledningsmateriale til uddannelsesinstitutionen. </P>  \r\n\r\n<P>6.1.2. Uddannelsesinstitutionen skal udfylde felterne til institutions- og  \r\n\r\n retningskoder på skemaernes forside, inden de udleveres til ansøgerne.  \r\n\r\n Samtidig påføres institutionsnavn og uddannelsesretning. Det er  \r\n\r\n hensigtsmæssigt at anvende stempel med institutionens adresse og  \r\n\r\n telefonnummer. Uddannelsesinstitutionen skal også anføre institutions- og  \r\n\r\n retningskode på bagsiden af skemaet. Om støtteperioden (spørgsmål 6 på  \r\n\r\n ansøgningsskemaet) se under 6.3. </P>  \r\n\r\n<P>6.2. Indkaldelse af ansøgninger </P>  \r\n\r\n<P>Terminer og frist </P>  \r\n\r\n<P>6.2.1. Uddannelsesinstitutionen skal indkalde ansøgninger om  \r\n\r\n uddannelsesstøtte. Dette bør ske ved tydeligt opslag på  \r\n\r\n uddannelsesinstitutionen med angivelse af, hvor og hvornår ansøgningerne skal  \r\n\r\n afleveres. For uddannelsessøgende, der er under fortsat uddannelse ved  \r\n\r\n institutionen, skal der ske indkaldelse af ansøgninger en eller flere gange  \r\n\r\n inden sommerferien. Ansøgninger for begynderårgange indkaldes så hurtigt  \r\n\r\n efter optagelsen som muligt, gerne før fremmøde på uddannelsesinstitutionen.  \r\n\r\n I øvrigt skal ansøgninger sendes til styrelsen mindst hver 8. dag. </P>  \r\n\r\n<P>6.2.2. Ansøgninger skal være uddannelsesinstitutionen i hænde senest den  \r\n\r\n 1. maj i støtteåret. Er den 1. maj en lørdag eller søndag, skal ansøgning  \r\n\r\n være institutionen i hænde senest den følgende hverdag.  \r\n\r\n Uddannelsesinstitutionen bør i god tid gøre de uddannelsessøgende opmærksom  \r\n\r\n på sidste frist for at ansøge. Uddannelsessøgende, der afleverer ansøgning  \r\n\r\n efter fristens udløb, skal have oplysning om, at ansøgningen ikke bliver  \r\n\r\n sendt til Styrelsen for Statens Uddannelsesstøtte og ikke behandlet, og at  \r\n\r\n der kan klages over denne afgørelse til Styrelsen for Statens  \r\n\r\n Uddannelsesstøtte. Ansøgninger, der er afleveret efter fristens udløb, kan  \r\n\r\n anses for rettidige, hvis forsinkelsen skyldes helt ekstraordinære forhold,  \r\n\r\n som ikke kan lastes ansøger f.eks. akut hospitalsindlæggelse umiddelbart før  \r\n\r\n fristens udløb. Rettidigt afleverede ansøgninger skal videresendes til  \r\n\r\n Styrelsen for Statens Uddannelsesstøtte snarest, og så vidt muligt inden 1  \r\n\r\n uge. </P>  \r\n\r\n<P>6.3. Kontrol af de udfyldte ansøgninger </P>  \r\n\r\n<P>Når ansøgningsskemaerne modtages fra de uddannelsessøgende, skal  \r\n\r\n uddannelsesinstitutionen efterse, at felterne på ansøgningsskemaerne er  \r\n\r\n korrekt udfyldt. Kontrollen skal navnlig angå: </P>  \r\n\r\n<P>- Ansøgningens forside. Hvis den uddannelsessøgende har oplyst en adresse  \r\n\r\n i udlandet, skal uddannelsesinstitutionen udfylde det hvide felt øverst til  \r\n\r\n venstre i den del af ansøgningens forside, der skal udfyldes af  \r\n\r\n uddannelsesinstitutionen. Hvis det er adresse i de øvrige nordiske lande  \r\n\r\n (også Færøerne) skrives &#187;2&#171;. Er det en adresse i det øvrige udland  \r\n\r\n skrives &#187;1&#171;. </P>  \r\n\r\n<P>- Spørgsmål 3. Dansk indfødsret - udlændinge. </P>  \r\n\r\n<P>Hvis en ansøger ikke er dansk statsborger og ikke tidligere har fået  \r\n\r\n statens uddannelsesstøtte, skal der sammen med støtteansøgningen indsendes  \r\n\r\n oplysningsskema for udlændinge, formular 4. Der skal skrives &#187;1&#171; i  \r\n\r\n feltet &#187;Særbehandling&#171; på bagsiden af skemaet. </P>  \r\n\r\n<P>Ansøgere, der af Justitsministeriet er overgivet til Dansk  \r\n\r\n Flygtningehjælp, skal ikke udfylde oplysningsskema for udlændinge. Dansk  \r\n\r\n Flygtningehjælp eller socialforvaltningen skal på det almindelige  \r\n\r\n ansøgningsskema, spørgsmål 4, bekræfte, at ansøgeren er overgivet til  \r\n\r\n flygtningehjælpen. Der skal skrives &#187;1&#171; i feltet  \r\n\r\n &#187;Særbehandling&#171; på bagsiden af skemaet. </P>  \r\n\r\n<P>- Spørgsmål 5. Uddannelsens begyndelse og forventede afslutningstidspunkt  \r\n\r\n skal angives korrekt og realistisk. </P>  \r\n\r\n<P>- Spørgsmål 6. Støtteperiode. Uddannelsesinstitutionen skal kontrollere,  \r\n\r\n at støtteperioden er korrekt angivet. Støtteperioden skal ligge inden for  \r\n\r\n uddannelsens begyndelses- og afslutningstidspunkt. </P>  \r\n\r\n<P>Helårsansøgere er ansøgere, der er fyldt 18 år før støtteårets begyndelse  \r\n\r\n den 1. august, og som forventes at være støtteberettigede hele støtteåret.  \r\n\r\n Uddannelsesinstitutionen skal sikre sig, at helårsansøgere har sat kryds i  \r\n\r\n ja-feltet ved spørgsmålet: Min støtteperiode er hele støtteåret (1/8-31/7).  \r\n\r\n Begyndes uddannelsen inden udgangen af september, regnes støtteperioden fra  \r\n\r\n 1. august, og afsluttes uddannelsen i juni eller juli måned, regnes  \r\n\r\n støtteperioden til 31. juli. </P>  \r\n\r\n<P>Angives støtteperioden således, at den omfatter hele støtteåret bortset  \r\n\r\n fra august og/eller juli måned, vil støtteperioden blive fastlagt således, at  \r\n\r\n den omfatter hele støtteåret, medmindre uddannelsesinstitutionen skriver  \r\n\r\n &#187;2&#171; i feltet Særbehandling på bagsiden af ansøgningsskemaet. </P>  \r\n\r\n<P>Ikke helårsansøgere er ansøgere, der ikke er støtteberettigede hele året.  \r\n\r\n Uddannelsesinstitutionen skal sikre sig, at ikke-helårsansøgere har angivet  \r\n\r\n støtteperioden korrekt. </P>  \r\n\r\n<P>For ansøgere, der fylder 18 år i løbet af støtteåret, er støtteperiodens  \r\n\r\n begyndelse, begyndelsen af SU-kvartalet, efter at de er fyldt 18 år.  \r\n\r\n SU-kvartalerne begynder 1. august, 1. november, 1. februar og 1. maj. </P>  \r\n\r\n<P>For ansøgere, hvis uddannelse begynder senere end september måned, er  \r\n\r\n støtteperiodens begyndelse den 1. i måneden for uddannelsens begyndelse. For  \r\n\r\n ansøgere, hvis uddannelse slutter tidligere end juni måned, er  \r\n\r\n støtteperiodens slutning den sidste dag i den måned, hvor uddannelsen  \r\n\r\n afsluttes. Hvis støtteberettigelsen ophører i løbet af støtteåret, f.eks. på  \r\n\r\n grund af støttetidsreglerne, anføres den sidste måned, hvor ansøgeren er  \r\n\r\n støtteberettiget, som støtteperiodens ophørsmåned. </P>  \r\n\r\n<P>Hvis der i støtteåret indgår perioder med lønnet praktik på 3 måneder  \r\n\r\n eller derover, skal uddannelsesinstitutionen anføre støtteperioden, inden  \r\n\r\n ansøgningsskemaet udleveres til den uddannelsessøgende. </P>  \r\n\r\n<P>- Spørgsmål 15. Dobbeltklip. Har den uddannelsessøgende angivet en måned,  \r\n\r\n fra hvilken der ønskes udbetalt dobbeltklip, skal uddannelsesinstitutionen  \r\n\r\n undersøge, om den uddannelsessøgende kan afslutte uddannelsen inden for 12  \r\n\r\n måneder fra dette tidspunkt. Er det tilfældet, skal uddannelsesinstitutionen  \r\n\r\n på bagsiden af skemaet sætte kryds ved spørgsmålet:  \r\n\r\n &#187;Uddannelsesinstitutionen erklærer, at den uddannelsessøgende kan  \r\n\r\n afslutte uddannelsen inden for 12 måneder fra det tidspunkt, der er angivet i  \r\n\r\n spørgsmål 15&#171;. Ansøgningen skal samtidig forsynes med  \r\n\r\n uddannelsesinstitutionens stempel og underskrift. </P>  \r\n\r\n<P>- Spørgsmål 16, 17 og 18. Besvarelse af disse spørgsmål danner grundlag  \r\n\r\n for indplaceringen i klippekortsystemet af uddannelsessøgende, der har  \r\n\r\n begyndt en videregående uddannelse før 1. august 1989. Der vil, som det  \r\n\r\n fremgår af punkt 2, blive udsendt en vejledning om  \r\n\r\n uddannelsesinstitutionernes opgaver i forbindelse med indplaceringen. </P>  \r\n\r\n<P>- Spørgsmål 16. Uddannelsesinstitutionen skal kontrollere, at  \r\n\r\n uddannelsessøgende, der har begyndt den første videregående uddannelse før  \r\n\r\n 15. marts 1988, besvarer dette spørgsmål. Spørgsmålet må kun besvares af  \r\n\r\n denne gruppe af uddannelsessøgende. Uddannelsesinstitutionen skal på baggrund  \r\n\r\n af den uddannelsessøgendes oplysninger udfylde feltet  \r\n\r\n &#187;Indskrivningsperiode i alt antal måneder&#171;. Feltet angiver det  \r\n\r\n antal måneder, den uddannelsessøgende har været indskrevet ved videregående  \r\n\r\n uddannelser med fradrag af perioder, hvor støtte har været udelukket på grund  \r\n\r\n af orlov, lønnet praktik i tidligere uddannelser eller inaktivitet. Perioder  \r\n\r\n med lønnet praktik i den igangværende uddannelse skal medregnes i  \r\n\r\n indskrivningsperioden. </P>  \r\n\r\n<P>Uddannelsesinstitutionen skal endvidere udfylde feltet  \r\n\r\n &#187;Dispensationer i alt antal måneder&#171;. Feltet skal udfyldes med det  \r\n\r\n antal dispensationsmåneder, som der efter uddannelsesinstitutionens  \r\n\r\n opfattelse bør ses bort fra ved opgørelsen af støttetiden. Retningslinierne  \r\n\r\n herfor vil fremgå af vejledningen om indplacering i klippekortsystemet. Mener  \r\n\r\n uddannelsesinstitutionen ikke, at der bør dispenseres, eller ansøgningen om  \r\n\r\n dispensation fra støttetidsreglerne ikke skal imødekommes fuldt ud, skal  \r\n\r\n feltet &#187;Særbehandling&#171; på bagsiden af ansøgningsskemaet udfyldes  \r\n\r\n med &#187;1&#171;. </P>  \r\n\r\n<P>Individuel sædvanlig studietid. Dette felt skal kun udfyldes i de helt  \r\n\r\n specielle tilfælde, hvor den sædvanlige studietid afviger fra den, der  \r\n\r\n normalt gælder for uddannelsen. </P>  \r\n\r\n<P>- Spørgsmål 17. Uddannelsesinstitutionen skal kontrollere, at spørgsmålet  \r\n\r\n besvares af uddannelsessøgende, der har begyndt den første videregående  \r\n\r\n uddannelse i perioden 15. marts 1988 - 31. juli 1989. Spørgsmålet må ikke  \r\n\r\n besvares af andre uddannelsessøgende. </P>  \r\n\r\n<P>- Spørgsmål 18. Uddannelsesinstitutionen skal kontrollere, at spørgsmålet  \r\n\r\n kun besvares af uddannelsessøgende, der har begyndt en videregående  \r\n\r\n uddannelse efter 15. marts 1988. </P>  \r\n\r\n<P>Uddannelsesinstitutionen skal udfylde felterne &#187;Dispensationer i alt.  \r\n\r\n Antal måneder, og antal måneder til ikke bestået prøve under igangværende  \r\n\r\n uddannelse og under tidligere uddannelser&#171;. Oplysningerne skal gives  \r\n\r\n både for tiden før 1. august 1989 og for tiden efter 1. august 1989. Felterne  \r\n\r\n skal udfyldes på grundlag af de oplysninger, den uddannelsessøgende har givet  \r\n\r\n i ansøgningsskemaet. Imødekommes den uddannelsessøgendes ansøgning om  \r\n\r\n dispensation ikke eller ikke fuldt ud, skal uddannelsesinstitutionen på  \r\n\r\n bagsiden af skemaet skrive &#187;1&#171; i feltet &#187;Særbehandling&#171;.  \r\n\r\n</P>  \r\n\r\n<P>Individuel normeret studietid. Dette felt skal kun udfyldes i de helt  \r\n\r\n specielle tilfælde, hvor den normerede studietid afviger fra den, der normalt  \r\n\r\n gælder for uddannelsen. </P>  \r\n\r\n<P>- Spørgsmål 19. Uddannelsesinstitutionen skal kontrollere, at  \r\n\r\n uddannelsessøgende, der søger statsgaranteret lån, samtidig har besvaret  \r\n\r\n spørgsmål 1-6, 13 og 16. Uddannelsesinstitutionen skal især være opmærksom  \r\n\r\n på, at kun uddannelsessøgende, der har overskredet den tid, hvor de kan få  \r\n\r\n stipendium og studielån, kan søge statsgaranteret lån. </P>  \r\n\r\n<P>- Spørgsmål 20-23. Forældreoplysninger. Uddannelsesinstitutionen skal  \r\n\r\n kontrollere, at uddannelsessøgende, der i hele støtteperioden eller en del af  \r\n\r\n denne skal have tildelt støtte på grundlag af deres forældres indtægt, giver  \r\n\r\n oplysninger om deres forældre. Uddannelsessøgende, der i en del af  \r\n\r\n støtteperioden er afhængige af forældreindkomsten, skal altid give  \r\n\r\n oplysninger om deres forældre. Uddannelsessøgende er afhængige af forældrenes  \r\n\r\n indkomst indtil udgangen af SU-kvartalet, hvor de fylder 19 år.  \r\n\r\n SU-kvartalerne begynder 1. august, 1. november, 1. februar og 1. maj. </P>  \r\n\r\n<P>Hvis en ansøger ønsker den aktuelle forældreindkomst lagt til grund, skal  \r\n\r\n dette angives i punkt 24. Det kan kun ske, hvis forældrenes indkomst på grund  \r\n\r\n af længerevarende arbejdsløshed efter afskedigelse, langvarig sygdom,  \r\n\r\n konkurs, betalingsstandsning eller overgang til pension er faldet væsentligt.  \r\n\r\n Den uddannelsessøgende skal vedlægge dokumenterede oplysninger om forældrenes  \r\n\r\n aktuelle månedlige indkomster. Ansøgningen skal også indeholde forældrenes  \r\n\r\n erklæring om, hvorvidt indkomsten kan forventes at svare til deres  \r\n\r\n gennemsnitlige månedlige indkomster i hele ansøgerens støtteperiode. </P>  \r\n\r\n<P>Normalt skal ansøgeren sørge for, at forældrene skriver under på side 3 på  \r\n\r\n ansøgningsskemaet. I undtagelsestilfælde vil styrelsen dog behandle  \r\n\r\n ansøgninger, selv om forældrene ikke har skrevet under. Det drejer sig om  \r\n\r\n tilfælde, hvor ansøger over for uddannelsesinstitutionen har sandsynliggjort,  \r\n\r\n at forældrenes underskrift ikke kan opnås. Sådanne ansøgninger skal i punkt  \r\n\r\n 24 tydeligt mærkes med forældreunderskrift kan ikke opnås'. Feltet  \r\n\r\n &#187;Særbehandling&#171; på skemaets bagside udfyldes med &#187;1&#171;.  \r\n\r\n</P>  \r\n\r\n<P>- Underskrift. Uddannelsesinstitutionen skal kontrollere, at ansøgeren har  \r\n\r\n skrevet under på side 4 på ansøgningsskemaet. </P>  \r\n\r\n<P>- Udfyldes af uddannelsesinstitutionen. På bagsiden af ansøgningen skal  \r\n\r\n uddannelsesinstitutionen besvare følgende spørgsmål: </P>  \r\n\r\n<P>- Institutionskode </P>  \r\n\r\n<P>- Retningskode </P>  \r\n\r\n<P>- Lønnet praktik skal kun udfyldes efter aftale mellem styrelsen og  \r\n\r\n uddannelsesinstitutionen ved uddannelser, der normalt er ulønnede, men for  \r\n\r\n visse holds vedkommende afbrydes af lønnede praktikperioder på 3 måneder  \r\n\r\n eller mere inden for et støtteår </P>  \r\n\r\n<P>- Fradrag for kost og logi. Udfyldes for visse uddannelsessøgende (f.eks.  \r\n\r\n elever på sygeplejeskolerne, søfartsskolerne og efg-elever på skolehjem), der  \r\n\r\n i henhold til særlige regler kan opnå hel eller delvis fritagelse for  \r\n\r\n betaling af opholdsudgifter </P>  \r\n\r\n<P>- Undervisningsafgift </P>  \r\n\r\n<P>Uddannelsesinstitutionen skal angive den enkelte ansøgers faktiske årlige  \r\n\r\n undervisningsafgift ifølge den afgiftssats, der er gældende ved støtteårets  \r\n\r\n begyndelse. </P>  \r\n\r\n<P>Hvis ansøgeren fra anden offentlig side modtager hel- eller delvis  \r\n\r\n friplads, angives nettoafgiften. </P>  \r\n\r\n<P>-  <I>Særbehandling.</I>  Se hvilke koder, der kan anvendes i dette felt i  \r\n\r\n bilaget til cirkulæret. </P>  \r\n\r\n<P>Hvis uddannelsesinstitutionen mener, at ansøgningen giver anledning til  \r\n\r\n særlig behandling i styrelsen, skal der i feltet &#187;Særbehandling&#171;  \r\n\r\n skrives &#187;1&#171;. Det skal uddannelsesinstitutionen bl.a. gøre i  \r\n\r\n følgende tilfælde: </P>  \r\n\r\n<P>Hvis ansøgeren ikke har dansk indfødsret og ikke tidligere har fået  \r\n\r\n støtte. </P>  \r\n\r\n<P>Hvis ansøgeren får anden offentlig støtte, bortset fra de tilfælde, hvor  \r\n\r\n det drejer sig om støtte efter § 42, stk. 1, i bistandsloven. </P>  \r\n\r\n<P>Hvis ansøgeren i spørgsmål 16 eller 18 har søgt dispensationer, som  \r\n\r\n uddannelsesinstitutionen ikke mener bør imødekommes. </P>  \r\n\r\n<P>Hvis uddannelsesinstitutionen mener, at der er andre problemer i  \r\n\r\n forbindelse med indplaceringen. </P>  \r\n\r\n<P>Hvis der søges statsgaranteret lån. </P>  \r\n\r\n<P>Hvis der er sat kryds i feltet &#187;En af mine forældre er afgået ved  \r\n\r\n døden efter den 1/1 1988&#171;. </P>  \r\n\r\n<P>Hvis forældrene havde indkomst på Færøerne, i Grønland eller i udlandet,  \r\n\r\n eller hvis der søges om, at den aktuelle forældreindkomst lægges til grund  \r\n\r\n ved støtteberegningen. </P>  \r\n\r\n<P>Hvis forældrenes underskrift ikke kan opnås. </P>  \r\n\r\n<P>Hvis den uddannelsessøgende i punkt 24 på ansøgningsskemaet har angivet,  \r\n\r\n at der er særlige forhold, der skal tages i betragtning ved  \r\n\r\n støttetildelingen. </P>  \r\n\r\n<P>Ønsker uddannelsesinstitutionen at markere, at støtteperioden ikke skal  \r\n\r\n omfatte august eller juli måned og skal sagen samtidig til særbehandling,  \r\n\r\n skal uddannelsesinstitutionen skrive &#187;3&#171; i feltet  \r\n\r\n &#187;Særbehandling&#171;. </P>  \r\n\r\n<P>6.4. Sortering og registrering af udfyldte ansøgninger </P>  \r\n\r\n<P>Det materiale (vejledning m.v.), der følger med ansøgningsskemaet, skal  \r\n\r\n afrives, inden ansøgningsskemaet sendes til styrelsen. </P>  \r\n\r\n<P>Inden skemaerne indsendes, skal de lægges i personnummerorden, dvs. i  \r\n\r\n talrækkeorden, således at hvert personnummer betragtes som et ticifret tal.  \r\n\r\n</P>  \r\n\r\n<P>Ansøgningerne skal indsendes med en følgeskrivelse (formular 1). For hver  \r\n\r\n følgeskrivelse skal uddannelsesinstitutionen udfylde ansøgerliste (formular  \r\n\r\n 3), hvorpå ansøgerne opføres i personnummerorden. Der må højst indsendes 100  \r\n\r\n ansøgninger med een følgeskrivelse. </P>  \r\n\r\n<P>De ansøgninger, hvor feltet &#187;Særbehandling&#171; er udfyldt,  \r\n\r\n indsendes med en særlig følgeskrivelse. </P>  \r\n\r\n<P>Der må ikke med den samme følgeskrivelse indsendes både ansøgninger om  \r\n\r\n støtte til ungdomsuddannelser og ansøgninger om støtte til videregående  \r\n\r\n uddannelser. </P>  \r\n\r\n<P>Hvis der ved indsendelse skal anvendes flere ansøgerlister, skal disse  \r\n\r\n forsynes med sideangivelse og hæftes sammen (højst 4). </P>  \r\n\r\n<P>På følgeskrivelserne (formular 1) skal anføres institutionsnavn -  \r\n\r\n eventuelt ved stempel - og antallet af ansøgninger, der indsendes. </P>  \r\n\r\n<P>2 ansøgningsskemaer (formular 2) fra samme person må aldrig indsendes  \r\n\r\n samtidig. </P>  \r\n\r\n<P>6.5. Resultatmateriale fra styrelsen </P>  \r\n\r\n<P>Resultatmaterialet i form af støttemeddelelse og eventuelt lånebevis eller  \r\n\r\n statsgarantierklæring eller afslagsbrev bliver sendt direkte til ansøgeren.  \r\n\r\n Støttelister og kopi af afslagsbreve bliver samtidig sendt til  \r\n\r\n uddannelsesinstitutionen. </P>  \r\n\r\n<P>I en del tilfælde vil støttelisterne omfatte færre ansøgere, end der var  \r\n\r\n anført på de indsendte ansøgerlister. Ansøgninger kan være længere tid under  \r\n\r\n behandling på grund af særlige forhold ved ansøgningen eller fejl i det  \r\n\r\n indsendte materiale. </P>  \r\n\r\n<P>Hvis der på støttelisten forekommer navne på ansøgere, der ikke længere  \r\n\r\n opfylder de studiemæssige betingelser for at modtage uddannelsesstøtte, skal  \r\n\r\n uddannelsesinstitutionen straks give styrelsen besked herom, se under punkt  \r\n\r\n 3. </P>  \r\n\r\n<P>6.6. Støtteberegning og udbetaling </P>  \r\n\r\n<P>Fra 1. august 1989 gennemføres der nye regler om uddannelsesstøtte, alle  \r\n\r\n uddannelsessøgende i videregående uddannelser skal på dette tidspunkt  \r\n\r\n indplaceres i klippekortet, og der skal ske overgang til nyt edb-system. Det  \r\n\r\n vil kunne betyde, at støttetildelingen i sommeren 1989 vil kunne tage lidt  \r\n\r\n længere tid end i andre år. Det er derfor af afgørende betydning, at  \r\n\r\n ansøgninger om støtte indsendes så tidligt som muligt. </P>  \r\n\r\n<P>Første stipendieudbetaling i støtteåret finder normalt sted i løbet af  \r\n\r\n første uge i august måned. </P>  \r\n\r\n<P>Første udbetaling af studielån vil normalt finde sted 2 uger efter, at det  \r\n\r\n underskrevne lånebevis er modtaget retur i styrelsen. </P>  \r\n\r\n<P>Ansøgninger, der er modtaget i styrelsen inden udgangen af juni måned, kan  \r\n\r\n normalt forventes at føre til stipendieudbetaling i løbet af første uge i  \r\n\r\n august måned. </P>  \r\n\r\n<P>Det tager normalt styrelsen ca. 3 uger at behandle en korrekt udfyldt  \r\n\r\n ansøgning, der ikke kræver særlig sagsbehandling. Der kan dog i  \r\n\r\n spidsbelastningsperioder blive tale om længere ekspeditionstider. </P>  \r\n\r\n<P>Styrelsen vil udsende en oversigt over, hvornår støtteudbetaling finder  \r\n\r\n sted. </P>  \r\n\r\n<P>Uddannelsesinstitutionen skal gøre de uddannelsessøgende bekendt med disse  \r\n\r\n udbetalingsterminer og ekspeditionstider, herunder oplyse, at  \r\n\r\n ekspeditionstiden gælder fra modtagelsen i styrelsen. </P>  \r\n\r\n<P>6.7. Ændring i tildelt støtte </P>  \r\n\r\n<P>Sker der i løbet af støtteperioden væsentlige ændringer i det oprindelige  \r\n\r\n beregningsgrundlag, kan der indsendes ændringsansøgning gennem  \r\n\r\n uddannelsesinstitutionen på en af de særlige formularer (nr. 5 og 6), der vil  \r\n\r\n blive udsendt umiddelbart forud for støtteåret. </P>  \r\n\r\n<P>Ændringsskema må kun indsendes, når ansøgeren allerede er i besiddelse af  \r\n\r\n en støttemeddelelse om resultatet af den oprindeligt indsendte ansøgning  \r\n\r\n (formular 2). </P>  \r\n\r\n<P>Alle anmodninger om ændringer af tildelt støtte skal indsendes på formular  \r\n\r\n 5 eller 6. Uddannelsesinstitutionen modtager meddelelse om resultatet af  \r\n\r\n ændringsberegningen. </P>  \r\n\r\n<P>6.7.1. Ændringsansøgninger skal være uddannelsesinstitutionen i hænde  \r\n\r\n senest den 1. maj i støtteåret. Er den 1. maj en lørdag eller søndag, skal  \r\n\r\n ansøgningen være institutionen i hænde senest den følgende hverdag. </P>  \r\n\r\n<P>Uddannelsesinstitutionen bør i god tid gøre de uddannelsessøgende  \r\n\r\n opmærksom på sidste frist for at ansøge. Uddannelsessøgende, der afleverer  \r\n\r\n ansøgning efter fristens udløb, skal have oplysning om, at ansøgningen ikke  \r\n\r\n bliver sendt til Styrelsen for Statens Uddannelsesstøtte og ikke behandlet,  \r\n\r\n og at der kan klages over denne afgørelse til Styrelsen for Statens  \r\n\r\n Uddannelsesstøtte. Ansøgninger, der er afleveret efter fristens udløb, kan  \r\n\r\n anses for rettidige, hvis forsinkelsen skyldes helt ekstraordinære forhold,  \r\n\r\n som ikke kan lastes ansøger, f.eks. akut hospitalsindlæggelse umiddelbart før  \r\n\r\n ansøgningsfristens udløb. Rettidigt afleverede ansøgninger skal videresendes  \r\n\r\n til styrelsen snarest og så vidt muligt inden 1 uge. </P>  \r\n\r\n<P CLASS=PUNKT> <B>7.</B> Ikrafttræden </P>  \r\n\r\n<P>Cirkulæret træder i kraft den 1. maj 1989 og finder anvendelse på  \r\n\r\n ansøgninger fra og med støtteåret 1989/90. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Styrelsen for Statens Uddannelsesstøtte,  \r\n\r\n den 17. marts 1989. </I> </P>  \r\n\r\n<P ALIGN=CENTER>P.S.V. </P>  \r\n\r\n<P CLASS=UNDERSKREVET-AF ALIGN=CENTER>BIRTE PINSTRUP </P>  \r\n\r\n</DIV>  \r\n\r\n<P>Bilag. </P>  \r\n\r\n<P> <B>Oversigt over de koder, uddannelsesinstitutionen kan anvende i feltet  \r\n\r\n &#187;Særbehandling&#171;</B>  </P>  \r\n\r\n<P>1: Angiver, at ansøgningen skal have en særlig behandling i styrelsen.  \r\n\r\n</P>  \r\n\r\n<P>2: Angiver, at der ikke skal tildeles støtte i august og/eller juli måned.  \r\n\r\n</P>  \r\n\r\n<P>3: Angiver, at ansøgningen skal have en særlig behandling i styrelsen og  \r\n\r\n at der ikke skal tildeles støtte i august eller juli måned. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/04/1989"
        },
        {
            "displayName": "Accession",
            "displayValue": "C19890003609"
        },
        {
            "displayName": "Entydig dokumentidentifikation",
            "displayValue": "CM033287"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "36"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "17/03/1989"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Styrelsen for Statens Uddannelsesstøtte"
        },
        {
            "displayName": "Ressortministeriets journalnummer",
            "displayValue": "Styrelsen for Statens Uddannelsesstøtte"
        },
        {
            "displayName": "Stikord",
            "displayValue": "SU"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}