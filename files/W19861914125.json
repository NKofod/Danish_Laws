{
    "id": 33834,
    "title": "Uddannelseshjælp - udmåling - fradrag for indtægter - transport af overskydende skat - tilbagebetaling - uforsvarlig økonomi (* 1) (* 4) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19141 af 16/04/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En ansøger, der modtog hjælp efter bistandslovens § 42, havde  \r\n\r\n tiltransporteret sin revisor den overskydende skat, som kom til udbetaling i  \r\n\r\n november 1983. Beløbet skulle anvendes til dækning af revisorens honorar for  \r\n\r\n udfærdigelse af ansøgerens regnskab vedrørende regnskabsåret 1981/1982. Ved  \r\n\r\n udmålingen af hjælp til ansøgeren foretog det sociale udvalg herefter fradrag  \r\n\r\n i den udmålte hjælp svarende til den overskydende skat. </I> </P>  \r\n\r\n<P> <I>Ankestyrelsen fandt, at da ansøgeren på grund af transporten til  \r\n\r\n revisoren ikke havde haft den overskydende skat til rådighed, havde der ikke  \r\n\r\n været grundlag for at foretage fradrag i den udmålte hjælp. </I> </P>  \r\n\r\n<P> <I>Da den omhandlede transport imidlertid måtte anses for uforsvarlig  \r\n\r\n økonomi, burde ansøgeren have fået udbetalt hjælp med tilbagebetalingspligt  \r\n\r\n efter bistandslovens § 26, stk. 1, nr. 1, for så vidt angik et beløb svarende  \r\n\r\n til den overskydende skat. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Uddannelseshjælp - udmåling - fradrag for  \r\n\r\n indtægter - transport af overskydende skat - tilbagebetaling - uforsvarlig  \r\n\r\n økonomi (* 1) (* 4) </H1>  \r\n\r\n<P></P>  \r\n\r\n<P>REDEGØRELSE FOR SAGEN: </P>  \r\n\r\n<P>En gift ansøger, der modtog hjælp efter bistandslovens § 42, fik fra  \r\n\r\n august 1983 i henhold til en afgørelse fra amtsankenævnet udmålt hjælp med et  \r\n\r\n månedligt beløb svarende til 2 x dagpengemaximum med fradrag af ægtefællens  \r\n\r\n invalidepension. </P>  \r\n\r\n<P>I forbindelse med socialforvaltningens omberegning af hjælpen foretog  \r\n\r\n forvaltningen fradrag med et beløb svarende til den overskydende skat, som  \r\n\r\n ansøgeren skulle have haft udbetalt i november 1983, men som han i september  \r\n\r\n 1983 havde tiltransporteret sin revisor til dækning af dennes honorar for  \r\n\r\n regnskabsføring vedrørende regnskabsåret 1981/1982. </P>  \r\n\r\n<P>Over for amtsankenævnet havde revisionsfirmaet oplyst, at transporten var  \r\n\r\n en betingelse for, at firmaet ville færdiggøre ansøgerens regnskaber. </P>  \r\n\r\n<P>Det sociale udvalg udtalte overfor nævnet, at overskydende skat i lighed  \r\n\r\n med anden indtægt fandtes at skulle modregnes i henhold til bistandslovens  \r\n\r\n bestemmelser, uanset at den overskydende skat var tiltransporteret ansøgerens  \r\n\r\n revisor. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet tiltrådte socialudvalgets afgørelse. Nævnet fandt, at selv  \r\n\r\n om den overskydende skat ikke blev udbetalt direkte til ansøgeren, skulle der  \r\n\r\n ved udmåling af hjælp efter bistandsloven foretages fradrag for indtægten.  \r\n\r\n</P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Sagen blev anket af ansøgeren. </P>  \r\n\r\n<P>LOVGRUNDLAG: </P>  \r\n\r\n<P>Bistandsloven, § 26, stk. 1, nr. 1, § 37 og § 42. </P>  \r\n\r\n<P>Socialministeriets cirkulære af 20. december 1982 om kontanthjælp efter  \r\n\r\n bistandsloven, pkt. 15. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Da ansøgeren ikke har haft den overskydende skat til rådighed på grund af  \r\n\r\n transporten til revisor, finder ankestyrelsen, at der ikke ved udmålingen af  \r\n\r\n hjælp har været grundlag for at fradrage et beløb svarende til den  \r\n\r\n overskydende skat. </P>  \r\n\r\n<P>Ankestyrelsen finder imidlertid, at ansøgeren ved den omhandlede transport  \r\n\r\n af overskydende skat, som ville være kommet til udbetaling i november 1983,  \r\n\r\n har handlet på en måde, der kan anses for uforsvarlig økonomi i  \r\n\r\n bistandslovens forstand, jfr. bistandslovens § 26, stk. 1, nr. 1, idet  \r\n\r\n ansøgeren derved har frataget sig muligheden for i en periode herefter at  \r\n\r\n klare sig selv i økonomisk henseende. </P>  \r\n\r\n<P>Det sociale udvalg burde herefter have udbetalt hjælp i henhold til  \r\n\r\n bistandslovens § 42 uden fradrag af den overskydende skat, der var  \r\n\r\n tiltransporteret revisoren, men med tilbagebetalingspligt i henhold til  \r\n\r\n bistandslovens § 26, stk. 1, nr. 1, for så vidt angår et beløb af denne  \r\n\r\n størrelse. </P>  \r\n\r\n<P>Ankestyrelsen ændrer således amtsankenævnets afgørelse. Sagen hjemvises  \r\n\r\n til det sociale udvalg til beregning af hjælpen efter bistandslovens § 42.  \r\n\r\n</P>  \r\n\r\n</DIV>",
    "isHistorical": true,
    "editorialNotes": [
        "(* 4) Overført til historisk base ved saneringsrunden maj 1994.",
        "(* 3) Dagældende retsforskrift: Cirkulære nr. 218 af 20. december 1982 om kontanthjælp efter bistandsloven, punkt 15.",
        "(* 2) Dagældende retsforskrift: Bistandsloven § 26, stk. 1, nr. 1, § 37 og § 42.",
        "(* 1) Offentliggjort af Socialstyrelsen i SM O-056-86 15/09/1986."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19861914125"
        },
        {
            "displayName": "Entydig dokumentidentifikation",
            "displayValue": "CA001762"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19141"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "16/04/1986"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20543-84"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}