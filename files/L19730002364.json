{
    "id": 70559,
    "title": "Bekendtgørelse af kulturoverenskomst af 15. juni 1972 med Israel. (* 1) (Kulturaftalen med Israel) ",
    "documentTypeId": "220",
    "isSagsforlobPeriodValid": false,
    "shortName": "BKI nr 23 af 05/03/1973",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af kulturoverenskomst af 15. juni  \r\n\r\n 1972 med Israel. (* 1) </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Kulturaftalen med Israel) </P>  \r\n\r\n<BR>  \r\n\r\n<P>Ved kgl. resolution af 12. august 1972 har Danmark ratificeret den i  \r\n\r\n København den 15. juni 1972 undertegnede kulturoverenskomst mellem Danmark og  \r\n\r\n Israel. </P>  \r\n\r\n<P>Overenskomsten har følgende ordlyd: </P>  \r\n\r\n<P>KULTUROVERENSKOMST mellem Kongeriget Danmarks regering og Staten Israels  \r\n\r\n regering </P>  \r\n\r\n<P>Kongeriget Danmarks regering og Staten Israels regering er </P>  \r\n\r\n<P>ud fra ønsket om at styrke de venskabelige forbindelser mellem deres to  \r\n\r\n lande og at udvikle samarbejdet på kulturens, uddannelsens og videnskabens  \r\n\r\n område </P>  \r\n\r\n<P>blevet enige om følgende: </P>  \r\n\r\n<P>Artikel 1 </P>  \r\n\r\n<P>De kontraherende parter vil fremme forbindelser og samarbejde imellem  \r\n\r\n organer og institutioner for forskning, uddannelse, litteratur og kunst i  \r\n\r\n deres respektive lande. De vil bestræbe sig for at fremme og udvide  \r\n\r\n udvekslinger af universitetslærere, videnskabsmænd, forskere og lærere med  \r\n\r\n gensidige besøg og ophold med studieformål og i denne forbindelse sikre dem  \r\n\r\n de nødvendige faciliteter i det omfang, det er muligt. </P>  \r\n\r\n<P>Artikel 2 </P>  \r\n\r\n<P>Hver af de kontraherende parter vil til statsborgere i det andet  \r\n\r\n kontraherende land bevilge stipendier til studier og specialisering inden for  \r\n\r\n videnskab, uddannelse og kultur. </P>  \r\n\r\n<P>Artikel 3 </P>  \r\n\r\n<P>De kontraherende parter vil fremme udveksling af erfaringer inden for  \r\n\r\n uddannelse på alle trin, bl.a. ved udveksling af delegationer, repræsentative  \r\n\r\n skolebøger og andet undervisningsmateriale. </P>  \r\n\r\n<P>Artikel 4 </P>  \r\n\r\n<P>De kontraherende parter vil udveksle oplysninger om programmer og  \r\n\r\n studieplaner ved universiteter og tilsvarende læreanstalter samt ved skoler  \r\n\r\n for almindelig og teknisk uddannelse med henblik på sammenligning af  \r\n\r\n afgangseksaminer og kurser. </P>  \r\n\r\n<P>Artikel 5 </P>  \r\n\r\n<P>Hver af de kontraherende parter vil tilskynde til studier og undervisning  \r\n\r\n på universitetsniveau så vel som til andre former for undervisning i den  \r\n\r\n anden kontraherende parts sprog og litteratur og vil lette udvekslingen af  \r\n\r\n publikationer og materiale til sådanne studier. </P>  \r\n\r\n<P>Artikel 6 </P>  \r\n\r\n<P>De kontraherende parter vil fremme gensidige besøg af personer beskæftiget  \r\n\r\n med litteratur, musik, kunst, teater, film og kulturfremmende virksomhed i  \r\n\r\n videste forstand med henblik på studier og indsamling af materiale samt  \r\n\r\n deltagelse i konferencer, festivals og internationale konkurrencer. </P>  \r\n\r\n<P>Artikel 7 </P>  \r\n\r\n<P>De kontraherende parter vil fremme udvekslinger af kunstnere og ensembler,  \r\n\r\n koncerter og teateropførelser af værker af kunstnere fra det andet land samt  \r\n\r\n udvekslinger af kunstudstillinger og udstillinger af uddannelsesmæssig  \r\n\r\n karakter. </P>  \r\n\r\n<P>Artikel 8 </P>  \r\n\r\n<P>De kontraherende parter vil fremme direkte samarbejde mellem de to landes  \r\n\r\n radio- og televisionstjenester og presseorganer. </P>  \r\n\r\n<P>Artikel 9 </P>  \r\n\r\n<P>De kontraherende parter vil fremme direkte samarbejde mellem de to landes  \r\n\r\n filminstitutioner og lette udvekslinger af film af kunstnerisk, dokumentarisk  \r\n\r\n eller videnskabelig art, indspilninger af musik fra det andet land og  \r\n\r\n udvekslinger af andre audiovisuelle medier, som kan tjene denne overenskomsts  \r\n\r\n formål. </P>  \r\n\r\n<P>Artikel 10 </P>  \r\n\r\n<P>De kontraherende parter vil fremme udvekslinger mellem de to landes  \r\n\r\n biblioteker af bøger og publikationer af videnskabelig, uddannelsesmæssig,  \r\n\r\n teknisk og litterær karakter. </P>  \r\n\r\n<P>Artikel 11 </P>  \r\n\r\n<P>De kontraherende parter vil lette udvekslingen af oplysninger om lærebøger  \r\n\r\n og leksika med henblik på at opnå en adækvat fremstilling af udviklingen i  \r\n\r\n det andet land. </P>  \r\n\r\n<P>Artikel 12 </P>  \r\n\r\n<P>De kontraherende parter vil tilskynde til oversættelse og offentliggørelse  \r\n\r\n af videnskabelige, litterære og kunstneriske værker og fremførelse af musik  \r\n\r\n fra det andet land. </P>  \r\n\r\n<P>Artikel 13 </P>  \r\n\r\n<P>De kontraherende parter vil fremme udvekslinger af ledende personligheder  \r\n\r\n inden for folkeundervisning og kulturfremmende virksomhed. </P>  \r\n\r\n<P>Artikel 14 </P>  \r\n\r\n<P>De kontraherende parter vil fremme samarbejdet mellem  \r\n\r\n ungdomsorganisationer i de to lande. </P>  \r\n\r\n<P>Artikel 15 </P>  \r\n\r\n<P>De kontraherende parter vil fremme udviklingen af forbindelser mellem de  \r\n\r\n to lande på sportens område. </P>  \r\n\r\n<P>Artikel 16 </P>  \r\n\r\n<P>Med henblik på gennemførelsen af denne overenskomst vil de kontraherende  \r\n\r\n parter udpege repræsentanter, som vil mødes periodisk i en blandet kommission  \r\n\r\n for at overvåge gennemførelsen af denne overenskomsts bestemmelser og for at  \r\n\r\n fastlægge de organisatoriske og finansielle vilkår for udførelsen af de i  \r\n\r\n overenskomsten omhandlede udvekslinger. </P>  \r\n\r\n<P>Artikel 17 </P>  \r\n\r\n<P>Denne overenskomst skal ratificeres, og ratifikationsinstrumenterne skal  \r\n\r\n udveksles i Jerusalem. </P>  \r\n\r\n<P>Overenskomsten skal træde i kraft på datoen for udvekslingen af  \r\n\r\n ratifikationsinstrumenterne. </P>  \r\n\r\n<P>Efter en første gyldighedsperiode på fem år kan hver af de kontraherende  \r\n\r\n parter bringe denne overenskomst til ophør ved at give den anden part seks  \r\n\r\n måneders skriftligt varsel. </P>  \r\n\r\n<P>Udfærdiget i København den 15. juni 1972 (den trejde Tammuz 5732) i to  \r\n\r\n originale eksemplarer på engelsk. </P>  \r\n\r\n<P>For Kongeriget Danmarks regering: </P>  \r\n\r\n<P> <B>K.B. Andersen</B>  </P>  \r\n\r\n<P>For Staten Israels regering: </P>  \r\n\r\n<P> <B>Abba Eban</B>  </P>  \r\n\r\n<P>Overenskomsten trådte i medfør af artikel 17 i kraft den 15. december  \r\n\r\n 1972. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 5. marts 1973.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER> <B>K.B. Andersen.</B>  </P>  \r\n\r\n<P>Resume </P>  \r\n\r\n<P>Program for kulturelt, uddannelsesmæssigt og videnskabeligt samarbejde  \r\n\r\n mellem Kongeriget Danmarks regering og Staten Israels regering i Perioden 1.  \r\n\r\n april 1987 - 31. marts 1990 </P>  \r\n\r\n<P>I henhold til kulturaftalen med Israel af 15. juni 1972 er der efter  \r\n\r\n forhandlinger i københavn i dagene 17. - 19. marts 1987 mellem en dansk og en  \r\n\r\n israelsk delegation vedtaget et nyt samarbejdsprogram for perioden 1. april  \r\n\r\n 1987 - 31. marts 1990. </P>  \r\n\r\n<P>Programmet indeholder bestemmelser om en videreførelse af samarbejdet  \r\n\r\n mellem de to lande inden for uddannelse, videnskab og kultur, bl.a. ved  \r\n\r\n udveksling af stipendier og støtte til studie- og forskningsbesøg i de  \r\n\r\n respektive lande såvel som besøg af kunstnere og andre repræsentanter for  \r\n\r\n kulturlivet, udveksling af udstillinger m.v. samt samarbejde i øvrigt mellem  \r\n\r\n uddannelsesmæssige og kulturelle institutioner i de to lande. </P>  \r\n\r\n<P>Den fulde ordlyd af programmet, som foreligger på engelsk, kan fås ved  \r\n\r\n henvendelse til Kulturministeriet eller Undervisningsministeriet. </P>  \r\n\r\n</DIV>  \r\n\r\n</DIV>",
    "isHistorical": false,
    "editorialNotes": [
        "(* 1) Resume vedrørende samarbejdsprogram vedlægges. Programmets fulde ordlyd, som foreligger på engelsk, kan rekvireres fra Kulturministeriet og Undervisningsministeriet"
    ],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/06/1973"
        },
        {
            "displayName": "Accession",
            "displayValue": "L19730002364"
        },
        {
            "displayName": "Entydig dokumentidentifikation",
            "displayValue": "CM029749"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "27/01/1999"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "23"
        },
        {
            "displayName": "År for udstedelse",
            "displayValue": "1973"
        },
        {
            "displayName": "Dato for underskrift",
            "displayValue": "05/03/1973"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Kulturministeriet, Udenrigsministeriet og Undervisningsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 41.Dan.-Isr.1.a"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}