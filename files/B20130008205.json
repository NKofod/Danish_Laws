{
    "id": 145224,
    "title": "Bekendtgørelse om forretningsorden for Rådet for Dyreforsøg",
    "documentTypeId": "60",
    "isSagsforlobPeriodValid": true,
    "shortName": "BEK nr 82 af 29/01/2013",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Rådet for Dyreforsøg</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Inspektionsvirksomhed</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Rådsmøder m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Inhabilitet og tavshedspligt</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Afsluttende bestemmelser</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om forretningsorden for Rådet for Dyreforsøg</p>\r\n<p class=\"Indledning2\">I medfør af § 10, stk. 5, i lov om dyreforsøg, jf. lovbekendtgørelse nr. 1306 af 23. november 2007, fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Rådet for Dyreforsøg</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Dyreforsøgstilsynet ledes af Rådet for Dyreforsøg, der består af en formand, der skal være dommer, og 10 andre medlemmer jf. § 10, stk. 1 i lov om dyreforsøg, lovbekendtgørelse nr. 1306 af 23. november 2007.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Ministeren for fødevarer, landbrug og fiskeri udpeger rådets formand og de øvrige 10 medlemmer.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Der kan beskikkes en stedfortræder for et medlem. Medlemmerne beskikkes for 4 år ad gangen. Stedfortrædernes beskikkelsesperiode fastsættes, så den udløber samtidig med medlemmets beskikkelsesperiode.</p>\r\n<p class=\"Stk2\">\r\n   <span class=\"StkNr\" id=\"Par1_Stk4\">Stk. 4.</span> Rådet for Dyreforsøg bistås af et sekretariat, der skal have tilstrækkelige og relevante veterinærfaglige, dyreforsøgstekniske, videnskabelige og administrative kompetencer, der kan sikre en korrekt faglig og administrativ udførelse af de opgaver, der er henlagt til Dyreforsøgstilsynet.</p>\r\n<p class=\"Stk2\">\r\n   <span class=\"StkNr\" id=\"Par1_Stk5\">Stk. 5.</span> Fødevarestyrelsen stiller den fornødne sekretariatsbistand til rådighed for rådet, jf. stk. 4.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Dyreforsøgstilsynet afgør ansøgninger om tilladelse til udførelse af dyreforsøg, tilladelse til kloning og genmodificering af hvirveldyr, tilladelse til anvendelse af klonede og genmodificerede hvirveldyr til forsøg samt tilladelse til avl af klonede og genmodificerede forsøgsdyr. Dyreforsøgstilsynet træffer endvidere afgørelser, som efter lov om dyreforsøg, lov om kloning og genmodificering af dyr m.v. og efter bekendtgørelser udstedt i medfør af lov om dyreforsøg er henlagt til Dyreforsøgstilsynet.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Dyreforsøgstilsynet fører tilsyn med udøvelsen af dyreforsøg, herunder kloning og genmodificering af dyr, og med opstaldning af dyr i forsøg. Dyreforsøgstilsynet kan herunder inspicere forsøgslokaler og andre lokaler, hvor de pågældende dyr anbringes.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Dyreforsøgstilsynet fører endvidere tilsyn med opdrættere og leverandører af forsøgsdyr.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> Tilsyn efter stk. 2 og 3 foretages i overensstemmelse med reglerne i lov om dyreforsøg og i bekendtgørelser udstedt i medfør af loven.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Dyreforsøgstilsynet afgiver en årlig beretning om sin virksomhed.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Dyreforsøgstilsynet meddeler Europa-Kommissionen oplysninger efter artikel 54 i Europa-Parlamentets og Rådets direktiv 2010/63/EU af 22. september 2010 om beskyttelse af dyr, der anvendes til videnskabelige formål.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Dyreforsøgstilsynet orienterer Fødevarestyrelsen om meddelelser efter stk. 2.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Formanden kan træffe afgørelse i følgende sager:</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num1\">1)</span> Ansøgning om tilladelse til dyreforsøg, som angår udvidelse af en løbende tilladelse, mindre forlængelser og andre ændringer, som ikke afgørende rykker ved grundlaget for den hidtidige tilladelse.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num2\">2)</span> Ansøgning om overførsel af en løbende tilladelse til dyreforsøg til en anden juridisk eller fysisk person.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num3\">3)</span> Ansøgning om tilladelse til at udføre tilladte forsøg på et andet af Dyreforsøgstilsynet i forvejen kendt forsøgssted.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num4\">4)</span> Afgørelser, som skal opfølge en foretaget inspektion.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num5\">5)</span> Afgørelser om gebyr efter regler, som er udstedt i medfør af lovens § 15, stk. 3.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num6\">6)</span> Afgørelser om aktindsigt efter lov om offentlighed i forvaltningen og § 19 i lov om dyreforsøg.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num7\">7)</span> Afgørelser om, at journalføring foretages i et elektronisk journalformat, der er godkendt af Dyreforsøgstilsynet.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Hvis formandens afgørelse ikke kan nås, kan sekretariatets leder træffe afgørelse i de i stk. 1 nævnte tilfælde.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Rådet orienteres efterfølgende om alle tilladelser, der meddeles i medfør af stk. 1 og 2, samt tilladelser efter § 9, stk. 2, 4. punktum.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Afgørelser efter § 2, stk. 1, og § 4 træffes i overensstemmelse med de frister, der er fastsat i bekendtgørelse om dyreforsøg.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Inspektionsvirksomhed</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Dyreforsøgstilsynet foretager regelmæssige inspektioner af alle dyreforsøgstilladelsesindehavere, opdrættere og leverandører.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Hyppigheden af inspektioner efter stk. 1 afpasses efter</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk2_Num1\">1)</span> antallet og arten af dyr, der huses på opstaldningsstedet,</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk2_Num2\">2)</span> antallet og typen af tilladelse til dyreforsøg,</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk2_Num3\">3)</span> tidligere overtrædelser af de regler eller vilkår, der gælder for forsøgsvirksomhed og dyrenes behandling, eller tilsidesættelse af påbud, og</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk2_Num4\">4)</span> enhver oplysning, der kan tyde på manglende overholdelse af reglerne i lov om dyreforsøg, reglerne i lov om kloning og genmodificering af dyr m.v. eller af regler udstedt i medfør af lov om dyreforsøg.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Dyreforsøgstilsynet foretager i overensstemmelse med stk. 2 hvert år inspektion af mindst en tredjedel af dyreforsøgstilladelsesindehaverne. Hos dyreforsøgstilladelsesindehavere, opdrættere og leverandører af ikke-menneskelige primater skal der dog foretages inspektion mindst én gang om året.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Inspektion kan foretages af hele rådet eller af et eller flere medlemmer af dette eller af sekretariatet.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Inspektion, jf. lovens § 11, kan foretages anmeldt eller uanmeldt. Der skal ved afgørelsen af, hvilken form der skal vælges, lægges vægt på, hvad der bedst tjener formålet med inspektionen. Et passende antal af de årlige inspektioner skal dog foretages uden forudgående varsel.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Beslutning om, hvorvidt inspektion skal foretages, og om hvorledes den skal afvikles, tages af rådet eller formanden. I tilfælde, hvor rådet har truffet en beslutning om spørgsmålet, kan formanden kun bestemme, at inspektion trods rådets afvisning heraf alligevel skal foregå, eller at flere personer end bestemt af rådet skal deltage.</p>\r\n<p class=\"Stk2\">\r\n   <span class=\"StkNr\" id=\"Par7_Stk4\">Stk. 4.</span> Når rådet eller formanden ingen afgørelse har truffet om inspektion, kan sekretariatets leder selv træffe bestemmelse herom.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Der udfærdiges rapport om hver inspektion.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Den eller de inspicerende kan indgå aftaler med dyreforsøgstilladelsesindehavere, opdrættere og leverandører eller give foreløbige påbud efter § 12 i lov om dyreforsøg eller efter regler udstedt i medfør af loven.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Rådet underrettes gennem formanden om skete inspektioner og det herunder passerede og afgør, hvad resultatet af inspektionen medfører, herunder om indgåede aftaler og foreløbige påbud kan tiltrædes.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Rådsmøder m.v.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Rådets formand tilrettelægger med sekretariatets bistand rådets arbejde og fastlægger mødedagene. Formanden leder rådets møder.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Sagerne forelægges af rådets medlemmer eller af sekretariatet. Sekretariatet bestemmer i samarbejde med formanden, om sagen forelægges af et rådsmedlem eller af sekretariatet. Hvis det bestemmes, at sagen forelægges af et rådsmedlem, udpeger sekretariatet senest ved udsendelsen af de enkelte sager, jf. § 10, et rådsmedlem til medansvarlig for sagens behandling på rådsmødet. Rådet kan beslutte, at sekretariatet, eventuelt sammen med det udpegede rådsmedlem, kan færdigbehandle sagen efter yderligere undersøgelser.</p>\r\n<p class=\"Stk2\">\r\n   <span class=\"StkNr\" id=\"Par9_Stk3\">Stk. 3.</span> Rådets møder er ikke offentlige.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Formanden udsender med et af denne bestemt, rimeligt varsel ved almindeligt brev eller med elektronisk post mødeindkaldelse med dagsorden og bilag.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Sager, som indkommer til Dyreforsøgstilsynet efter udsendelse af dagsordenen eller en supplerende dagsorden, eller hvis forberedelse i øvrigt først afsluttes af formanden eller sekretariatet efter dette tidspunkt, kan, medmindre mere end 2 rådsmedlemmer modsætter sig dette, behandles og afgøres på rådsmødet, hvis sagen senest 48 timer før rådsmødets start er fremsendt til rådets medlemmer med elektronisk post.</p>\r\n<p class=\"Stk2\">\r\n   <span class=\"StkNr\" id=\"Par10_Stk3\">Stk. 3.</span> I påtrængende tilfælde eller når formanden forventer, at en sag ikke vil give anledning til uenighed i rådet, kan denne ved almindeligt brev eller elektronisk post til rådsmedlemmerne foreslå sagen afgjort skriftligt i overensstemmelse med et medsendt oplæg. Dog skal sagen udsættes til et rådsmøde, hvis 3 medlemmer inden 3 hverdage ved henvendelse til formanden forlanger dette. Fristen på 3 hverdage regnes fra tidspunktet for afsendelse af brev eller elektronisk post.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Rådet er beslutningsdygtigt, når mindst 6 medlemmer er til stede. Afgørelser træffes efter stemmeflerhed. I tilfælde af stemmelighed er formandens stemme udslagsgivende.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Ved skriftlig behandling efter § 10, stk. 3, er rådet beslutningsdygtigt, når mindst 6 medlemmer har meddelt deres holdning til sagens afgørelse. § 11, stk. 1, 2. og 3. pkt., finder tilsvarende anvendelse.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Såfremt der under en drøftelse i rådet om det samme spørgsmål danner sig flere end to forskellige meninger, hvoraf ingen tilsyneladende er i flertal, bestemmer formanden, imellem hvilke to forslag afstemning skal foretages.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Formanden drager i samarbejde med sekretariatets leder omsorg for, at rådets beslutninger udføres.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Formanden kan i tilfælde af sit forfald udpege en fungerende formand blandt rådets medlemmer. Ved længerevarende forfald beskikkes en fungerende formand af Ministeriet for Fødevarer, Landbrug og Fiskeri.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Inhabilitet og tavshedspligt</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Et rådsmedlem kan ikke deltage i behandlingen og afgørelsen af en sag, såfremt medlemmet er inhabilt, jf. forvaltningslovens kapitel 2.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Et rådsmedlem skal senest ved sin fratræden på forsvarlig vis destruere alt modtaget sagsmateriale fra rådet.</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Der påhviler rådets medlemmer tavshedspligt, jf. forvaltningslovens § 27.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Afsluttende bestemmelser</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Dyreforsøgstilsynet opbevarer rapporter efter § 8, stk. 1, i mindst 5 år efter tilladelsens udløb.</p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> Dyreforsøgstilsynet opbevarer al anden relevant dokumentation i mindst 3 år efter tilladelsens udløb. Dokumentation vedrørende tilladelser, der skal evalueres efterfølgende, opbevares, indtil den efterfølgende evaluering er afsluttet.</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Bekendtgørelsen træder i kraft den 1. februar 2013.</p>\r\n<p class=\"Stk2\">\r\n   <span class=\"StkNr\" id=\"Par16_Stk2\">Stk. 2.</span> Bekendtgørelse nr. 716 af 1. august 1994 om forretningsorden for Rådet for Dyreforsøg ophæves.</p><div class=\"Givet\" id=\"Givet\"><p class=\"Givet\" align=\"center\">Ministeriet for Fødevarer, Landbrug og Fiskeri, den 29. januar 2013</p><p class=\"Sign1\" align=\"center\">Mette Gjerskov</p><p class=\"Sign2\" align=\"right\">/ Tanja Andersen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/01/2013"
        },
        {
            "displayName": "Accession",
            "displayValue": "B20130008205"
        },
        {
            "displayName": "Entydig dokumentidentifikation",
            "displayValue": "AH004831"
        },
        {
            "displayName": "Dato for førstegangsindlæggelse",
            "displayValue": "31/01/2013"
        },
        {
            "displayName": "Dato for indlæggelse",
            "displayValue": "31/01/2013"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "82"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "29/01/2013"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Ministeriet for Fødevarer, Landbrug og Fiskeri"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />Fødevarestyrelsen, j.nr. 2012-15-2301-01164"
        },
        {
            "displayName": "Stikord",
            "displayValue": "dyreforsøg, dyreforsøgstilsynet, forretningsorden, rådet"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}