{
    "id": 154136,
    "title": "Ankestyrelsens principafgørelse B-4-01 om afslag på forskudsvis udbetaling af børnebidrag - børnepension - barns egenindtægt - opfyldelse af forsørgelsespligten - bidragsresolution",
    "documentTypeId": "240",
    "isSagsforlobPeriodValid": true,
    "shortName": "KEN nr 9443 af 01/11/2001",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse B-4-01 om afslag på forskudsvis udbetaling af børnebidrag - børnepension - barns egenindtægt - opfyldelse af forsørgelsespligten - bidragsresolution</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Nævnet havde givet afslag på forskudsvis udbetaling af børnebidrag for en bestemt periode med den begrundelse, at klagerens datters skattepligtige indtægter klart oversteg 3 gange normalbidraget. Nævnet havde i den forbindelse lagt til grund, at en børnepension fra den bidragspligtige fader skulle medregnes i barnets indtægt.</p>\r\n   <p class=\"TekstGenerel\">Ankestyrelsen var enig i, at klageren ikke var berettiget til at få forskudsvis udbetalt børnebidrag, men med den begrundelse, at faderen på trods af foreliggende gyldig bidragsresolution, opfyldte sin forsørgelsespligt over for datteren. Ankestyrelsen lagde herved  vægt på, at datteren fra sin faders pensionskasse fik udbetalt et månedligt beløb, der oversteg bidragsresolutionens beløb, og at pensionen betragtedes som ydet af faderen. *)</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om børnetilskud og forskudsvis udbetaling af børnebidrag - lovbekendtgørelse nr 1017 af 17. november 2000 - § 11, stk. 1</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 42 af 30. januar 1996 om børnetilskud og forskudsvis udbetaling af børnebidrag - pkt. 24, pkt. 26</p>\r\n<p>\r\n   <span class=\"Bold\">Note:</span>\r\n</p>\r\n<p>*) Supplement til SM B-1-95</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Nævnet gav i en sag afslag på forskudsvis udbetaling af børnebidrag for en bestemt periode med den begrundelse, at klagerens datters skattepligtige indtægter klart oversteg 3 gange normalbidraget. Nævnet havde i den forbindelse lagt til grund, at klagerens 15 årige datter modtog en børnepension og at dette beløb skulle medregnes ved vurderingen af berettigelsen til bidragsforskud fra kommunen.</p>\r\n<p>Klageren havde alene forældremyndigheden over datteren og der forelå en bidragsresolution, hvorefter datterens fader skulle betale det til enhver tid gældende normalbidrag. I ansøgningen om bidragsforskud var det oplyst, at datteren havde en månedlig lønindtægt samt fik udbetalt et beløb fra faderens pensionskasse, der i alt udgjorde mere end 3 gange normalbidraget om måneden.</p>\r\n<p>Sagen blev behandlet i principielt møde med henblik på afklaring af hvorvidt afslag på forskudsvis udbetaling af børnebidrag skal begrundes konkret og individuelt og ikke alene under henvisning til fast praksis, herunder hvorvidt en børnepension indgår i vurderingen af barnets egenindtægt.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen var enig i, at klageren ikke var berettiget til at få forskudsvis udbetalt børnebidrag til hendes datter for perioden den 15. februar til den 16. august 2001.</p>\r\n<p>Ankestyrelsen fandt således på trods af foreliggende gyldig bidragsresolution at faderen rent faktisk opfyldte sin forsørgelsespligt over for datteren.</p>\r\n<p>Begrundelsen for afgørelsen var, at der ikke efter lov om børns retstilling fortsat burde have været fastsat bidrag til datterens underhold for den pågældende periode, idet der ikke var hjemmel i denne lov til at fastsætte bidrag, når faderen opfyldte sin forsørgelsespligt.</p>\r\n<p>Ankestyrelsen lagde herved  vægt på, at datteren fra sin faders pensionskasse fik udbetalt et månedligt beløb. Dette beløb betragtedes som ydet af faderen. Da det månedlige beløb oversteg det bidrag, som er fastsat efter lov om børns retstilling § 14, ansås han for at opfylde sin forsørgelsespligt i relation til reglerne om forskudsvis udbetaling af børnebidrag.</p>\r\n<p>Ankestyrelsen udtalte vejledende i relation til barnets egenindtægt, at der i det enkelte tilfælde skulle foretages en konkret og individuel vurdering af, om barnet med sine indtægter ville være i stand til at sørge for sig selv. Kommunen kunne således ikke afvise at yde forskudsvis udbetaling af børnebidrag ved at henvise til en indtægtsgrænse, ligesom der ikke kunne fastsættes en generel intern regel om, at bidraget ikke kan udbetales forskudsvis, hvis barnet har en indtægt ud over 3 gange normalbidraget om måneden.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/07/2013"
        },
        {
            "displayName": "Accession",
            "displayValue": "W20010944325"
        },
        {
            "displayName": "Entydig dokumentidentifikation",
            "displayValue": "BS006935"
        },
        {
            "displayName": "Dato for indlæggelse",
            "displayValue": "30/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9443"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Dato for underskrift",
            "displayValue": "01/11/2001"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 370054-01"
        },
        {
            "displayName": "Stikord",
            "displayValue": "B-4-01"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}