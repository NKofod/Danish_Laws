{
    "id": 111336,
    "title": "1992 LSF 118   FORSLAG TIL LOV OM ÆNDRING AF LOV OM MÆRKNING AF TOBAKSVARER OG OM   TJÆREINDHOLD I CIGARETTER ",
    "documentTypeId": "400",
    "isSagsforlobPeriodValid": false,
    "shortName": "1992/1 LSF 118",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 118 </P>  \r\n\r\n<P></P>  \r\n\r\n<P>Forslag til Lov om ændring af lov om mærkning af tobaksvarer og om  \r\n\r\n tjæreindhold i cigaretter </P>  \r\n\r\n<P></P>  \r\n\r\n<P>Fremsat af sundhedsministeren (Ester Larsen) </P>  \r\n\r\n<P></P>  \r\n\r\n<P>den 2. december 1992 </P>  \r\n\r\n<P></P>  \r\n\r\n<P>Vedtaget ved tredjebehandling den 18. december 1992 </P>  \r\n\r\n<P></P>  \r\n\r\n<P><a href=\"document.aspx?accn=A19920108630\"> Lov nr. 1086 af 23/12/1992</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 426 af 13. juni 1990 om mærkning af tobaksvarer og om  \r\n\r\n tjæreindhold i cigaretter foretages følgende ændringer: </P>  \r\n\r\n<P> <B>1.</B> Lovens titel affattes således: </P>  \r\n\r\n<P> <B>&#187;Lov om mærkning af tobaksvarer, om tjæreindhold i cigaretter og  \r\n\r\n om forbud mod salg af visse snustobaksvarer&#171;. </B></P>  \r\n\r\n<P>2.  <I>§ 1</I> affattes således: </P>  \r\n\r\n<P> <B>&#187;§ 1.</B> Sundhedsministeren kan fastsætte bestemmelser til  \r\n\r\n gennemførelse af De Europæiske Fællesskabers retsakter om mærkning af  \r\n\r\n tobaksvarer, om tjæreindhold i cigaretter og om forbud mod salg af visse  \r\n\r\n snustobaksvarer.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. januar 1993. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov nr. 426 af 13. juni 1990 om mærknig af tobaksvarer og om  \r\n\r\n tjæreindhold i cigaretter foretages følgende ændringer: </P>  \r\n\r\n<P> <B>1.</B> Lovens titel affattes således: </P>  \r\n\r\n<P>&#187;Lov om mærkning af tobaksvarer, om tjæreindhold i cigaretter samt om  \r\n\r\n forbud mod salg af visse snustobaksvarer.&#171; </P>  \r\n\r\n<P> <B>2.</B>  <I>§ 1</I> affattes således: </P>  \r\n\r\n<P>&#187;Sundhedsministeren kan fastsætte bestemmelser til gennemførelse af  \r\n\r\n De Europæiske Fællesskabers retsakter om mærkning af tobaksvarer, om  \r\n\r\n tjæreindhold i cigaretter og om forbud mod salg af visse  \r\n\r\n snustobaksvarer.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. januar 1993. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P> <I>1. Baggrund og formål</I>  </P>  \r\n\r\n<P>Den 15. maj 1992 vedtog Rådet for De Europæiske Fællesskaber under  \r\n\r\n henvisning til traktaten om oprettelsen af Det Europæiske Økonomiske  \r\n\r\n Fællesskab, særlig artikel 100 A, direktiv 92/41/EØF om ændring af direktiv  \r\n\r\n 89/622/EØF om indbyrdes tilnærmelse af medlemsstaternes love og  \r\n\r\n administrative bestemmelser om mærkning af tobaksvarer. </P>  \r\n\r\n<P>Direktivet er et led i etableringen af det indre marked og sigter imod en  \r\n\r\n yderligere harmonisering af medlemsstaternes love og administrative  \r\n\r\n bestemmelser om mærkning af tobaksvarer og om markedsføring af visse  \r\n\r\n snustobaksvarer. Direktivet er samtidig et led i De Europæiske Fællesskabers  \r\n\r\n handlingsplan &#187;Europa mod Kræft&#171;, idet der ved udformningen er  \r\n\r\n taget hensyn til beskyttelse af befolkningens og i særdeleshed de unges  \r\n\r\n sundhed. </P>  \r\n\r\n<P>Sundhedsministeren har allerede i kraft af de ved lov nr. 426 af 13. juni  \r\n\r\n 1990 fastsatte bemyndigelser hjemmel til at fastsætte de yderligere  \r\n\r\n bestemmelser om mærkning af tobaksvarer, som direktiv 92/41/EØF forudsætter.  \r\n\r\n Formålet med lovforslaget er derfor alene at sikre opfyldelsen af den  \r\n\r\n forpligtelse til at forbyde salg af visse snustobaksvarer, som også følger af  \r\n\r\n det nye direktiv. </P>  \r\n\r\n<P> <I>2. Økonomiske og administrative konsekvenser</I>  </P>  \r\n\r\n<P>Forslaget vil ikke have nævneværdige økonomiske og administrative  \r\n\r\n konsekvenser med hensyn til varetagelsen af de fornødne yderligere kontrol-  \r\n\r\n og tilsynsopgaver. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Det vedtagne direktivforslag indebærer følgende udvidelser af  \r\n\r\n mærkningsbestemmelserne: </P>  \r\n\r\n<P>1) Tilføjelse af yderligere en valgmulighed (&#187;Rygning medfører  \r\n\r\n afhængighed&#171;) til listen over specifikke advarsler på cigaretpakker.  \r\n\r\n</P>  \r\n\r\n<P>2) Krav om mærkning af pakninger til rulletobak efter samme regler som  \r\n\r\n gælder for cigaretpakker. </P>  \r\n\r\n<P>3) Ud over den hidtil gældende, generelle advarsel anføres på pakninger  \r\n\r\n til røgfri tobak som specifik advarsel: &#187;Kræftfremkaldende&#171;. </P>  \r\n\r\n<P>4) Ud over den hidtil gældende, generelle advarsel anføres på pakninger  \r\n\r\n til øvrige tobaksvarer, herunder pibetobak, cigarer og cigarillos, en  \r\n\r\n specifik advarsel, der skal skifte jævnligt mellem fire i direktivet  \r\n\r\n fastlagte muligheder. </P>  \r\n\r\n<P>Om advarslerne på andre tobaksvarer end cigaretter skal det bestemmes, at  \r\n\r\n advarslerne skal være trykt eller anbragt på et iøjnefaldende sted og på en  \r\n\r\n måde, så de ikke kan fjernes. Advarslerne skal hver dække mindst 1 procent af  \r\n\r\n pakningens samlede overflade. </P>  \r\n\r\n<P>Ud over udvidelsen af mærkningsbestemmelserne skal medlemsstaterne efter  \r\n\r\n direktivet forbyde markedsføring af tobak, som indtages oralt, hvorved der  \r\n\r\n ifølge direktivets tekst forstås alle varer, der er bestemt til oral  \r\n\r\n indtagelse, med undtagelse af varer bestemt til at ryges eller tygges, og som  \r\n\r\n helt eller delvis består af tobak i form af pulver eller fine partikler eller  \r\n\r\n enhver kombination af disse former - navnlig varer i portionsbreve eller  \r\n\r\n porøse breve - eller i en form, der minder om et levnedsmiddel. Ifølge de  \r\n\r\n indledende bemærkninger til direktivet sigtes der dog alene til sådanne nye  \r\n\r\n tobaksvarer, som dukker op på markedet i visse medlemsstater, og som skaber  \r\n\r\n en særlig risiko for afhængighedsskabende anvendelse blandt de unge. Denne  \r\n\r\n form for tobak indeholder særlig store mængder kræftfremkaldende stoffer, der  \r\n\r\n især kan give kræft i mundhulen. Det bemærkes, at der er tale om en  \r\n\r\n portioneret våd snus til oral indtagelse, som i dag ikke findes på det danske  \r\n\r\n marked. Af bemærkningerne til direktivet fremgår det klart, at der med  \r\n\r\n forbudet ikke er sigtet til traditionelle tobaksvarer, som indtages oralt.  \r\n\r\n Disse traditionelle snustobaksvarer, som også på det danske marked har været  \r\n\r\n kendt i en lang årrække, er med andre ord ikke omfattet af direktivets krav  \r\n\r\n om forbud mod salg. </P>  \r\n\r\n<P> <I>Til § 2</I>  </P>  \r\n\r\n<P>Det foreslås, at loven træder i kraft samtidig med overgangen til det  \r\n\r\n indre marked den 1. janaur 1993. </P>  \r\n\r\n<P>Ikrafttrædelsestidspunktet har i første række betydning i forhold til  \r\n\r\n forbudet imod salg af visse snustobaksvarer, idet ændringen af  \r\n\r\n mærkningsbestemmelserne først skal have virkning fra den 1. januar 1994.  \r\n\r\n Ydermere fastsætter direktivet som en overgangsordning, at varer, der  \r\n\r\n eksisterer på dette tidspunkt uden at opfylde de nye mærkningsbestemmelser,  \r\n\r\n fortsat kan markedsføres indtil udgangen af 1994. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "23/12/1992"
        },
        {
            "displayName": "Accession",
            "displayValue": "199212K00118"
        },
        {
            "displayName": "Entydig dokumentidentifikation",
            "displayValue": "CL006904"
        },
        {
            "displayName": "Dato for førstegangsindlæggelse",
            "displayValue": "23/12/1992"
        },
        {
            "displayName": "Dato for indlæggelse",
            "displayValue": "23/12/1992"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "118"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}