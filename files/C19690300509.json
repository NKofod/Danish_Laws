{
    "id": 67807,
    "title": "Cirkulære vedrørende de nærmere regler for ledige arbejdsløshedskassemedlemmers kontakt med de offentlige arbejdsformidlingskontorer. ",
    "documentTypeId": "150",
    "isSagsforlobPeriodValid": false,
    "shortName": "CIR nr 3005 af 19/03/1969",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære vedrørende de nærmere regler for  \r\n\r\n ledige arbejdsløshedskassemedlemmers kontakt med de offentlige  \r\n\r\n arbejdsformidlingskontorer. </H1>  \r\n\r\n<P></P>  \r\n\r\n<BR>  \r\n\r\n<P>De offentlige arbejdsanvisningskontorer. </P>  \r\n\r\n<P>I tilslutning til ANV.cirkl. nr. 69/69/AK.cirkl.nr. 26/69 af 7/3 1969, med  \r\n\r\n hvilket direktoratets cirkulære af 30/1 1969 vedrørende reglement for ledige  \r\n\r\n arbejdsløshedskassemedlemmers kontakt med de offentlige  \r\n\r\n arbejdsformidlingskontorer blev fremsendt, skal man til supplering og  \r\n\r\n belysning af de i cirkulæret indeholdte bestemmelser meddele følgende  \r\n\r\n retningslinier for den nærmere fremgangsmåde, idet det bemærkes, at der ikke  \r\n\r\n hermed tilsigtes et sæt af endelige eller udtømmende regler, da disse senere  \r\n\r\n vil kunne revideres bl.a. under hensyn til de erfaringer, der indvindes efter  \r\n\r\n nyordningens ikrafttræden den 1/4 1969. </P>  \r\n\r\n<P> Tilmelding af ledighed. </P>  \r\n\r\n<P>I princippet, jfr. herved reglementets § 1, skal ethvert medlem, der  \r\n\r\n bliver ledig, og som ønsker at oppebære understøttelse, straks ved  \r\n\r\n ledighedens indtræden rette personlig henvendelse til et offentligt  \r\n\r\n arbejdsformidlingskontor for at søge arbejde. </P>  \r\n\r\n<P>Undtaget fra denne regel er medlemmer, der er ledige på grund af  \r\n\r\n vejrliget, og som efter aftale med arbejdsgiveren forbliver på arbejdspladsen  \r\n\r\n for at afvente opholdsvejr. </P>  \r\n\r\n<P>Medlemmer, der arbejder på nedsat tid i et sådant omfang, at de vil være  \r\n\r\n berettiget til at oppebære understøttelse, vil, såfremt  \r\n\r\n arbejdstidsnedsættelsen omfatter hele dage, være forpligtet til at anmelde  \r\n\r\n ledigheden ved personligt fremmøde på et offentligt arbejdsformidlingskontor  \r\n\r\n straks ved arbejdstidsnedsættelsens iværksættelse og iøvrigt følge de  \r\n\r\n almindelige regler for personligt fremmøde, så længe der arbejdes på nedsat  \r\n\r\n tid, således at fremmøde normalt finder sted 1 gang ugentligt på dage, hvor  \r\n\r\n pågældende medlem ikke arbejder. </P>  \r\n\r\n<P>Sker arbejdstidsnedsættelsen i form af nedskæring af den daglige  \r\n\r\n arbejdstid, vil kravet om personligt fremmøde kunne fraviges under  \r\n\r\n forudsætning af, enten at pågældende medlem straks giver vedkommende  \r\n\r\n arbejdsformidlingskontor underretning herom, eller at vedkommende tillidsmand  \r\n\r\n straks ved arbejdstidsnedsættelsens iværksættelse eller forud for denne giver  \r\n\r\n meddelelse herom til nærmeste arbejdsformidlingskontor (hoved- eller  \r\n\r\n afdelingskontor) bilagt fortegnelse (navn og adresse) over de medlemmer, der  \r\n\r\n er omfattet af arbejdstidsnedsættelsen, med oplysning om, hvilken  \r\n\r\n arbejdsløshedskasseafdeling hvert enkelt medlem tilhører. </P>  \r\n\r\n<P>Vedrørende reglerne for personligt fremmøde for medlemmer, der er ledige  \r\n\r\n den 31/3 1969 eller bliver ledige i perioden fra 1/4 til 13/4 1969, henvises  \r\n\r\n til de i ANV.cirkl.nr. 76/69/AK.cirkl.nr. 29/69 af 12/3 1969 indeholdte  \r\n\r\n overgangsbestemmelser. </P>  \r\n\r\n<P> Medlemmernes fremmøde i ledighedsperioden. </P>  \r\n\r\n<P>Et ledigmeldt medlem, til hvilket der ikke straks kan anvises arbejde, vil  \r\n\r\n ved fremmødet på arbejdsformidlingskontoret få meddelt oplysning om, på  \r\n\r\n hvilke dage og til hvilke tidspunkter fremmøde skal finde sted. Der vil  \r\n\r\n normalt blive tale om 1 ugentligt fremmøde, men iøvrigt vil medlemmet være  \r\n\r\n forpligtet til at give møde på arbejdsformidlingskontoret, såfremt dette  \r\n\r\n finder det nødvendigt at indkalde medlemmet. </P>  \r\n\r\n<P>For visse kategorier af arbejdskraft og/eller på visse tidspunkter -  \r\n\r\n f.eks. i perioder med mangel på arbejdskraft - vil hyppigere fremmøde, f.eks.  \r\n\r\n dagligt fremmøde af anvisningsmæssige grunde kunne være påkrævet. Bl.a. inden  \r\n\r\n for havnearbejder-området må en særlig ordning i forbindelse med de gældende  \r\n\r\n mønstringsbestemmelser skønnes at være hensigtsmæssig, men iøvrigt er det  \r\n\r\n forudsat, at sådanne ordninger fastsættes af hvert enkelt  \r\n\r\n arbejdsformidlingskontor afhængigt af de lokaleforhold, herunder  \r\n\r\n beskæftigelsen i området m.v. </P>  \r\n\r\n<P>Under ganske særlige omstændigheder vil kontorerne have mulighed for at  \r\n\r\n fastsætte, at fremmøde skal finde sted med mere end 1 uges mellemrum,  \r\n\r\n eventuelt således, at der sker en kombination af personligt fremmøde og  \r\n\r\n telefonisk henvendelse på forud fastsattetidspunkter. </P>  \r\n\r\n<P> Afmelding af ledighed. </P>  \r\n\r\n<P>Ethvert arbejde, der overtages <B>uden</B>  forudgående anvisning, skal  \r\n\r\n principielt anmeldes til vedkommende arbejdsformidlingskontor uanset  \r\n\r\n arbejdets art og varighed, og uanset om arbejdet er lønnet eller ulønnet.  \r\n\r\n Idet formålet med medlemmernes kontakt med arbejdsformidlingskontorerne først  \r\n\r\n og fremmest vil være, at pågældende medlem søges (gen)placeret på  \r\n\r\n arbejdsmarkedet, er det af stor betydning, at kontorerne snarest muligt får  \r\n\r\n underretning om forhold, der bevirker, at pågældende medlem ikke længere kan  \r\n\r\n betragtes som arbejdssøgende, f.eks. som følge af overtagelse af arbejde,  \r\n\r\n ferie, sygdom etc. </P>  \r\n\r\n<P>Selvom det i første række bør være vedkommende medlem, der giver kontoret  \r\n\r\n underretning om disse forhold, forudsættes det dog, at  \r\n\r\n arbejdsløshedskasseafdelingerne som led i samarbejdet med de offentlige  \r\n\r\n arbejdsformidlingskontorer lader tilgå kontorerne underretning om de her  \r\n\r\n nævnte forhold i tilfælde, hvor man kommer til kundskab om eller må formode,  \r\n\r\n at medlemmer ikke har givet underretning til arbejdsformidlingskontoret. </P>  \r\n\r\n<P> Kontrollens praktiske tilrettelæggelse. </P>  \r\n\r\n<P>Ved medlemmets første fremmøde udfærdiger arbejdsformidlingskontoret et  \r\n\r\n kontrolkort, der stemples på forsiden i den hertil indrettede rubrik samt i  \r\n\r\n rubrikken &#187;kontrolstempel&#171; ud for den ugedag, hvor fremmøde har  \r\n\r\n fundet sted. </P>  \r\n\r\n<P>Kan der ikke umiddelbart anvises medlemmet arbejde, fastsættes det,  \r\n\r\n hvornår medlemmet (dag og tidspunkt) næste gang skal give møde på kontoret,  \r\n\r\n og dette markeres på kontrolkortet. I fald næste fremmøde først skal finde  \r\n\r\n sted i den følgende kontroluge, udfærdiges yderligere et kontrolkort for  \r\n\r\n denne. </P>  \r\n\r\n<P>Dette kontrolkort stemples ligeledes på forsiden, og mødetidspunkt  \r\n\r\n markeres. </P>  \r\n\r\n<P>De af kontorerne anvendte stempler indeholder oplysning om hovedkontorets  \r\n\r\n nummer, hovedkontorets eller afdelingskontorets navn og en datoangivelse.  \r\n\r\n</P>  \r\n\r\n<P>Samtidig med kontrolkortene udleveres et afmeldingskort (AR 236), som  \r\n\r\n medlemmet anvender, såfremt han ikke længere er arbejdssøgende. Endvidere  \r\n\r\n oprettes der ved medlemmets første henvendelse til kontoret et stamkort (AR  \r\n\r\n 220), der opbevares på arbejdsformidlingskontoret og indgår i dettes kartotek  \r\n\r\n over arbejdssøgende. Om fornødent oprettes bikort (AR 221) til stamkort (i  \r\n\r\n tilfælde, hvor medlemmet er arbejdssøgende inden for flere arbejdsområder).  \r\n\r\n</P>  \r\n\r\n<P>En fuldstændig udfyldning af stamkort (og eventuelt bikort) vil af  \r\n\r\n tidsmæssige grunde kunne udskydes, således at udfyldning senere kan finde  \r\n\r\n sted på basis af modtagne ledighedserklæringer eller andet materiale.  \r\n\r\n Vedrørende markering på stamkortet skal man iøvrigt bemærke, at stamkortet  \r\n\r\n datostemples i kolonnen &#187;indtegningsdatoer&#171;, hvor fremtidige  \r\n\r\n mødedage også anføres. På kortets side 3 &#187;mødedage&#171; stemples der på  \r\n\r\n fremmødedage samtidigt med stempling af medlemmets kontrolkort. </P>  \r\n\r\n<P>Med hensyn til fastsættelse af fremmødedatoer vil det, såfremt der er tale  \r\n\r\n om et ugentligt fremmøde, formentlig være hensigtsmæssigt at anvende et  \r\n\r\n system med endecifre i medlemsnumrene i analogi med den i overgangsperioden  \r\n\r\n 30/3 - 12/4 1969 anvendte metode. For kasser, der anvender månedskontrolkort,  \r\n\r\n indføres onsdag som fast mødedag, men kontorerne kan dog, såfremt der skønnes  \r\n\r\n at være behov herfor, fastsætte yderligere mødedage for medlemmer af disse  \r\n\r\n kasser. </P>  \r\n\r\n<P>Med hensyn til medlemmernes udfyldning af kontrolkortene henvises til den  \r\n\r\n vejledning i brugen af det af arbejdsdirektoratet udarbejdende  \r\n\r\n blanketmateriale, der er udsendt som bilag til ANV.cirkl.nr.  \r\n\r\n 38/69/AK.cirkl.nr. 10/69 af 7/2 1969. Arbejdsformidlingskontorerne har ikke i  \r\n\r\n denne forbindelse - d.v.s. i forbindelse med reglerne for  \r\n\r\n arbejdsløshedskassemedlemmers kontakt med kontorerne - til opgave at påse, at  \r\n\r\n medlemmerne har udfyldt den i kontrolkortet indeholdte erklæring på tro og  \r\n\r\n love om antal udførte arbejdstimer m.v. eller at kontrollere disse  \r\n\r\n oplysningers rigtighed, men alene - såfremt fremmøde finder sted på de  \r\n\r\n fastsatte mødedage, og arbejde ikke vil kunne anvises - at påføre  \r\n\r\n kontrolkortet (og stamkortet) stempel i de respektive rubrikker. </P>  \r\n\r\n<P>Særlig markering på kontrolkortet finder sted i følgende tilfælde: </P>  \r\n\r\n<P> 1. Medlemmet får anvist arbejde. </P>  \r\n\r\n<P>Kontrolkortet forsynes med datostempel ud for datoen for anvisningen, og  \r\n\r\n der påføres kortet et særligt stempel indeholdende bogstavet A i en cirkel  \r\n\r\n (med rød farve). Endvidere markerer kontoret datoen for arbejdets  \r\n\r\n påbegyndelse. </P>  \r\n\r\n<P>Såfremt anvisningen ikke resulterer i ansættelse, må medlemmet, ifald han  \r\n\r\n fortsat vil oppebære understøttelse, påny henvende sig til  \r\n\r\n arbejdsformidlingskontoret, der, såfremt kontoret skønner - eventuelt efter  \r\n\r\n at have kontaktet arbejdsgiveren - , at der ikke foreligger en  \r\n\r\n arbejdsvægringssituation, påfører kontrolkortet oplysning herom. Skønner  \r\n\r\n kontoret derimod, at der foreligger arbejdsvægring uden fyldestgørende grund,  \r\n\r\n markeres dette på kontrolkortet, og der finder indberetning sted efter hidtil  \r\n\r\n gældende regler. </P>  \r\n\r\n<P> 2. Medlemmet møder ikke på fastsat dag og tid. </P>  \r\n\r\n<P>Såfremt medlemmet ikke møder på fastsat fremmødedag, stempler kontoret ved  \r\n\r\n medlemmets senere fremmøde kontrolkortet ud for den faktiske fremmødedag.  \r\n\r\n Endvidere markeres det, at pågældende ikke gav fremmøde på den fastsatte dag.  \r\n\r\n</P>  \r\n\r\n<P> 3. Medlemmet efterkommer ikke en indkaldelse fra kontoret. </P>  \r\n\r\n<P>Ifald et medlem ikke efterkommer indkaldelse fra kontoret om at rette  \r\n\r\n henvendelse til dette, må kontoret straks give underretning herom til  \r\n\r\n vedkommende arbejdsløshedskasseafdeling, ligesom der eventuelt må ske  \r\n\r\n fornøden markering heraf på medlemmets kontrolkort. </P>  \r\n\r\n<P> 4. Ydelse af rejsehjælp. </P>  \r\n\r\n<P>Ydelse af rejsehjælp markeres på kontrolkortet. </P>  \r\n\r\n<P>P.D.V. </P>  \r\n\r\n<P>E.B. </P>  \r\n\r\n<P>Inge Herluf </P>  \r\n\r\n<P>fm. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19690300509"
        },
        {
            "displayName": "Entydig dokumentidentifikation",
            "displayValue": "CM026991"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "20/08/2007"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3005"
        },
        {
            "displayName": "År for udstedelse",
            "displayValue": "1969"
        },
        {
            "displayName": "Dato for underskrift",
            "displayValue": "19/03/1969"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Arbejdsdirektoratet j.nr. EHX-IV-10-F"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}