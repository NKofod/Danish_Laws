{
    "id": 107844,
    "title": "1987 BTL 53   BETÆNKNING OVER FORSLAG TIL LOV OM ÆNDRING AF TOLDLOVEN    NR L 53 1987-88, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1987/1 BTL 53",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 53 </P>  \r\n\r\n<P></P>  \r\n\r\n<P>Betænkning over Forslag til lov om ændring af toldloven <BR>  \r\n\r\n Nr L 53 1987-88, 1. samling </P>  \r\n\r\n<P></P>  \r\n\r\n<P>Afgivet af Skatte- og Afgiftsudvalget </P>  \r\n\r\n<P></P>  \r\n\r\n<P>Afgivet: 19871125 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til skatteministeren, som denne har besvaret </P>  \r\n\r\n<P>skriftligt. </P>  \r\n\r\n<P>Et af udvalgets spørgsmål til skatteministeren og dennes besvarelse </P>  \r\n\r\n<P>heraf er tillige med Rådets forordning (EØF) nr. 2473/86 af 24. </P>  \r\n\r\n<P>juli 1986 om proceduren for passiv forædling og om fremgangsmåden </P>  \r\n\r\n<P>med standardombytning optrykt som bilag til denne betænkning. </P>  \r\n\r\n<P>Herefter indstiller <B>udvalget</B> lovforslaget til <B>vedtagelse  \r\n\r\n uændret. </B></P>  \r\n\r\n<P>Jytte Hilden ( S ) Stavad ( S) fmd. <B>Erling Christensen ( S ) Pia  \r\n\r\n</B></P>  \r\n\r\n<P>Gjellerup ( S ) Helen Beim ( S ) Bjørn Poulsen ( SF ) Bente </P>  \r\n\r\n<P>Søltoft ( SF ) Jens Thoft ( SF ) Aagaard ( KF ) Kirkegaard ( KF ) </P>  \r\n\r\n<P>Engell ( KF ) Pernille Sams ( KF ) Svend Heiselberg ( V ) </P>  \r\n\r\n<P>Skrumsager Skau ( V) nfmd. <B>Bente Juncker ( CD ) Glistrup ( FP )  \r\n\r\n</B></P>  \r\n\r\n<P>Bernhard Baunsgaard ( RV ) </P>  \r\n\r\n<P>Partierne KRF og FK havde ikke medlemmer i udvalget. </P>  \r\n\r\n<P>Bilag 1 </P>  \r\n\r\n<P>Et af udvalgets spørgmål til skatteministeren og dennes besvarelse </P>  \r\n\r\n<P>heraf </P>  \r\n\r\n<P>Spørgsmål 5: </P>  \r\n\r\n<P>Betyder formuleringen af § 51, stk. 1, at der ikke skal ske </P>  \r\n\r\n<P>ændringer i bestemmelsen, såfremt EF-forordningen ændres? </P>  \r\n\r\n<P>Vil en sådan ændring under alle omstændigheder skulle forelægges </P>  \r\n\r\n<P>Markedsudvalget? </P>  \r\n\r\n<P>Svar: </P>  \r\n\r\n<P>Ja. </P>  \r\n\r\n<P>Ifølge Markedsudvalgets beretning af 29. marts 1973, jf. </P>  \r\n\r\n<P>Tiltrædelseslovens § 6, stk. 2, skal EF-forslag af større </P>  \r\n\r\n<P>rækkevidde forelægges Markedsudvalget forinden vedtagelse i Rådet </P>  \r\n\r\n<P>med angivelse af regeringens forhandlingsoplæg. Herudover </P>  \r\n\r\n<P>underrettes Markedsudvalget om forslag til rådsvedtagelser, der </P>  \r\n\r\n<P>er umiddelbart anvendelige i Danmark. </P>  \r\n\r\n<P>Bilag 2 </P>  \r\n\r\n<P>I </P>  \r\n\r\n<P>(Retsakter hvis offentliggørelse er obligatorisk) </P>  \r\n\r\n<P>RÅDETS FORORDNING (EØF) nr. 2473/86 </P>  \r\n\r\n<P>af 24. juli 1986 </P>  \r\n\r\n<P>om proceduren for passiv forædling og om fremgangsmåden med </P>  \r\n\r\n<P>standardombytning </P>  \r\n\r\n<P>RÅDET FOR DE EUROPÆISKE </P>  \r\n\r\n<P>FÆLLESSKABER HAR - </P>  \r\n\r\n<P>under henvisning til traktaten om oprettelse af Det europæiske </P>  \r\n\r\n<P>økonomiske Fællesskab, særlig artikel 113, </P>  \r\n\r\n<P>under henvisning til forslag fra Kommissionen(1), </P>  \r\n\r\n<P>under henvisning til udtalelse fra Europa-Parlamentet(2), </P>  \r\n\r\n<P>under henvisning til udtalelse fra Det økonomiske og sociale </P>  \r\n\r\n<P>Udvalg(3), og </P>  \r\n\r\n<P>ud fra følgende betragtninger: </P>  \r\n\r\n<P>Som led i den internationale arbejdsdeling anvender mange </P>  \r\n\r\n<P>virksomheder i Fællesskabet proceduren for passiv forædling, dvs. </P>  \r\n\r\n<P>udførsel af varer med henblik på deres genindførsel efter </P>  \r\n\r\n<P>forarbejdning, bearbejdning eller reparation; en række økonomiske </P>  \r\n\r\n<P>og tekniske årsager gør anvendelse af denne procedure berettiget; </P>  \r\n\r\n<P>når fællesskabsvarer udføres med henblik på reparation, herunder </P>  \r\n\r\n<P>istandsættelse og justering, anvender mange virksomheder i </P>  \r\n\r\n<P>Fællesskabet fremgangsmåden med standardombytning, dvs. indførsel </P>  \r\n\r\n<P>af varer, der erstatter fællesskabsvarerne, i den tilstand, som </P>  \r\n\r\n<P>disse ville have været i, hvis de var blevet repareret; en række </P>  \r\n\r\n<P>økonomiske og tekniske årsager gør anvendelse af denne </P>  \r\n\r\n<P>fremgangsmåde berettiget; </P>  \r\n\r\n<P>denne fremgangsmåde er på nuværende tidspunkt omfattet af proceduren </P>  \r\n\r\n<P>for standardombytning; denne procedure kan betragtes som en </P>  \r\n\r\n<P>variant af proceduren for passiv forædling; det er derfor </P>  \r\n\r\n<P>hensigtsmæssigt at indarbejde de særlige bestemmelser vedrørende </P>  \r\n\r\n<P>standardombytning i nærværende forordning; </P>  \r\n\r\n<P>der bør fastlægges et system med delvis eller fuldstændig fritagelse </P>  \r\n\r\n<P>for importafgifter på forædlingsprodukter eller varer, der </P>  \r\n\r\n<P>erstatter disse, for at undgå, at varer, der udføres fra </P>  \r\n\r\n<P>Fællesskabet med henblik på forædling, pålægges afgifter; </P>  \r\n\r\n<P>hvis denne fritagelse omfattede visse andre belastninger end told og </P>  \r\n\r\n<P>landbrugsimportafgifter, kunne den være uforenelig enten med den </P>  \r\n\r\n<P>fælles landbrugspolitik eller med de særlige ordninger, der </P>  \r\n\r\n<P>anvendes på visse varer, som er fremstillet ved forarbejdning af </P>  \r\n\r\n<P>landbrugsprodukter, eller med formålene med indførelse af </P>  \r\n\r\n<P>belastninger af speciel karakter; det bør derfor bestemmes, at </P>  \r\n\r\n<P>sådanne belastninger skal udelukkes fra den delvise eller </P>  \r\n\r\n<P>fuldstændige fritagelse, der anvendes i forbindelse med </P>  \r\n\r\n<P>proceduren for passiv forædling; det bør pålægges Kommissionen at </P>  \r\n\r\n<P>opstille en liste over de nævnte belastninger, der kan være af </P>  \r\n\r\n<P>meget forskellig art; </P>  \r\n\r\n<P>toldmyndighederne bør nægte adgang til proceduren for passiv </P>  \r\n\r\n<P>forædling, når anvendelsen af denne i alvorlig grad vil kunne </P>  \r\n\r\n<P>skade væsentlige interesser hos forarbejdningsvirksomhederne i </P>  \r\n\r\n<P>Fællesskabet; </P>  \r\n\r\n<P>landbrugsprodukter eller varer, som er fremstillet ved forarbejdning </P>  \r\n\r\n<P>af landbrugsprodukter, bør udelukkes fra anvendelsesområdet for </P>  \r\n\r\n<P>fremgangsmåden med standardombytning, da de som følge af deres </P>  \r\n\r\n<P>beskaffenhed næppe vil kunne repareres; desuden er fremgangsmåden </P>  \r\n\r\n<P>med standardombytning ikke forenelig med den fælles </P>  \r\n\r\n<P>landbrugspolitik eller de særlige ordninger, der anvendes på </P>  \r\n\r\n<P>visse varer, som er fremstillet ved forarbejdning af </P>  \r\n\r\n<P>landbrugsprodukter; </P>  \r\n\r\n<P>passiv forædling er på fællesskabsplan omhandlet i Rådets direktiv </P>  \r\n\r\n<P>76/119/EØF af 18. december 1975 om harmonisering af </P>  \r\n\r\n<P>administrativt eller ved lov fastsatte bestemmelser om proceduren </P>  \r\n\r\n<P>for passiv forædling(4), senest ændret ved direktiv 81/952/EØF(5); </P>  \r\n\r\n<P>standardombytning er på fællesskabsplan omhandlet i Rådets direktiv </P>  \r\n\r\n<P>78/1018/EØF af 27. november 1978 om harmonisering af de </P>  \r\n\r\n<P>administrativt eller ved lov fastsatte bestemmelser om proceduren </P>  \r\n\r\n<P>for standardombytning af varer udført til reparation(6); </P>  \r\n\r\n<P>betydningen af proceduren for passiv forædling og af fremgangsmåden </P>  \r\n\r\n<P>med standardombytning inden for toldunionen nødvendiggør en mere </P>  \r\n\r\n<P>ensartet anvendelse i Fællesskabet; der bør derfor vedtages dels </P>  \r\n\r\n<P>en retsakt, der gælder umiddelbart i medlemsstaterne, dels en </P>  \r\n\r\n<P>gennemførelsesbestemmelse, idet der herved gives den enkelte </P>  \r\n\r\n<P>borger større retssikkerhed; </P>  \r\n\r\n<P>der bør tilrettelægges et snævert og effektivt samarbejde mellem </P>  \r\n\r\n<P>medlemsstaterne og Kommissionen på dette område inden for </P>  \r\n\r\n<P>rammerne af Udvalget for toldprocedurer af økonomisk Betydning, </P>  \r\n\r\n<P>nedsat ved artikel 30 i Rådets forordning (EØF) nr. 1999/85 af </P>  \r\n\r\n<P>16. juli 1985 om aktiv forædling(7); </P>  \r\n\r\n<P>proceduren for passiv forædling er et vigtigt redskab i </P>  \r\n\r\n<P>Fællesskabets handelspolitik - </P>  \r\n\r\n<P>UDSTEDT FØLGENDE FORORDNING: </P>  \r\n\r\n<P>AFSNIT I </P>  \r\n\r\n<P>Generelle bestemmelser </P>  \r\n\r\n<P>Artikel 1 </P>  \r\n\r\n<P>1. I denne forordning fastsættes reglerne for proceduren for passiv </P>  \r\n\r\n<P>forædling og for fremgangsmåden med standardombytning. </P>  \r\n\r\n<P>2. Proceduren for passiv forædling tillader på de i denne forordning </P>  \r\n\r\n<P>fastsatte betingelser og med forbehold af de særlige bestemmelser </P>  \r\n\r\n<P>for den i afsnit IV omhandlede fremgangsmåde med </P>  \r\n\r\n<P>standardombytning samt artikel 22 i forordning (EØF) nr. 1999/85, </P>  \r\n\r\n<P>midlertidig udførsel af fællesskabsvarer fra Fællesskabets </P>  \r\n\r\n<P>toldområde med henblik på at lade dem undergå en eller flere </P>  \r\n\r\n<P>forædlingsprocesser og overgang til fri omsætning på </P>  \r\n\r\n<P>Fællesskabets toldområde af de forædlingsprodukter, som </P>  \r\n\r\n<P>fremkommer ved disse processer, under fuldstændig eller delvis </P>  \r\n\r\n<P>fritagelse for importafgifter. </P>  \r\n\r\n<P>3. I denne forordning forstås ved: </P>  \r\n\r\n<P>d) </P>  \r\n\r\n<P>a) midlertidigt udførte varer: varer, der er henført under </P>  \r\n\r\n<P>proceduren for passiv forædling; </P>  \r\n\r\n<P>b) fællesskabsvarer: varer, som: </P>  \r\n\r\n<P>- i deres helhed er fremstillet inden for Fællesskabets toldområde </P>  \r\n\r\n<P>uden at der deri indgår varer fra tredjelande eller områder uden </P>  \r\n\r\n<P>for Fællesskabets toldområde, </P>  \r\n\r\n<P>-hidrører fra lande eller områder uden for Fællesskabets toldområde, </P>  \r\n\r\n<P>og som frit kan omsættes i en medlemsskat, </P>  \r\n\r\n<P>-er fremstillet inden for Fællesskabets toldområde enten udelukkende </P>  \r\n\r\n<P>af de i andet led omhandlede varer eller af de i første og andet </P>  \r\n\r\n<P>led omhandlede varer; </P>  \r\n\r\n<P>c) person: </P>  \r\n\r\n<P>-en fysisk person, </P>  \r\n\r\n<P>-eller en juridisk person, </P>  \r\n\r\n<P>-eller, såfremt gældende regler giver mulighed herfor, en </P>  \r\n\r\n<P>sammenslutning af personer, som anerkendes at have rets- og </P>  \r\n\r\n<P>handelsevne uden ved nogen retsforskrift at have fået tillagt </P>  \r\n\r\n<P>status som juridisk person; </P>  \r\n\r\n<P>d) bevillingshaver: en person, til hvem der er udstedt en bevilling </P>  \r\n\r\n<P>til passiv forædling; </P>  \r\n\r\n<P>e) forædlingsproces: </P>  \r\n\r\n<P>-bearbejdning af varer, herunder montage og samling samt tilpasning </P>  \r\n\r\n<P>til andre varer, </P>  \r\n\r\n<P>-forarbejdning af varer, </P>  \r\n\r\n<P>-reparation af varer, herunder istandsættelse og justering; </P>  \r\n\r\n<P>f) forædlingsprodukter: alle produkter, der fremkommer ved </P>  \r\n\r\n<P>forædlingsprocesser; </P>  \r\n\r\n<P>g) importafgifter: told og afgifter med tilsvarende virkning samt </P>  \r\n\r\n<P>landbrugsimportafgifter og andre afgifter ved indførsel, der </P>  \r\n\r\n<P>fastsættes som led i den fælles landbrugspoliltik eller i de </P>  \r\n\r\n<P>særordnnger, der anvendes på visse varer, som frembringes ved </P>  \r\n\r\n<P>forarbejdning af landbrugsprodukter; </P>  \r\n\r\n<P>h) toldmyndighed: enhver myndighed, som har beføjelse til at </P>  \r\n\r\n<P>håndhæve toldbestemmelserne, også selv om vedkommende myndighed </P>  \r\n\r\n<P>ikke henhører under toldadministrationen; </P>  \r\n\r\n<P>i) udbyttesats: den mængde eller procentdel af forædlingsprodukter, </P>  \r\n\r\n<P>der opnås ved forædling af en bestemt mængde midlertidigt udførte </P>  \r\n\r\n<P>varer; </P>  \r\n\r\n<P>j) fremgangsmåden med standardombytning: den i afsnit IV omhandlede </P>  \r\n\r\n<P>fremgangsmåde. </P>  \r\n\r\n<P>Artikel 2 </P>  \r\n\r\n<P>1. Under proceduren for passiv forædling kan ikke henføres </P>  \r\n\r\n<P>fællesskabsvarer: </P>  \r\n\r\n<P>- hvis udførsel giver anledning til godtgørelse eller </P>  \r\n\r\n<P>tilbagebetaling af importafgift, </P>  \r\n\r\n<P>- som forud for udførslen var overgået til fri omsætning med </P>  \r\n\r\n<P>fuldstændig fritagelse for importafgift på grund af deres </P>  \r\n\r\n<P>anvendelse til særlige formål, så længe de betingelser, der er </P>  \r\n\r\n<P>fastsat for indrømmelse af denne fritagelse, fortsat finder </P>  \r\n\r\n<P>anvendelse, </P>  \r\n\r\n<P>- hvis udførsel giver anledning til ydelse af eksportrestitutioner </P>  \r\n\r\n<P>eller andre eksportbeløb indført som led i den fælles </P>  \r\n\r\n<P>landbrugspolitik, eller for hvilke der som led i den fælles </P>  \r\n\r\n<P>landbrugspolitik indrømmes en finansiel fordel, bortset fra disse </P>  \r\n\r\n<P>restitutioner og andre beløb, på grund af udførslen af nævnte </P>  \r\n\r\n<P>varer. </P>  \r\n\r\n<P>2. Undtagelser fra stk. 1, andet led, kan dog fastsættes efter </P>  \r\n\r\n<P>fremgangsmåden i artikel 31, stk. 2 og 3, i forordning (EØF) nr. </P>  \r\n\r\n<P>1999/85. </P>  \r\n\r\n<P>Artikel 3 </P>  \r\n\r\n<P>1. Uanset artikel 4, stk. 2, artikel 10, stk. 1, og artikel 11 kan </P>  \r\n\r\n<P>der gives adgang til anvendelse af proceduren for passiv </P>  \r\n\r\n<P>forædling for varer af fællesskabsoprindelse i henhold til </P>  \r\n\r\n<P>forordning (EØF) nr. 802/68(8), når forædlingsprocessen består i </P>  \r\n\r\n<P>indarbejdelse af disse varer i varer, der er fremstillet uden for </P>  \r\n\r\n<P>Fællesskabet og indført som forædlingsprodukter, hvis anvendelse </P>  \r\n\r\n<P>af proceduren kan bidrage til at fremme salget af eksportvarer </P>  \r\n\r\n<P>uden at skade væsentlige interesser for de </P>  \r\n\r\n<P>fællesskabsproducenter, der fremstiller varer, som er identiske </P>  \r\n\r\n<P>med eller svarer til de indførte forædlingsprodukter. </P>  \r\n\r\n<P>2. De tilfælde, hvor stk. 1 kan bringes i anvendelse, og </P>  \r\n\r\n<P>betingelserne herfor, fastsættes efter fremgangsmåden i artikel </P>  \r\n\r\n<P>31, stk. 2 og 3, i forordning (EØF) nr. 1999/85. </P>  \r\n\r\n<P>AFSNIT II </P>  \r\n\r\n<P>Meddelelse af bevilling </P>  \r\n\r\n<P>Artikel 4 </P>  \r\n\r\n<P>1. Anvendelse af proceduren for passiv forædling er betinget af, at </P>  \r\n\r\n<P>toldmyndigheden i den medlemsstat, hvor de varer, der skal </P>  \r\n\r\n<P>udføres midlertidigt, befinder sig, meddeler bevilling til passiv </P>  \r\n\r\n<P>forædling, i det følgende benævnt &#187;bevilling&#171;. </P>  \r\n\r\n<P>2. Bevilling meddeles efter ansøgning fra den person, som lader </P>  \r\n\r\n<P>forædlingsprocesserne udføre. Vedkommende skal i sin ansøgning </P>  \r\n\r\n<P>anføre de for meddelelse af bevilling nødvendige oplysninger. </P>  \r\n\r\n<P>3. Bevillingen kan efter omstændighederne omfatte en eller flere </P>  \r\n\r\n<P>forædlingsprocesser. </P>  \r\n\r\n<P>4. Uanset stk. 1 fastsættes de tilfælde, hvor der kan gives adgang </P>  \r\n\r\n<P>til proceduren uden meddelelse af bevilling forud for udførselen </P>  \r\n\r\n<P>af varerne, og betingelserne herfor efter fremgangsmåden i </P>  \r\n\r\n<P>artikel 31, stk. 2 og 3, i forordning (EØF) nr. 1999/85. </P>  \r\n\r\n<P>Artikel 5 </P>  \r\n\r\n<P>1. Bevilling meddeles kun: </P>  \r\n\r\n<P>a) til personer, der er etableret i Fællesskabet; </P>  \r\n\r\n<P>b) til personer, der opfylder alle krav, som toldmyndighederne </P>  \r\n\r\n<P>finder det nødvendigt at fremsætte; </P>  \r\n\r\n<P>c) såfremt det kan godtgøres, at forædlingsprodukterne er </P>  \r\n\r\n<P>fremstillet på grundlag af de midlertidigt udførte varer. </P>  \r\n\r\n<P>2. De tilfælde, hvor undtagelserne i stk. 1, litra c), kan finde </P>  \r\n\r\n<P>anvendelse, og de betingelser, hvorpå disse undtagelser finder </P>  \r\n\r\n<P>anvendelse, fastsættes efter fremgangsmåden i artikel 31, stk. 2 </P>  \r\n\r\n<P>og 3, i forordning (EØF) nr. 1999/85. </P>  \r\n\r\n<P>Artikel 6 </P>  \r\n\r\n<P>Der meddeles ikke bevilling, når anvendelse af proceduren for passiv </P>  \r\n\r\n<P>forædling i alvorlig grad vil kunne skade væsentlige interesser </P>  \r\n\r\n<P>hos forarbejdningsvirksomhederne i Fællesskabet (økonomiske </P>  \r\n\r\n<P>betingelser). </P>  \r\n\r\n<P>Artikel 7 </P>  \r\n\r\n<P>1. De betingelser, hvorunder proceduren for passiv forædling skal </P>  \r\n\r\n<P>gennemføres, fastsættes i bevillingen. </P>  \r\n\r\n<P>2. Bevillingshaveren skal underrette toldmyndigheden om alle </P>  \r\n\r\n<P>forhold, der indtræder efter bevillingens meddelelse, og som kan </P>  \r\n\r\n<P>formodes at være af betydning for bevillingens opretholdelse </P>  \r\n\r\n<P>eller indhold. </P>  \r\n\r\n<P>3. Såfremt de omstændigheder, der forelå ved bevillingens </P>  \r\n\r\n<P>meddelelse, ændrer sig, ændrer toldmyndigheden bevillingen </P>  \r\n\r\n<P>tilsvarende. </P>  \r\n\r\n<P>Artikel 8 </P>  \r\n\r\n<P>De tilfælde, hvor bevillingen tilbagekaldes, og de tilfælde, hvor </P>  \r\n\r\n<P>det konstateres, at den er uden retsvirkning, samt følgerne </P>  \r\n\r\n<P>heraf, afgøres efter fremgangsmåden i artikel 31, stk. 2 og 3, i </P>  \r\n\r\n<P>forordning (EØF) nr. 1999/85. </P>  \r\n\r\n<P>AFSNIT III </P>  \r\n\r\n<P>Virkemåde for proceduren for passiv forædling </P>  \r\n\r\n<P>Artikel 9 </P>  \r\n\r\n<P>Betingelserne for, at varer kan henføres under proceduren for passiv </P>  \r\n\r\n<P>forædling, fastsættes efter fremgangsmåden i artikel 31, stk. 2 </P>  \r\n\r\n<P>og 3, i forordning (EØF) nr. 1999/85. </P>  \r\n\r\n<P>Artikel 10 </P>  \r\n\r\n<P>1. Med forbehold af artikel 12 må proceduren for passiv forædling </P>  \r\n\r\n<P>kun anvendes på forædlingsprodukter, som af bevillingshaveren </P>  \r\n\r\n<P>eller for dennes regning er blevet angivet til fri omsætning. </P>  \r\n\r\n<P>2. Toldmyndigheden fastsætter den frist, inden for hvilken </P>  \r\n\r\n<P>forædlingsprodukterne skal være genindført til Fællesskabets </P>  \r\n\r\n<P>toldområde. Myndigheden kan forlænge denne frist, såfremt </P>  \r\n\r\n<P>bevillingshaveren fremsætter behørigt begrundet anmodning herom. </P>  \r\n\r\n<P>3. Toldmyndigheden fastsætter udbyttesatsen for processen eller, i </P>  \r\n\r\n<P>givet fald, måden for fastsættelse af denne sats. </P>  \r\n\r\n<P>Artikel 11 </P>  \r\n\r\n<P>Ved overdragelse af midlertidigt udførte varer eller af </P>  \r\n\r\n<P>forædlingsprodukter opretholder toldmyndigheden adgangen til at </P>  \r\n\r\n<P>benytte proceduren for passiv forædling på betingelse af, at </P>  \r\n\r\n<P>forædlingsprodukterne angives til fri omsætning af </P>  \r\n\r\n<P>bevillingshaveren eller for dennes regning. </P>  \r\n\r\n<P>Artikel 12 </P>  \r\n\r\n<P>Forædlingsprodukterne kan angives til fri omsætning under proceduren </P>  \r\n\r\n<P>for passiv forædling af en anden person, der er etableret i </P>  \r\n\r\n<P>Fællesskabet, såfremt denne person har opnået bevillingshaverens </P>  \r\n\r\n<P>samtykke, og for så vidt betingelserne i bevillingen overholdes. </P>  \r\n\r\n<P>Artikel 13 </P>  \r\n\r\n<P>1. Den i artikel 1, stk. 2, omhandlede fuldstændige eller delvise </P>  \r\n\r\n<P>fritagelse for importafgifter består i, at beløbet for de </P>  \r\n\r\n<P>importafgifter, der påhviler forædlingsprodukter, som overgår til </P>  \r\n\r\n<P>fri omsætning, fradrages beløbet for de importafgifter, der ville </P>  \r\n\r\n<P>gælde for de midlertidigt udførte varer, hvis disse varer var </P>  \r\n\r\n<P>blevet indført til Fællesskabets toldområde fra det land, hvor de </P>  \r\n\r\n<P>har været genstand for forædlingsprocessen eller den sidste </P>  \r\n\r\n<P>forædlingsproces. </P>  \r\n\r\n<P>2. Fradragsbeløbet i henhold til stk. 1 beregnes efter mængden og </P>  \r\n\r\n<P>arten af de pågældende varer på datoen for antagelsen af </P>  \r\n\r\n<P>angivelsen om deres henførsel under proceduren for passiv </P>  \r\n\r\n<P>forædling og på grundlag af de andre afgiftselementer, der gælder </P>  \r\n\r\n<P>for dem på datoen for antagelsen af angivelsen om </P>  \r\n\r\n<P>forædlingsprodukternes overgang til fri omsætning. </P>  \r\n\r\n<P>Værdien af midlertidigt udførte varer er den værdi, der for disse </P>  \r\n\r\n<P>varer lægges til grund ved fastsættelsen af </P>  \r\n\r\n<P>forædlingsprodukternes toldværdi i overensstemmelse med artikel </P>  \r\n\r\n<P>8, stk. 1, litra b), nr. i), i forordning (EØF) nr. 1224/80(9), </P>  \r\n\r\n<P>senest ændret ved forordning (EØF) nr. 1055/85(10), eller, hvis </P>  \r\n\r\n<P>værdien ikke kan fastsættes på denne måde, forskellen mellem </P>  \r\n\r\n<P>forædlingsprodukternes toldværdi og forædlingsomkostningerne </P>  \r\n\r\n<P>fastsat efter rimelige fremgangsmåder. </P>  \r\n\r\n<P>Dog gælder følgende: </P>  \r\n\r\n<P>- visse afgifter, der fastlægges efter fremgangsmåden i artikel 31, </P>  \r\n\r\n<P>stk. 2 og 3, i forordning (EØF) nr. 1999/85, tages ikke i </P>  \r\n\r\n<P>betragtning ved beregning af fradragsbeløbet; </P>  \r\n\r\n<P>- hvis de midlertidigt udførte varer forud for deres henførsel under </P>  \r\n\r\n<P>proceduren for passiv forædling var overgået til fri omsætning </P>  \r\n\r\n<P>til en nedsat toldsats på grund af deres anvendelse til særlige </P>  \r\n\r\n<P>formål, og så længe de betingelser, der er fastsat for </P>  \r\n\r\n<P>indrømmelse af denne nedsatte toldsats, fortsat er gældende, er </P>  \r\n\r\n<P>det beløb, der skal fradrages, lig med de importafgifter, der </P>  \r\n\r\n<P>faktisk blev opkrævet ved denne overgang til fri omsætning. </P>  \r\n\r\n<P>3. Hvis de midlertidigt udførte varer ved deres overgang til fri </P>  \r\n\r\n<P>omsætning kunne pålægges en nedsat toldsats eller nultold på </P>  \r\n\r\n<P>grund af varernes særlige anvendelsesformål, tages denne toldsats </P>  \r\n\r\n<P>i betragtning, såfremt varerne i det land, hvor </P>  \r\n\r\n<P>forædlingsprocessen eller den sidste forædlingsproces fandt sted, </P>  \r\n\r\n<P>har været genstand for samme processer som de, der svarer til et </P>  \r\n\r\n<P>sådant formål. </P>  \r\n\r\n<P>4. Hvis forædlingsprodukterne er omfattet af en </P>  \r\n\r\n<P>toldpræferenceordning i henhold til fællesskabsbestemmelser, </P>  \r\n\r\n<P>hvorved der fastsættes en sådan ordning med det land, hvor </P>  \r\n\r\n<P>produkterne er fremstillet, og hvis denne ordning gælder for </P>  \r\n\r\n<P>varer henhørende under samme toldtarifering som de midlertidigt </P>  \r\n\r\n<P>udførte varer, er satsen for de importafgifter, der skal tages i </P>  \r\n\r\n<P>betragtning ved beregningen af fradragsbeløbet i henhold til stk. </P>  \r\n\r\n<P>1, den sats, som ville blive anvendt, hvis de midlertidigt </P>  \r\n\r\n<P>udførte varer opfyldte betingelserne for indrømmelse af denne </P>  \r\n\r\n<P>toldpræferenceordning. </P>  \r\n\r\n<P>5. Denne artikel er ikke til hinder for anvendelse af bestemmelser, </P>  \r\n\r\n<P>der er eller måtte blive fastsat som led i samhandelen mellem </P>  \r\n\r\n<P>Fællesskabet og tredjelande, og som foreskriver fritagelse for </P>  \r\n\r\n<P>importafgifter for visse forædlingsprodukter. </P>  \r\n\r\n<P>Artikel 14 </P>  \r\n\r\n<P>1. Hvis formålet med forædlingen er reparation af de midlertidigt </P>  \r\n\r\n<P>udførte varer, er de ved overgangen til fri omsætning fuldstændig </P>  \r\n\r\n<P>fritaget for importafgifter, hvis det på tilfredsstillende måde </P>  \r\n\r\n<P>godtgøres for toldmyndigheden, at reparationen er foretaget </P>  \r\n\r\n<P>vederlagsfrit enten på grund af en garantiforpligtelse i henhold </P>  \r\n\r\n<P>til kontrakt eller til lovgivningen eller som følge af en </P>  \r\n\r\n<P>fabrikationsfejl. </P>  \r\n\r\n<P>2. Bestemmelserne i stk. 1 gælder ikke, når der har været taget </P>  \r\n\r\n<P>hensyn til denne fejl på det tidspunkt, hvor de pågældende varer </P>  \r\n\r\n<P>første gang overgik til fri omsætning. </P>  \r\n\r\n<P>Artikel 15 </P>  \r\n\r\n<P>Hvis formålet med forædlingen er reparation af de midlertidigt </P>  \r\n\r\n<P>udførte varer og denne reparation foretages mod vederlag, består </P>  \r\n\r\n<P>den i artikel 1, stk. 2, fastsatte delvise fritagelse for </P>  \r\n\r\n<P>importafgifter i, at den gældende told fastsættes på grundlag af </P>  \r\n\r\n<P>de afgiftselementer, der påhvilede forædlingsprodukterne på </P>  \r\n\r\n<P>datoen for antagelsen af angivelsen om disse produkters overgang </P>  \r\n\r\n<P>til fri omsætning, og at toldværdien ansættes til et beløb </P>  \r\n\r\n<P>svarende til reparationsomkostningerne under forudsætning af, at </P>  \r\n\r\n<P>disse omkostninger udgør bevillingsindehaverens eneste udgift og </P>  \r\n\r\n<P>ikke er påvirket af en forbindelse mellem bevillingsindehaveren </P>  \r\n\r\n<P>og den, der foretager forædlingen. </P>  \r\n\r\n<P>AFSNIT IV </P>  \r\n\r\n<P>Standardombytning </P>  \r\n\r\n<P>Artikel 16 </P>  \r\n\r\n<P>1. På de i dette afsnit fastsatte betingelser, der finder anvendelse </P>  \r\n\r\n<P>som supplement til de forudgående bestemmelser, åbner </P>  \r\n\r\n<P>fremgangsmåden med standardombytning mulighed for at lade en </P>  \r\n\r\n<P>indført vare, i det følgende benævnt &#187;ombytningsvare&#171;, træde i  \r\n\r\n</P>  \r\n\r\n<P>stedet for et forædlingsprodukt. </P>  \r\n\r\n<P>2. Toldmyndigheden tillader anvendelse af fremgangsmåden med </P>  \r\n\r\n<P>standardombytning, hvis forædlingsprocessen består i en </P>  \r\n\r\n<P>reparation af fællesskabsvarer, bortset fra varer, der er </P>  \r\n\r\n<P>omfattet af den fælles landbrugspolitik eller af de særlige </P>  \r\n\r\n<P>ordninger, der anvendes på visse varer, som er fremstillet ved </P>  \r\n\r\n<P>forarbejdning af landbrugsprodukter. </P>  \r\n\r\n<P>3. Toldmyndigheden tillader på betingelser fastsat af denne, at </P>  \r\n\r\n<P>ombytningsvarer indføres forud for udførselen af de til </P>  \r\n\r\n<P>midlertidig udførsel bestemte varer (forudgående indførsel). </P>  \r\n\r\n<P>Ved forudgående indførsel af en ombytningsvare skal der stilles en </P>  \r\n\r\n<P>sikkerhed, som dækker importafgiftsbeløbet. Denne sikkerhed </P>  \r\n\r\n<P>frigives efter betaling af de forfaldne importafgifter. </P>  \r\n\r\n<P>Artikel 17 </P>  \r\n\r\n<P>1. Ombytningsvarerne skal henhøre under samme toldposition i den </P>  \r\n\r\n<P>fælles toldtarif, være af samme handelsmæssige kvalitet og have </P>  \r\n\r\n<P>samme tekniske egenskaber, som udførselsvarerne ville have haft, </P>  \r\n\r\n<P>såfremt disse varer havde undergået den pågældende reparation. </P>  \r\n\r\n<P>2. Såfremt de midlertidigt udførte varer har været brugt før </P>  \r\n\r\n<P>udførselen, skal ombytningsvarerne ligeledes have været brugt og </P>  \r\n\r\n<P>må ikke være nye. </P>  \r\n\r\n<P>Toldmyndigheden kan dog fravige denne regel, såfremt ombytningsvaren </P>  \r\n\r\n<P>er leveret gratis enten på grund af en garantiforpligtelse i </P>  \r\n\r\n<P>henhold til kontrakt eller til lovgivningen eller som følge af en </P>  \r\n\r\n<P>fabrikationsfejl. </P>  \r\n\r\n<P>Artikel 18 </P>  \r\n\r\n<P>Standardombytning er kun tilladt, når det er muligt at kontrollere, </P>  \r\n\r\n<P>om de i artikel 17 anførte betingelser er opfyldt. </P>  \r\n\r\n<P>Artikel 19 </P>  \r\n\r\n<P>Med forbehold af artikel 22 finder de bestemmelser, der gælder for </P>  \r\n\r\n<P>forædlingsprodukter, ligeledes anvendelse på ombytningsvarer. </P>  \r\n\r\n<P>Artikel 20 </P>  \r\n\r\n<P>1. I tilfælde af forudgående indførsel skal udførselsvarerne udføres </P>  \r\n\r\n<P>inden for en frist på to måneder fra den dato, på hvilken </P>  \r\n\r\n<P>toldmyndigheden antog angivelsen om ombytningsvarernes overgang </P>  \r\n\r\n<P>til fri omsætning. </P>  \r\n\r\n<P>2. Når særlige omstændigheder gør det berettiget, kan </P>  \r\n\r\n<P>toldmyndigheden dog på anmodning af den pågældende forlænge den i </P>  \r\n\r\n<P>stk. 1 omhandlede periode inden for rimelige grænser. </P>  \r\n\r\n<P>Artikel 21 </P>  \r\n\r\n<P>I tilfælde af forudgående indførsel og når artikel 13 finder </P>  \r\n\r\n<P>anvendelse, fastsættes fradragsbeløbet ud fra de </P>  \r\n\r\n<P>afgiftselementer, der var gældende for de midlertidigt udførte </P>  \r\n\r\n<P>varer på den dato, på hvilken angivelsen af varernes henførsel </P>  \r\n\r\n<P>under proceduren blev antaget. </P>  \r\n\r\n<P>Artikel 22 </P>  \r\n\r\n<P>Artikel 3 og artikel 5, stk. 1, litra c), og stk. 2, finder ikke </P>  \r\n\r\n<P>anvendelse i forbindelse med standardombytning. </P>  \r\n\r\n<P>AFSNIT V </P>  \r\n\r\n<P>Afsluttende bestemmelser </P>  \r\n\r\n<P>Artikel 23 </P>  \r\n\r\n<P>De fremgangsmåder, der er fastlagt i denne forordning, kan ligeledes </P>  \r\n\r\n<P>anvendes ved gennemførelsen af ikke-toldmæssige foranstaltninger </P>  \r\n\r\n<P>inden for den fælles handelspolitik. </P>  \r\n\r\n<P>Artikel 24 </P>  \r\n\r\n<P>Medlemsstaterne og Kommissionen iværksætter en udveksling af </P>  \r\n\r\n<P>statistiske oplysninger vedrørende midlertidigt udførte varer og </P>  \r\n\r\n<P>forædlingsprodukter. </P>  \r\n\r\n<P>Artikel 25 </P>  \r\n\r\n<P>Udvalget for toldprocedurer af økonomisk Betydning foranstalter </P>  \r\n\r\n<P>udveksling af oplysninger om faktiske omstændigheder, der har </P>  \r\n\r\n<P>bevirket, at toldmyndigheden har nægtet adgang til proceduren for </P>  \r\n\r\n<P>passiv forædling med den begrundelse, at de økonomiske </P>  \r\n\r\n<P>betingelser ikke var opfyldt. </P>  \r\n\r\n<P>Artikel 26 </P>  \r\n\r\n<P>Udvalget for toldprocedurer af økonomisk Betydning kan behandle </P>  \r\n\r\n<P>ethvert spørgsmål, der vedrører anvendelsen af nærværende </P>  \r\n\r\n<P>forordning, og som formanden tager op på eget initiativ eller på </P>  \r\n\r\n<P>anmodning af en medlemsstats repræsentant. </P>  \r\n\r\n<P>Artikel 27 </P>  \r\n\r\n<P>De bestemmelser, der er nødvendige til gennemførelse af denne </P>  \r\n\r\n<P>forordning, fastsættes efter fremgangsmåden i artikel 31, stk. 2 </P>  \r\n\r\n<P>og 3, i forordning (EØF) nr. 1999/85. </P>  \r\n\r\n<P>Artikel 28 </P>  \r\n\r\n<P>Denne forordning er ikke til hinder for, at der vedtages særlige </P>  \r\n\r\n<P>bestemmelser vedrørende den fælles landbrugspolitik, som fortsat </P>  \r\n\r\n<P>er undergivet de regler, der gælder for gennemførelsen af denne </P>  \r\n\r\n<P>politik. </P>  \r\n\r\n<P>Artikel 29 </P>  \r\n\r\n<P>1. Denne forordning træder i kraft på tredjedagen efter </P>  \r\n\r\n<P>offentliggørelsen i De Europæiske Fællesskabers Tidende. </P>  \r\n\r\n<P>Den anvendes fra den 1. januar 1988. </P>  \r\n\r\n<P>2. Direktiv 76/119/EØF og gennemførelsesdirektiverne hertil samt </P>  \r\n\r\n<P>direktiv 78/1018/EØF ophæves med virkning fra den 1. januar 1988. </P>  \r\n\r\n<P>Henvisninger til disse direktiver skal betragtes som henvisninger </P>  \r\n\r\n<P>til denne forordning. </P>  \r\n\r\n<P>3. De bevillinger, der inden den 1. januar 1988 meddeles i henhold </P>  \r\n\r\n<P>til gennemførelsesbestemmelserne til direktiv 76/119/EØF, </P>  \r\n\r\n<P>tilbagekaldes senest den 31. december 1988, hvis de ikke kan </P>  \r\n\r\n<P>opretholdes i henhold til denne forordning. </P>  \r\n\r\n<P>Denne forordning er bindende i alle enkeltheder og gælder umiddelbart </P>  \r\n\r\n<P>i hver medlemsstat. </P>  \r\n\r\n<P>Udfærdiget i Bruxelles, den 24. juli 1986. </P>  \r\n\r\n<P>På Rådets vegne </P>  \r\n\r\n<P>A. CLARK </P>  \r\n\r\n<P>Formand </P>  \r\n\r\n<P>(10) </P>  \r\n\r\n<P>Noter: </P>  \r\n\r\n<P>(1) EFT nr. C 153 af 11. juni 1983, s. 6, og EFT nr. C 203 af 29. </P>  \r\n\r\n<P>juli 1983, s. 16. </P>  \r\n\r\n<P>(2) EFT nr. C 307 af 14. november 1983, s. 102, og EFT nr. C 46 af </P>  \r\n\r\n<P>20. februar 1984, s. 113. </P>  \r\n\r\n<P>(3) EFT nr. C 57 af 29. februar 1984, s. 3. </P>  \r\n\r\n<P>(4) EFT nr. L 24 af 30. januar 1976, s. 58. </P>  \r\n\r\n<P>(5) EFT nr. L 347 af 3. december 1981, s. 32. </P>  \r\n\r\n<P>(6) EFT nr. L 349 af 13. december 1978, s. 33. </P>  \r\n\r\n<P>(7) EFT nr. L 188 af 20. juli 1985, s. 1. </P>  \r\n\r\n<P>(8) EFT nr. L 148 af 26. juni 1968, s. 1. </P>  \r\n\r\n<P>(9) EFT nr. L 134 af 31. januar 1980, s. 1. </P>  \r\n\r\n<P>(10) EFT nr. L 112 af 25. april 1985, s. 50. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198714K00053"
        },
        {
            "displayName": "Entydig dokumentidentifikation",
            "displayValue": "CL004566"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "53"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}