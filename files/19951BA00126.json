{
    "id": 106729,
    "title": "1995 BSF 126   FOLKETINGSBESLUTNING OM DANMARKS RATIFIKATION AF AFTALEN OM ÆNDRING AF DEN   FJERDE AVS/EF-LOMEKONVENTION OG SLUTAKT MED DERTIL KNYTTEDE PROTOKOLLER OG   ERKLÆRINGER, AF PROTOKOLLEN TIL DEN FJERDE AVS/EF-LOMEKONVENTION SOM FØLGE AF   REPUBLIKKEN ØSTRIGS, REPUBLIKKEN FINLANDS OG KONGERIGET SVERIGES TILTRÆDELSE   AF DEN EUROPÆISKE UNION SAMT AF INTERN AFTALE OM FINANSIERING OG FORVALTNING   AF FÆLLESSKABETS BISTAND INDEN FOR ANDEN FINANSPROTOKOL TIL FJERDE   AVS/EF-KONVENTION ",
    "documentTypeId": "480",
    "isSagsforlobPeriodValid": false,
    "shortName": "1995/1 BSF 126",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 126 </P>  \r\n\r\n<P></P>  \r\n\r\n<P>Folketingsbeslutning om Danmarks ratifikation af aftalen om ændring af den  \r\n\r\n fjerde AVS/EF-Lomekonvention og slutakt med dertil knyttede protokoller og  \r\n\r\n erklæringer, af protokollen til den fjerde AVS/EF-Lomekonvention som følge af  \r\n\r\n Republikken Østrigs, Republikken Finlands og Kongeriget Sveriges tiltrædelse  \r\n\r\n af Den Europæiske Union samt af intern aftale om finansiering og forvaltning  \r\n\r\n af Fællesskabets bistand inden for anden finansprotokol til fjerde  \r\n\r\n AVS/EF-konvention </P>  \r\n\r\n<P></P>  \r\n\r\n<P>Fremsat af ministeren for udviklingsbistand (Poul Nielson) </P>  \r\n\r\n<P></P>  \r\n\r\n<P>den 10. april 1996 </P>  \r\n\r\n<P></P>  \r\n\r\n<P>Vedtaget ved anden (sidste) behandling den 21. maj 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget meddeler sit samtykke til, at Danmark ratificerer den på  \r\n\r\n Mauritius den 4. november 1995 undertegnede aftale om ændring af fjerde  \r\n\r\n AVS/EF-Lomekonvention og slutakt med dertil knyttede protokoller og  \r\n\r\n erklæringer, den på Mauritius den 4. november 1995 undertegnede protokol til  \r\n\r\n den fjerde AVS/EF-Lomekonvention som følge af Republikken Østrigs,  \r\n\r\n Republikken Finlands og Kongeriget Sveriges tiltrædelse af Den Europæiske  \r\n\r\n Union samt den i Bruxelles den 20. december 1995 undertegnede interne aftale  \r\n\r\n om finansiering og forvaltning af Fællesskabets bistand inden for anden  \r\n\r\n finansprotokol til fjerde AVS/EF-konvention. </P>  \r\n\r\n<P> <B>Bilag</B>  </P>  \r\n\r\n<P>De aftaler m.v., som er omtalt i folketingsbeslutningen, er optrykt som  \r\n\r\n bilag til det fremsatte forslag. </P>  \r\n\r\n<P>Oprindeligt fremsat forslag: </P>  \r\n\r\n<P>Folketinget meddeler sit samtykke til, at Danmark ratificerer den på  \r\n\r\n Mauritius den 4. november 1995 undertegnede aftale om ændring af fjerde  \r\n\r\n AVS/EF Lome-konvention og slutakt med dertil knyttede protokoller og  \r\n\r\n erklæringer, den på Mauritius den 4. november 1995 undertegnede protokol til  \r\n\r\n den fjerde AVS/EF Lome-konvention som følge af Republikken Østrigs,  \r\n\r\n Republikken Finlands og Kongeriget Sveriges tiltrædelse af Den Europæiske  \r\n\r\n Union samt den i Bryssel den 20. december 1995 undertegnede interne aftale om  \r\n\r\n finansiering og forvaltning af Fællesskabets bistand inden for anden  \r\n\r\n finansprotokol til fjerde AVS/EF-konvention. </P>  \r\n\r\n<P> <B>INDHOLDSFORTEGNELSE</B>  </P>  \r\n\r\n<P>I. AFTALEN OM ÆNDRING AF DEN FJERDE AVS/EF LOME-KONVENTION </P>  \r\n\r\n<P>Præambel </P>  \r\n\r\n<P>Teksten til de ændrede dele af fjerde AVS/EF Lome-konvention (ingen  \r\n\r\n ændringer i fjerde del): </P>  \r\n\r\n<P> <I>FØRSTE DEL </I></P>  \r\n\r\n<P>Almindelige bestemmelser vedrørende AVS/EF-samarbejdet </P>  \r\n\r\n<P>ANDEN DEL </P>  \r\n\r\n<P>Områder for AVS/EF-samarbejdet </P>  \r\n\r\n<P>TREDJE DEL </P>  \r\n\r\n<P>AVS/EF-samarbejdets instrumenter </P>  \r\n\r\n<P>FEMTE DEL </P>  \r\n\r\n<P>Afsluttende bestemmelser </P>  \r\n\r\n<P>PROTOKOLLER </P>  \r\n\r\n<P>Anden Finansprotokol </P>  \r\n\r\n<P>Protokol 1: om definition af begrebet &#187;varer med  \r\n\r\n oprindelsesstatus&#171; og om metoder for administrativt arbejde </P>  \r\n\r\n<P>Protokol 7: om oksekød </P>  \r\n\r\n<P>Protokol 10: om bæredygtig forvaltning af skovens ressourcer </P>  \r\n\r\n<P>SLUTAKT </P>  \r\n\r\n<P>Slutakt til aftalen om ændring af den fjerde AVS/EF Lome-konvention </P>  \r\n\r\n<P>II. PROTOKOLLEN TIL DEN FJERDE AVS/EF LOME-KONVENTION SOM FØLGE AF  \r\n\r\n REPUBLIKKEN ØSTRIGS, REPUBLIKKEN FINLANDS OG KONGERIGET SVERIGES TILTRÆDELSE  \r\n\r\n AF DEN EUROPÆISKE UNION </P>  \r\n\r\n<P>III. INTERN AFTALE OM FINANSIERING OG FORVALTNING AF FÆLLESSKABETS BISTAND  \r\n\r\n INDEN FOR ANDEN FINANSPROTOKOL TIL FJERDE AVS/EF-KONVENTION </P>  \r\n\r\n<P>BEMÆRKNINGER TIL FORSLAGET TIL FOLKETINGSBESLUTNING </P>  \r\n\r\n<P>I AFTALE OM ÆNDRING AF FJERDE AVS/EF LOME-KONVENTION </P>  \r\n\r\n<P>undertegnet den 4. november 1995 på Mauritius </P>  \r\n\r\n<P> <B>Aftaleteksten forefindes ikke i retsinformation</B>  </P>  \r\n\r\n<P> <I>Bemærkninger til forslaget</I>  </P>  \r\n\r\n<P> <B>A. GENERELT</B>  </P>  \r\n\r\n<P>Den 15. december 1989 undertegnedes i Togos hovedstad Lome den fjerde  \r\n\r\n AVS/EF-konvention mellem på den ene side EF og de 12 medlemslande og på den  \r\n\r\n anden side 68 stater i Afrika, Vestindien og Stillehavet (de såkaldte  \r\n\r\n AVS-stater). Konventionen blev indgået for en tiårs periode, idet der dog var  \r\n\r\n mulighed for revision af konventionen efter den første femårsperiode. Såvel  \r\n\r\n EU som AVS-staterne ønskede at benytte denne revisionsmulighed. Den 4.  \r\n\r\n november 1995 undertegnedes derfor på Mauritius en aftale om ændring af den  \r\n\r\n fjerde AVS/EF Lome-konvention mellem på den ene side Den Europæiske Union og  \r\n\r\n Unionens medlemslande og på den anden side 70 stater i Afrika, Vestindien og  \r\n\r\n Stillehavet. Samtidig undertegnedes en protokol til den fjerde AVS/EF  \r\n\r\n Lome-konvention som følge af Republikken Østrigs, Republikken Finlands og  \r\n\r\n Kongeriget Sveriges tiltrædelse af Den Europæiske Union. </P>  \r\n\r\n<P>Til Lome IV-konventionen er knyttet en finansprotokol for konventionens  \r\n\r\n første femårsperiode. I aftalen om ændring af konventionen indgår derfor en  \r\n\r\n ny finansprotokol. Som følge heraf undertegnedes den 20. december 1995 en ny  \r\n\r\n intern aftale mellem repræsentanter for medlemsstaternes regeringer forsamlet  \r\n\r\n i Rådet om finansiering og forvaltning af Fællesskabets bistand inden for  \r\n\r\n anden finansprotokol til fjerde AVS/EF-konvention. Med aftalen oprettedes Den  \r\n\r\n 8. Europæiske Udviklingsfond (EUF 8). </P>  \r\n\r\n<P>De vigtigste resultater af revisionen af Lome IV-konventionen - udover  \r\n\r\n Østrigs, Finlands og Sveriges tiltrædelse samt etableringen af den anden  \r\n\r\n finansprotokol - er, at AVS-staterne har opnået forbedrede eksportmuligheder  \r\n\r\n til EU, bl.a. gennem toldreduktioner og kvoteforhøjelser for visse  \r\n\r\n landbrugsvarer, hvor der i forvejen ikke var toldpræferencer. Endvidere har  \r\n\r\n AVS-staterne i oprindelsesreglerne fået større mulighed for at anvende  \r\n\r\n kumulation på industriprodukter med visse andre udviklingslande. Med aftalen  \r\n\r\n er der stillet yderligere krav til overholdelse af menneskerettigheder og  \r\n\r\n demokrati i AVS-staterne. De skærpede krav er kombineret med en  \r\n\r\n suspensionsklausul, der i givet fald kan anvendes til at standse EU's  \r\n\r\n samarbejde med det pågældende land. </P>  \r\n\r\n<P>For at sikre en effektiv anvendelse af den programmerede bistand til de  \r\n\r\n enkelte AVS-stater er der fastlagt en trancheordning, hvorefter der som  \r\n\r\n hovedregel i det vejledende program for bistanden under den anden  \r\n\r\n finansprotokol allokeres et beløb svarende til 70% af den vejledende  \r\n\r\n tildeling af bistandsmidler til landet. På basis af en revision af programmet  \r\n\r\n i lyset af de udførte aktiviteter træffes der beslutning om behovet for  \r\n\r\n tildeling af yderligere midler. </P>  \r\n\r\n<P>Undertegnelsen af de ovenfor nævnte tre aftaler er sket med  \r\n\r\n ratifikationsforbehold. </P>  \r\n\r\n<P>De tekster, som Danmark skal ratificere, og hvortil Folketingets samtykke  \r\n\r\n søges indhentet med dette forslag til folketingsbeslutning, er følgende: </P>  \r\n\r\n<P>- Aftalen om ændring af den fjerde AVS/EF Lome-konvention og slutakt med  \r\n\r\n dertil knyttede protokoller og erklæringer. </P>  \r\n\r\n<P>- Protokollen til den fjerde AVS/EF Lome-konvention som følge af  \r\n\r\n Republikken Østrigs, Republikken Finlands og Kongeriget Sveriges tiltrædelse  \r\n\r\n af Den Europæiske Union. </P>  \r\n\r\n<P>- Den interne aftale om finansiering og forvaltning af Fællesskabets  \r\n\r\n bistand inden for anden finansprotokol til fjerde AVS/EF-konvention. </P>  \r\n\r\n<P>Som en konsekvens af revisionen af Lome IV-konventionen forhandles der om  \r\n\r\n en ændring af Rådets afgørelse nr. 91/482 af 25. juli 1991 om de oversøiske  \r\n\r\n lande og territoriers (de såkaldte OLT) associering med Det Europæiske  \r\n\r\n Fællesskab. Denne afgørelse forventes at komme til at indeholde bestemmelser,  \r\n\r\n der stort set er svarende til bestemmelserne i den ændrede Lome  \r\n\r\n IV-konvention. Det bemærkes, at Grønland på basis af de eksisterende aftaler  \r\n\r\n med Fællesskabet fortsat ikke umiddelbart forudses at modtage midler fra Den  \r\n\r\n Europæiske Udviklingsfond. </P>  \r\n\r\n<P> <B>B. AFTALEN OM ÆNDRING AF DEN FJERDE AVS/EF LOME-KONVENTION</B>  </P>  \r\n\r\n<P>Nedenfor følger en redegørelse for hovedindholdet i de væsentligste  \r\n\r\n bestemmelser i aftalen om ændring af Lome IV-konventionen, idet det bemærkes,  \r\n\r\n at som følge af Traktaten om den Europæiske Union er &#187;Det Europæiske  \r\n\r\n Økonomiske Fællesskab&#171; erstattet af &#187;Det Europæiske  \r\n\r\n Fællesskab&#171;, &#187;EØF&#171; er erstattet med &#187;EF&#171; og  \r\n\r\n &#187;Rådet for De Europæiske Fællesskaber&#171; er erstattet med &#187;Rådet  \r\n\r\n for Den Europæiske Union&#171;. I præambelen er indsat en ny betragtning om  \r\n\r\n styrkelse af den politiske dialog. Det bemærkes, at der ikke er foretaget  \r\n\r\n ændringer i Lome IV-konventionens fjerde del om institutionernes virkemåde.  \r\n\r\n</P>  \r\n\r\n<P>1) <I>Ændringer i Lome IV-konventionens første del: Almindelige  \r\n\r\n bestemmelser om AVS/EF-samarbejdet</I>  </P>  \r\n\r\n<P>Konventionens bestemmelser om menneskerettigheder er blevet betydeligt  \r\n\r\n styrket med ændringen af Lome IV-konventionen. Således er det nu slået fast,  \r\n\r\n at overholdelse af menneskerettighederne, de demokratiske principper og  \r\n\r\n retssamfundet er et forhold af grundlæggende betydning i konventionen.  \r\n\r\n Samtidig er god regeringsførelse nævnt som et særligt mål for samarbejdet.  \r\n\r\n</P>  \r\n\r\n<P>Artikel 5 om vigtigheden af overholdelse af menneskerettighederne og de  \r\n\r\n demokratiske principper skal ses i sammenhæng med indsættelsen af en  \r\n\r\n suspensionsklausul i konventionens artikel 366a. (jvf. herom nedenfor under  \r\n\r\n B.4). </P>  \r\n\r\n<P>Ændringen af konventionen indebærer endvidere en væsentlig fremhævelse af  \r\n\r\n handelens grundlæggende betydning for en dynamisk udviklingsproces.  \r\n\r\n Vigtigheden af, at der i AVS-staterne skabes et klima, der befordrer  \r\n\r\n udviklingen af markedsøkonomi og den private sektor, erkendes. Endvidere  \r\n\r\n understreges det, at udviklingen af samhandlen bør prioriteres højt med  \r\n\r\n henblik på at fremskynde væksten i AVS-staternes økonomier og harmonisk og  \r\n\r\n gradvis integrere disse i verdensøkonomien. </P>  \r\n\r\n<P>Endelig nævnes de decentrale samarbejdsaktørers, dvs. bl.a. folkelige  \r\n\r\n institutioners og bevægelsers, betydelige muligheder for positivt at bidrage  \r\n\r\n til AVS-staternes udvikling. </P>  \r\n\r\n<P>For så vidt angår institutionernes opgaver, er det med ændringen af  \r\n\r\n konventionen tilføjet, at AVS/EF-Ministerrådet - foruden at fastlægge  \r\n\r\n hovedlinjerne for samarbejdet og træffe samtlige politiske beslutninger med  \r\n\r\n henblik på at virkeliggøre konventionens mål - tillige skal føre en udvidet  \r\n\r\n politisk dialog. Endvidere er der sket en styrkelse af kravet til  \r\n\r\n parlamentarikere. Således slås det nu fast, at AVS-repræsentanterne i Den  \r\n\r\n Paritetiske Forsamling skal bestå af parlamentsmedlemmer, eller i mangel  \r\n\r\n heraf, repræsentanter udpeget af parlamentet i den pågældende AVS-stat. Hvis  \r\n\r\n der ikke findes et parlament, skal deltagelse af en repræsentant på forhånd  \r\n\r\n godkendes af Den Paritetiske Forsamling. </P>  \r\n\r\n<P>2) <I>Ændringer i Lome IV-konventionens anden del: Områder for  \r\n\r\n AVS/EF-samarbejdet</I>  </P>  \r\n\r\n<P>I konventionens anden del om AVS/EF-samarbejdet er bestemmelserne i art.  \r\n\r\n 50 og 51 om fødevarehjælp ændret med henblik på at undgå påvirkning af lokal  \r\n\r\n handel og produktion. I art. 87 - 93 er foretaget ændringer med henblik på  \r\n\r\n større effektivitet i det arbejde, der udføres af Centret for Industriel  \r\n\r\n Udvikling (CIU). </P>  \r\n\r\n<P>I art. 129 om finansiel og faglig bistand til skibsfarten er det nu  \r\n\r\n tilføjet, at der - for at bidrage til fremme og udvikling af AVS-staternes  \r\n\r\n samhandel gennem skibsfart - kan lægges særlig vægt på fremme af og ansporing  \r\n\r\n til adgang til konventionens midler for AVS-skibsredere. Dette kan ske som  \r\n\r\n led i udviklingssamarbejdet inden for de eksisterende instrumenter og navnlig  \r\n\r\n i forbindelse med projekter og programmer til forbedring af deres skibsfarts  \r\n\r\n konkurrenceevne. </P>  \r\n\r\n<P>I art. 135 - 136 understreges behovet for og anføres mulige  \r\n\r\n foranstaltninger med henblik på udvikling af AVS-staternes handel såvel  \r\n\r\n indbyrdes som internationalt. </P>  \r\n\r\n<P>Med ændringen af art. 141 er der åbnet mulighed for, at også andre  \r\n\r\n specialiserede institutioner end Fonden for Kulturelt Samarbejde mellem AVS  \r\n\r\n og EF kan yde bidrag til virkeliggørelse af konventionens mål for kulturelt  \r\n\r\n og socialt samarbejde. Bilag XXII er samtidig ændret således, at der nu i  \r\n\r\n modsætning til tidligere, hvor Fællesskabet ydede tilskud til Fonden for  \r\n\r\n Kulturelt Samarbejde, kan bevilges finansiel støtte fra Fællesskabet til  \r\n\r\n samarbejdsprojekter og -programmer, der forelægges af Fonden for Kulturelt  \r\n\r\n Samarbejde og andre specialiserede institutioner. </P>  \r\n\r\n<P>3) <I>Ændringer i Lome IV-konventionens tredje del: AVS/EF-samarbejdets  \r\n\r\n instrumenter</I>  </P>  \r\n\r\n<P>Ændringerne i konventionens tredje del om AVS/EF-samarbejdets instrumenter  \r\n\r\n er hovedsagelig af teknisk art og tager først og fremmest sigte på en  \r\n\r\n effektivisering af bistandssamarbejdet. Endvidere er der i konventionen  \r\n\r\n indsat bestemmelser om decentralt samarbejde. </P>  \r\n\r\n<P>Særligt skal fremhæves, at der gennem ændringerne i art. 224 og art. 247  \r\n\r\n er åbnet mulighed for direkte budgetstøtte som led i  \r\n\r\n strukturtilpasningsstøtten. </P>  \r\n\r\n<P>Med art. 251 A - 251 E er indsat bestemmelser om decentralt samarbejde,  \r\n\r\n bl.a. mellem lokale offentlige myndigheder, sammenslutninger i  \r\n\r\n landdistrikterne, kooperativer, fagforeninger, undervisnings- og  \r\n\r\n forskningscentre, ikke-statslige udviklingsorganisationer og foreninger. </P>  \r\n\r\n<P>For at sikre bedre muligheder for anvendelse af midler til  \r\n\r\n katastrofebistand er der i art. 251, stk. 3 indføjet en bestemmelse om de  \r\n\r\n tilfælde, hvor de til rådighed værende katastrofebistandsmidler er  \r\n\r\n utilstrækkelige. I disse tilfælde kan en del af de midler til det nationale  \r\n\r\n vejledende program, der endnu ikke er disponeret over som følge af den  \r\n\r\n pågældende stats manglende evne til at undertegne eller gennemføre det  \r\n\r\n vejledende program, anvendes til katastrofebistand. Dette kan ske efter  \r\n\r\n anmodning fra den berørte AVS-stat, fra AVS-staterne på den berørte stats  \r\n\r\n vegne eller fra Fællesskabet efter forudgående konsultation med AVS-staterne.  \r\n\r\n</P>  \r\n\r\n<P>Den væsentligste ændring i art. 281 - 284 om programmering af bistanden  \r\n\r\n er, at der som hovedregel i det vejledende program for bistanden under den  \r\n\r\n anden finansprotokol til den enkelte AVS-stat angives et beløb svarende til  \r\n\r\n 70% af den vejledende tildeling af bistandsmidler til landet. I forbindelse  \r\n\r\n med en revision af programmet senest efter tre år træffes der beslutning,  \r\n\r\n bl.a. baseret på fremskridtene i gennemførelse af programmet, om behovet for  \r\n\r\n tildeling af yderligere midler. Ikke anvendte midler vil kunne anvendes til  \r\n\r\n finansiering af den programmerbare bistand, medmindre AVS/EF-Ministerrådet  \r\n\r\n træffer en anden afgørelse. </P>  \r\n\r\n<P>4) <I>Ændringer i Lome IV-konventionens femte del: Afsluttende  \r\n\r\n bestemmelser</I>  </P>  \r\n\r\n<P>Den væsentligste nyskabelse i femte del er indføjelsen af en  \r\n\r\n suspensionsklausul i artikel 366a. Herefter kan en part, såfremt denne  \r\n\r\n finder, at den anden part ikke har overholdt sine forpligtelser med hensyn  \r\n\r\n til et af de væsentlige punkter, der er omhandlet i artikel 5 om demokrati og  \r\n\r\n menneskerettigheder, tage passende skridt til helt eller delvis at suspendere  \r\n\r\n konventionens anvendelse. Det er underforstået, at suspension er den sidste  \r\n\r\n udvej. </P>  \r\n\r\n<P>Som udgangspunkt skal der indledningsvis finde konsultationer sted mellem  \r\n\r\n parterne med henblik på at vurdere situationen nærmere samt - om muligt -  \r\n\r\n finde en løsning. Konsultationerne skal indledes senest 15 dage efter  \r\n\r\n fremsættelsen af anmodningen og må sædvanligvis ikke vare længere end 30  \r\n\r\n dage. I særligt hastende tilfælde - eller hvis anmodningen om konsultationer  \r\n\r\n afvises - kan suspensionen dog ske straks. Den berørte part skal i forvejen  \r\n\r\n underettes om en sådan foranstaltning, som ophæves, så snart årsagerne til  \r\n\r\n dens indførelse er forsvundet. </P>  \r\n\r\n<P>Ved ændringen af konventionen er der desuden i artikel 364 og 364a skabt  \r\n\r\n adgang til, at AVS/EF-Ministerrådet kan godkende Sydafrikas og Somalias  \r\n\r\n tiltræden af konventionen. </P>  \r\n\r\n<P>5) <I>Protokoller, bilag og slutakt</I>  </P>  \r\n\r\n<P>I <I>Den anden Finansprotokol</I> til Lome IV-konventionen er afsat ialt  \r\n\r\n 14.625 mio. ECU som Fællesskabets samlede finansielle bistand for et tidsrum  \r\n\r\n af fem år fra den 1. marts 1995. Fordelingen af midlerne er anført nedenfor  \r\n\r\n under D. Eventuelle overskydende midler, der ikke er disponeret over, eller  \r\n\r\n som ikke er udbetalt ved finansprotokollens udløb, anvendes, indtil de er  \r\n\r\n opbrugt, på samme betingelser, som anført i Lome IV-konventionen. </P>  \r\n\r\n<P>Den vigtigste ændring i <I>Protokol nr. 1</I> om definition af begrebet  \r\n\r\n &#187;varer med oprindelsesstatus&#171; og om metoderne for administrativt  \r\n\r\n samarbejde er, at der i art. 6, på begæring af AVS-staterne og under nærmere  \r\n\r\n fastsatte betingelser, åbnes mulighed for, at varer med oprindelse i et  \r\n\r\n naboland, der er udviklingsland, men ikke medlem af AVS, og som tilhører en  \r\n\r\n sammenhængende geografisk enhed, anses for at have oprindelse i den AVS-stat,  \r\n\r\n hvor der foretages yderligere bearbejdning eller forarbejdning. </P>  \r\n\r\n<P>Udtrykket &#187;naboland, der er udviklingsland, men ikke medlem af AVS,  \r\n\r\n og som tilhører en sammenhængende geografisk enhed&#171; omfatter ifølge  \r\n\r\n fælleserklæringen i bilag LXXXVI følgende lande: </P>  \r\n\r\n<P>- Afrika: Algeriet, Egypten, Libyen, Marokko, Tunesien og på et ad  \r\n\r\n hoc-grundlag Sydafrika </P>  \r\n\r\n<P>- Vestindien: Colombia, Costa Rica, Cuba, El Salvador, Guatemala,  \r\n\r\n Honduras, Nicaragua, Panama og Venezuela </P>  \r\n\r\n<P>- Stillehavet: Nauru. </P>  \r\n\r\n<P> <I>Protokol nr. 7</I> om oksekød er ændret således, at der åbnes mulighed  \r\n\r\n for Namibia for en årlig eksport af 13.000 tons udbenet oksekød til EU.  \r\n\r\n Importafgiften nedsættes med 92%. </P>  \r\n\r\n<P>Der er indsat en ny <I>Protokol nr. 10</I> om bæredygtig forvaltning af  \r\n\r\n skovenes ressourcer. </P>  \r\n\r\n<P>I slutakten til Lome IV-konventionen er indsat en række bilag med ensidige  \r\n\r\n og fælles erklæringer. </P>  \r\n\r\n<P>Bilag III a indeholder således en erklæring fra Fællesskabet, der  \r\n\r\n afspejler, at Fællesskabet i udviklingssamarbejdet med AVS-staterne vil  \r\n\r\n basere sig på principperne i art. 130 U i Traktaten om Den Europæiske Union.  \r\n\r\n</P>  \r\n\r\n<P>Bilag XL er ændret til at indeholde den række landbrugsvarer, der nu er  \r\n\r\n omfattet af præferenceordningen i art. 168, stk. 2, litra a), nr. ii). </P>  \r\n\r\n<P>Den vigtigste ændring er en 16% toldnedsættelse for produkter, hvor  \r\n\r\n AVS-staterne ikke i forvejen havde toldpræferencer. Undtaget fra denne  \r\n\r\n generelle toldnedsættelse er oliven og heraf afledte produkter samt vin og  \r\n\r\n citroner. Der blev endvidere bl.a. opnået enighed om toldkontingenter med 50%  \r\n\r\n nedsættelse af tolden for korn (15.000t) og svinekød (500t). </P>  \r\n\r\n<P>6) <I>Slutakten til aftalen om ændring af den fjerde AVS/EF  \r\n\r\n Lome-konvention</I>  </P>  \r\n\r\n<P>Til slutakten til aftalen om ændring af den fjerde AVS/EF Lome-konvention  \r\n\r\n er knyttet en fælleserklæring om handelsudvikling. </P>  \r\n\r\n<P> <B>C. PROTOKOLLEN TIL DEN FJERDE AVS/EF LOME-KONVENTION SOM FØLGE AF  \r\n\r\n REPUBLIKKEN ØSTRIGS, REPUBLIKKEN FINLANDS OG KONGERIGET SVERIGES TILTRÆDELSE  \r\n\r\n AF DEN EUROPÆISKE UNION</B>  </P>  \r\n\r\n<P>Med protokollen bliver Republikken Østrig, Republikken Finland og  \r\n\r\n Kongeriget Sverige kontraherende parter i Lome IV-konventionen. Statsborgere,  \r\n\r\n selskaber og virksomheder i disse lande vil først kunne deltage i aftaler,  \r\n\r\n udbud, licitationer m.v. på basis af midler fra Den 8. Europæiske  \r\n\r\n Udviklingsfond (EUF 8), når de pågældende lande har bidraget til EUF 8. De  \r\n\r\n tre lande bidrager ikke til de tidligere europæiske udviklingsfonde. </P>  \r\n\r\n<P> <B>D. DEN INTERNE AFTALE OM FINANSIERING OG FORVALTNING AF FÆLLESSKABETS  \r\n\r\n BISTAND INDEN FOR DEN ANDEN FINANSPROTOKOL TIL FJERDE AVS/EF-KONVENTION</B>  \r\n\r\n</P>  \r\n\r\n<P>Med aftalen oprettes Den 8. Europæiske Udviklingsfond (EUF 8). </P>  \r\n\r\n<P>Fonden tildeles i overensstemmelse med den ovennævnte anden finansprotokol  \r\n\r\n et beløb på 13.132 mio. ECU, hvoraf medlemslandene direkte bidrager med  \r\n\r\n 12.840 mio. ECU. 165 mio. ECU anvendes til de oversøiske lande og territorier  \r\n\r\n (OLT). </P>  \r\n\r\n<P>Danmarks bidrag til fonden udgør 275 mio. ECU eller ca. 1.958 mio. kr. (1  \r\n\r\n ECU = 7,12 kr.) og forudses afholdt inden for rammerne af den samlede danske  \r\n\r\n bevilling til udviklingslandene. </P>  \r\n\r\n<P>Midlerne fordeles således: </P>  \r\n\r\n<P>AVS-staterne: </P>  \r\n\r\n<PRE>  \r\n\r\n Programmerbar national bistand:       6.262 mio. ECU  \r\n\r\n Strukturtilpasning:                   1.400 mio. ECU  \r\n\r\n Regionalt samarbejde:                 1.300 mio. ECU  \r\n\r\n Risikovillig kapital:                 1.000 mio. ECU  \r\n\r\n Rentegodtgørelse:                       370 mio. ECU  \r\n\r\n Nødhjælp og hjælp til flygtninge:       260 mio. ECU  \r\n\r\n STABEX:                               1.800 mio. ECU  \r\n\r\n SYSMIN:                                 575 mio. ECU  \r\n\r\n ----------------------------------------------------  \r\n\r\n I alt AVS:                           12.967 mio. ECU  \r\n\r\n OLT:  \r\n\r\n Programmerbar national bistand        105,0 mio. ECU  \r\n\r\n Risikovillig kapital                   30,0 mio. ECU  \r\n\r\n Regionalt samarbejde                   10,0 mio. ECU  \r\n\r\n Rentegodtgørelse                        8,5 mio. ECU  \r\n\r\n Nødhjælp og hjælp til flygtninge        3,5 mio. ECU  \r\n\r\n STABEX                                  5,5 mio. ECU  \r\n\r\n SYSMIN                                  2,5 mio. ECU  \r\n\r\n ----------------------------------------------------  \r\n\r\n Ialt OLT                              165,0 mio. ECU  \r\n\r\n</PRE>  \r\n\r\n<P>Herudover kan der af Den Europæiske Investeringsbanks (EIB) egne midler  \r\n\r\n ydes lån for ialt 1.693 mio. ECU. Heraf kan indtil 1.658 mio. ECU anvendes  \r\n\r\n til finansieringstransaktioner i AVS-staterne og indtil 35 mio. ECU til  \r\n\r\n finansieringstransaktioner i OLT. </P>  \r\n\r\n<P>I lighed med tidligere interne aftaler fastsættes endvidere i aftalen den  \r\n\r\n interne beslutningsproces, der finder anvendelse ved fastlæggelsen af  \r\n\r\n Fællesskabets holdning til forslag til projektfinansiering. </P>  \r\n\r\n<P> <B>E. LISTE OVER AVS-STATERNE OG DE OVERSØISKE LANDE OG TERRITORIER (OLT)  \r\n\r\n Liste over AVS-stater</B>  </P>  \r\n\r\n<P>I Afrika: Angola, Benin, Botswana, Burkina Faso, Burundi, Cameroun, Den  \r\n\r\n Centralafrikanske Republik, Comorerne, Congo, Elfenbenskysten, Djibouti,  \r\n\r\n Eritrea, Etiopien, Gabon, Gambia, Ghana, Guinea, Guinea-Bissau, Kap Verde,  \r\n\r\n Kenya, Lesotho, Liberia, Madagaskar, Malawi, Mali, Mauretanien, Mauritius,  \r\n\r\n Mozambique, Namibia, Niger, Nigeria, Rwanda, Sao Tome og Principe, Senegal,  \r\n\r\n Seychellerne, Sierra Leone, Somalia, Sudan, Swaziland, Tanzania, Tchad, Togo,  \r\n\r\n Uganda, Zaöre, Zambia, Zimbabwe og Ækvatorialguinea. </P>  \r\n\r\n<P>I Vestindien: Antigua og Barbuda, Bahamaøerne, Barbados, Belize, Dominica,  \r\n\r\n Den Dominikanske Republik, Grenada, Guyana, Haiti, Jamaica, St. Christopher  \r\n\r\n og Nevis, Santa Lucia, St. Vincent, Suriname samt Trinidad og Tobago. </P>  \r\n\r\n<P>I Stillehavet: Fiji, Kiribati, Papua Ny Guinea, Salomonøerne, Tonga,  \r\n\r\n Tuvalu, Vanuatu og Vestsamoa. </P>  \r\n\r\n<P> <B>Liste over OLT</B>  </P>  \r\n\r\n<P>Danmark: Grønland. </P>  \r\n\r\n<P>Frankrig: Ny Kaledonien, Fransk Polynesien, øerne Wallis og Futuna,  \r\n\r\n Mayotte, St Pierre og Miquelon samt Sydpolarlandene og Antarktis. </P>  \r\n\r\n<P>Nederlandene: Aruba samt De Nederlandske Antiller. </P>  \r\n\r\n<P>Storbritannien: Anguilla, britisk antarktisk territorium, britiske  \r\n\r\n territorier i Det indiske Ocean, Caymanøerne, De britiske Jomfruøer,  \r\n\r\n Falklandsøerne, Montserrat, Pitcairn, St. Helena, Syd-Georgien og Syd  \r\n\r\n Sandwichøerne samt Turks- og Caicosøerne. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1996"
        },
        {
            "displayName": "Accession",
            "displayValue": "19951BA00126"
        },
        {
            "displayName": "Entydig dokumentidentifikation",
            "displayValue": "CL006273"
        },
        {
            "displayName": "Dato for førstegangsindlæggelse",
            "displayValue": "21/05/1996"
        },
        {
            "displayName": "Dato for indlæggelse",
            "displayValue": "21/05/1996"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "126"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}