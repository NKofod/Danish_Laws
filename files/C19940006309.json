{
    "id": 61867,
    "title": "Ligningsplanen for indkomståret 1993 (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 63 af 29/03/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ligningsplanen for indkomståret 1993 (* 1) </H1>  \r\n\r\n<P></P>  \r\n\r\n<BR>  \r\n\r\n<P> <B> Indledning</B>  </P>  \r\n\r\n<P>Ifølge skattestyrelseslovens § 13 skal Told- og Skattestyrelsen forud for  \r\n\r\n den almindelige ligning udarbejde en plan for ligningens forløb for  \r\n\r\n fremgangsmåden ved udøvelsen af Told- og Skattestyrelsens tilsyn med den  \r\n\r\n kommunale ligningsindsats. </P>  \r\n\r\n<P>Ligningsplanen forelægges Ligningsrådet til godkendelse. </P>  \r\n\r\n<P>Tilrettelæggelsen af ligningsarbejdet skal i videst muligt omfang sikre,  \r\n\r\n at alle kommer til at betale den skat, de skal i henhold til gældende lov,  \r\n\r\n hverken mere eller mindre. </P>  \r\n\r\n<P>Ligningen skal tilrettelægges, så skattesystemet opfattes retfærdigt, og  \r\n\r\n ligningen skal modvirke forsøg på unddragelse. </P>  \r\n\r\n<P>Ligningen skal være rigtig og gennemføres efter såvel gældende  \r\n\r\n skatteretlige som formelle regler. </P>  \r\n\r\n<P>Ligningen må ikke være bagatelagtig, og ligningen af den enkelte sag skal  \r\n\r\n gennemføres uden unødig forsinkelse. </P>  \r\n\r\n<P>Den kommunale og statslige skatteforvaltning skal i relation til borgerne  \r\n\r\n og virksomhederne optræde og fungere som en helhed. Der henvises til  \r\n\r\n skattestyrelseslovens bestemmelser om opgavefordelingen mellem stat og  \r\n\r\n kommune. </P>  \r\n\r\n<P>Ved skattemyndighedernes informations- og instruktionsvirksomhed skal det  \r\n\r\n tilstræbes, at skattereglerne gøres forståelige for borgere og virksomheder.  \r\n\r\n</P>  \r\n\r\n<P>Ligningsrådet fastlægger retningslinier for Told- og Skattestyrelsens  \r\n\r\n administration på ligningsområdet og udøver sammen med styrelsen tilsyn med  \r\n\r\n den kommunale ligning. </P>  \r\n\r\n<P> <B> Den kommunale skatteopgave</B>  </P>  \r\n\r\n<P>De kommunale skattemyndigheder foretager skatteansættelse af indkomst og  \r\n\r\n formue. </P>  \r\n\r\n<P>Ligningsrådet udmelder hvert år måltal til kommunerne for at sikre en  \r\n\r\n ensartet ligning. </P>  \r\n\r\n<P>Måltallet angiver hvor mange selvangivelser, der som minimum skal  \r\n\r\n gennemses nøjere. Desuden oplyses, hvor mange ansættelsesændringer en sådan  \r\n\r\n gennemgang erfaringsmæssigt vil medføre, samt de gennemsnitlige ændringsbeløb  \r\n\r\n fordelt på henholdsvis forhøjelser og nedsættelser, der erfaringsmæssigt vil  \r\n\r\n være resultatet heraf. </P>  \r\n\r\n<P>Ved nøjere gennemsyn forstås i denne sammenhæng de handlinger, der  \r\n\r\n foretages efter indberetning, gennemlæsning og/eller udsøgning, og som  \r\n\r\n normalt vil medføre en kontakt med skatteyderen. </P>  \r\n\r\n<P>For indkomståret 1993 udmeldes måltal for følgende grupper: </P>  \r\n\r\n<P CLASS=PUNKT> <B>1.</B> Ikke erhvervsdrivende, bortset fra hovedaktionærer.  \r\n\r\n</P>  \r\n\r\n<P CLASS=PUNKT> <B>2.</B> Hovedaktionærer. </P>  \r\n\r\n<P CLASS=PUNKT> <B>3.</B> Personligt erhvevsdrivende med pligt til at afgive  \r\n\r\n standardiserede regnskabsoplysninger. </P>  \r\n\r\n<P CLASS=PUNKT> <B>4.</B> Personligt erhvervsdrivende uden pligt til at  \r\n\r\n afgive standardiserede regnskabsoplysninger. </P>  \r\n\r\n<P CLASS=PUNKT> <B>5.</B> Selskaber mv. </P>  \r\n\r\n<P>Der skal i de kommunale udsøgninger indlægges en væsentlighedsbetragtning,  \r\n\r\n således at kun selvangivelser med væsentlige fejl udsøges. </P>  \r\n\r\n<P>Med henblik på at sikre, at landets største selskaber som minimum  \r\n\r\n gennemses nøjere hvert 3. år, oplyser Told- og Skattestyrelsen kommunerne om  \r\n\r\n de selskaber, der falder ind under denne kategori. </P>  \r\n\r\n<P>Til brug i bestræbelserne på at inddrage mere kvalitative elementer i  \r\n\r\n vurderingen af den kommunale ligning anmodes kommunalbestyrelsen om ved  \r\n\r\n afslutningen af ligningsplanperioden at oplyse antallet af klager, der i  \r\n\r\n perioden er indgivet til skatteankenævnet, samt resultatet af disse. </P>  \r\n\r\n<P>I forbindelse med det kommunale ligningsarbejde vedrørende indkomståret  \r\n\r\n 1993 anbefaler Ligningsrådet, at den enkelte kommune yder en særlig indsats  \r\n\r\n med hensyn til et eller flere ligningstemaer. Ligningsrådet kan med baggrund  \r\n\r\n i erfaringer fra det praktiske ligningsarbejde pege på følgende eksempler på  \r\n\r\n relevante temaer for indkomståret 1993: </P>  \r\n\r\n<P CLASS=PUNKT> <B>1.</B> Værdiansættelsesproblemer vedrørende: -  \r\n\r\n Overdragne/ophørte/afmeldte virksomheder - Overdragelse af goodwill -  \r\n\r\n Overdragelse af erhvervsejendomme - Overdragelse af firmabiler </P>  \r\n\r\n<P CLASS=PUNKT> <B>2.</B> Særligt kontrolrelevante forhold vedrørende: -  \r\n\r\n Udbetalinger fra fonde - Mindre entreprenørvirksomheder med aktiviteter i  \r\n\r\n udlandet </P>  \r\n\r\n<P CLASS=PUNKT> <B>3.</B> Emner med relation til ny lovgivning: - De dele af  \r\n\r\n den i 1993 vedragne skattereform, der trådte i kraft i 1993 </P>  \r\n\r\n<P>I den årlige redegørelse for ligningens forløb omtaler kommunalbestyrelsen  \r\n\r\n de antals- og beløbsmæssige resultater vedrørende de temaer, som kommunen har  \r\n\r\n beskæftiget sig med i den forløbne periode, således at de opnåede resultater  \r\n\r\n kan benyttes til erfaringsopsamling og inspiration ved den fremtidige  \r\n\r\n prioritering af lignings- og revisionsarbejdet. </P>  \r\n\r\n<P>Den kommunale ligningsplan </P>  \r\n\r\n<P>Lignings- og revisionsarbejdet udføres i overensstemmelse med den  \r\n\r\n kommunale ligningsplan, der godkendes af kommunalbestyrelsen. </P>  \r\n\r\n<P>Kommunen fastsætter i samarbejde med den lokale told- og skatteregion,  \r\n\r\n hvor mange selvangivelser - udover det givne minimumsantal - der skal  \r\n\r\n gennemses nøjere. </P>  \r\n\r\n<P>Inden ligningsplansperiodens begyndelse vurderes den kommunale  \r\n\r\n ligningsplan af told- og skatteregionen og kommunen i fællesskab. Told- og  \r\n\r\n skatteregionens eventuelle bemærkninger meddeles kommunalbestyrelsen.  \r\n\r\n Ligningsplanen skal omfatte perioden 1. juli 1994 til 30. juni 1995. </P>  \r\n\r\n<P>Nedenstående hovedelementer bør indgå i den kommunale ligningsplan: </P>  \r\n\r\n<P>- Ligningsopgavens indhold og omfang fordelt på skatteydergrupper. </P>  \r\n\r\n<P>- Principper for valg af udsøgningskriterier. </P>  \r\n\r\n<P>- Antal selvangivelser, der udover Ligningsrådets udmeldte måltal skal  \r\n\r\n gennemses nøjere. </P>  \r\n\r\n<P>- Beskrivelse af den planlagte kontrol af lignings- og revisionssager,  \r\n\r\n herunder virksomhedsbesøg. </P>  \r\n\r\n<P>- De mandskabsmæssige ressourcer såvel kvantitativt som kvalitativt. </P>  \r\n\r\n<P>- Ressourceanvendelsen, herunder en fordeling på ikke erhvervsdrivende,  \r\n\r\n hovedaktionærer, erhvervsdrivende og selskaber, samt på investorer i de  \r\n\r\n mindre anpartsprojekter, der i 1992 og 1993 blev udbudt i stort tal. </P>  \r\n\r\n<P>- Beskrivelse af resultatregistrering/statistik. </P>  \r\n\r\n<P>- Omtale af eventuelle kvalitetsprojekter, som kommunen vil arbejde med i  \r\n\r\n planperioden. </P>  \r\n\r\n<P>Kommunen skal i ligningsplanen angive, hvor langt den kalkulerer med, at  \r\n\r\n lignings- og revisionsarbejdet vil være fremskredet pr. 1. januar 1995. </P>  \r\n\r\n<P>Efter 1. januar og senest den 15. februar 1995 afgiver de kommuner, der  \r\n\r\n ikke har nået det kalkulerede mål, en status over lignings- og  \r\n\r\n revisionsarbejdet til told- og skatteregionen. </P>  \r\n\r\n<P>Såfremt der under det løbende lignings- og revisionsarbejde foretages  \r\n\r\n ændringer i ligningsmålene, meddeles dette til told- og skatteregionen med  \r\n\r\n oplysning om, hvorledes lignings- og revisionsarbejdet tænkes tilrettelagt i  \r\n\r\n den resterende ligningsperiode. </P>  \r\n\r\n<P>Ved ligningsplanperiodens afslutning udarbejder kommunalbestyrelsen en  \r\n\r\n redegørelse om forløbet af lignings- og revisionsarbejdet til told- og  \r\n\r\n skatteregionen. Kommunalbestyrelsen redegør heri for såvel kvalitative som  \r\n\r\n kvantitative forhold, der har haft indflydelse på arbejdet i  \r\n\r\n ligningsplanperioden, og som ikke kan udledes af den statslige  \r\n\r\n ligningsstatistik. Redegørelsen skal indeholde følgende hovedpunkter: </P>  \r\n\r\n<P>- Årsag til manglende opfyldelse af såvel minimumsmåltallene for udmeldte  \r\n\r\n skatteydergrupper som individuelt aftalte måltal. </P>  \r\n\r\n<P>- Væsentlige ændringer i mandtallene i forhold til de mandtal, der  \r\n\r\n anvendes i Told*Skat's ligningsstatistiksystem. </P>  \r\n\r\n<P>- De beløbs- og antalsmæssige resultater af arbejdet med det/de valgte  \r\n\r\n ligningstemaer. </P>  \r\n\r\n<P>- Resultaterne af den turnusmæssige ligning af store selskaber. </P>  \r\n\r\n<P>- Klagestatistik vedrørende indkomståret 1993, opdelt på personer og  \r\n\r\n selskaber. Statistikken skal omfatte det antal klager, der er færdigbehandlet  \r\n\r\n i planperioden, samt udfaldet af klagebehandlingen. I forbindelse med  \r\n\r\n redegørelsen for den følgende planperiode suppleres statistikken med en  \r\n\r\n opgørelse over de klager, der er færdigbehandlet i denne periode for så vidt  \r\n\r\n angår 1993. </P>  \r\n\r\n<P>- Antal igangværende større sager pr. 30/6 1995 med angivelse af forventet  \r\n\r\n færdiggørelse. </P>  \r\n\r\n<P>Redegørelsen skal fremsendes til told- og skatteregionen senest den 15.  \r\n\r\n oktober 1995. </P>  \r\n\r\n<P>Ovennævnte regionale opgaver varetages dog af Told- og Skattestyrelsen for  \r\n\r\n så vidt angår Københavns og Frederiksberg kommuner. </P>  \r\n\r\n<P> <B> Told- og skatteregionernes opgaver</B>  </P>  \r\n\r\n<P>Told- og skatteregionerne varetager Told- og Skattestyrelsens regionale  \r\n\r\n opgaver, herunder tilsynet med den kommunale ligning. Tilsynet udøves ved  \r\n\r\n samarbejde, instruktion og vejledning. </P>  \r\n\r\n<P>Told- og skatteregionerne varetager i samarbejde med kommunerne  \r\n\r\n koordineringen af den samlede lignings- og revisionsindsats i den enkelte  \r\n\r\n region. </P>  \r\n\r\n<P>Regionerne skal udbygge og intensivere samarbejdet med kommunerne og  \r\n\r\n derved bl.a. sikre en ensartet ligning. </P>  \r\n\r\n<P>Told- og skatteregionerne varetager opgaven med registrering af  \r\n\r\n virksomheder og institutioner - både skattepligtige og ikke skattepligtige -  \r\n\r\n der er oplysningspligtige efter bl.a. skattekontrolloven. </P>  \r\n\r\n<P>Blandt andet af hensyn til kommunernes ligningsarbejde er det vigtigt, at  \r\n\r\n arbejdsgiverkontrollen og kontrollen med andre indberetningspligtige udbygges  \r\n\r\n og intensiveres. </P>  \r\n\r\n<P>Regionerne instruerer og vejleder kommunerne om ny lovgivning og praksis.  \r\n\r\n</P>  \r\n\r\n<P>Told- og skatteregionerne tilbyder bistand til kommunerne ved  \r\n\r\n gennemførelse af større revisionssager og tilrettelægger i samarbejde med  \r\n\r\n kommunerne i regionen fælles større kontrolaktioner. </P>  \r\n\r\n<P>Regionernes kontrolarbejde skal i videst muligt omfang koordineres med de  \r\n\r\n kommunale skatteforvaltninger, således at skatte-, moms- og afgiftskontrollen  \r\n\r\n af virksomhederne opleves som samordnet kontrol. </P>  \r\n\r\n<P>Told- og skatteregionerne påser, at der sker en ensartet udtagelse og  \r\n\r\n bedømmelse af ansvarssager, og at der ikke udtages bagatelsager. </P>  \r\n\r\n<P>For så vidt angår Københavns og Frrederiksberg kommuner varetages  \r\n\r\n ovennævnte opgave vedrørende ansvarssager af kommunerne selv, medens de  \r\n\r\n øvrige opgaver varetages af Told- og Skattestyrelsen. </P>  \r\n\r\n<P> <B> Told- og Skattestyrelsen</B>  </P>  \r\n\r\n<P>Told- og Skattestyrelsen har ansvaret for planlægning og koordinering af  \r\n\r\n den samlede kontrolindsats, herunder planlægning af landsdækkende  \r\n\r\n kontrolaktioner, samt ansvaret for, at indberetningen fra de  \r\n\r\n oplysningspligtige til de centrale registre sker korrekt. </P>  \r\n\r\n<P>Styrelsens kontrolvirksomhed omfatter instruktion, vejledning og bistand  \r\n\r\n til regioner og kommuner i forbindelse med konkrete kontrolaktiviteter. </P>  \r\n\r\n<P>For indkomståret 1993 vil der blive gennemført en målrettet kontrolindsats  \r\n\r\n mod leverandører af oplysninger til de centrale skatteregistre. Disse  \r\n\r\n aktioner vil omfatte pengeinstitutternes dataleverancer for året 1993 samt en  \r\n\r\n pilotundersøgelse af realkreditinstitutters og forsikringsselskabers  \r\n\r\n dataleverancer til de centrale registre for 1993. Kontrollen af  \r\n\r\n arbejdsgivernes dataleverancer vedrørende A-skat og arbejdsmarkedsbidrag vil  \r\n\r\n blive intensiveret ved regionerne. </P>  \r\n\r\n<P>Told- og Skattestyrelsen vil i samarbejde med de lokale skattemyndigheder  \r\n\r\n forbedre lignings- og kontrolindsatsen af hovedaktionærer og deres selskaber.  \r\n\r\n Det skal bl.a. sikres, at der foretages en koordineret ligning af selskab og  \r\n\r\n hovedaktionær. Styrelsen vil fortsætte bestræbelserne på at reducere de  \r\n\r\n praktiske vanskeligheder ved en sådan koordineret ligning. </P>  \r\n\r\n<P>Told- og Skattestyrelsen vil fortsætte den igangværende undersøgelse af de  \r\n\r\n omfattende transaktioner med likvidationsmodne, solvente aktie- og  \r\n\r\n anpartsselskaber. </P>  \r\n\r\n<P>Ligeledes fortsættes den igangværende undersøgelse af anpartsvirksomheder  \r\n\r\n med 10 eller færre deltagere, der i 1992 og 1993 er blevet udbudt i stort  \r\n\r\n tal. </P>  \r\n\r\n<P>Den igangværende undersøgelse af sommerhusudlejning fortsættes på baggrund  \r\n\r\n af det pilotprojekt, der er afsluttet i 1993. </P>  \r\n\r\n<P>Den intensiverede og målrettede kontrolindsats mod store koncerner og  \r\n\r\n selskaber fortsættes. </P>  \r\n\r\n<P>Beskatningen af skattepligtige erstatningsbeløb og renterne heraf vil  \r\n\r\n blive undersøgt i et kontrolprojekt. </P>  \r\n\r\n<P>Told- og Skattestyrelsen iværksætter en målrettet indsats mod sort  \r\n\r\n arbejde. Indsatsen planlægges med baggrund i en projektrapport, der udsendes  \r\n\r\n af Told- og Skattestyrelsen. Indsatsens omfang aftales mellem regioner og  \r\n\r\n kommuner. </P>  \r\n\r\n<P>I samarbejde med udenlandske skattemyndigheder gennemføres et antal  \r\n\r\n simultane skatterevisorer rettet mod internationale virksomheder. Det  \r\n\r\n generelle kontrolsamarbejde med udenlandske skattemyndigheder udbygges og  \r\n\r\n forbedres bl.a. ved anvendelse af moderne teknologi. </P>  \r\n\r\n<P>Told- og Skattestyrelsen udarbejder ligningsvejledningen og udsender  \r\n\r\n cirkulærer og anvisninger til brug ved tilrettelæggelsen og gennemførelsen af  \r\n\r\n ligningsarbejdet. </P>  \r\n\r\n<P>Ligningsvejledningen udsendes i marts måned 1994 og finder anvendelse ved  \r\n\r\n ligningen for indkomståret 1993. Den giver udtryk for Told- og  \r\n\r\n Skattestyrelsens opfattelse af gældende ret og skal i almindelighed følges af  \r\n\r\n skattemyndighederne. De anvisninger, der er vedtaget af Ligningsrådet, er  \r\n\r\n indarbejdet i ligningsvejledningen. Disse skal lægges til grund ved  \r\n\r\n ligningen. </P>  \r\n\r\n<P>Told- og Skattestyrelsen sørger for udvikling og drift af de centrale  \r\n\r\n skatte- og indtægtsregistre. Oplysningerne fra disse registre stilles under  \r\n\r\n hensyntagen til indgåede aftaler til rådighed for de kommunale  \r\n\r\n skattemyndigheder. </P>  \r\n\r\n<P>Told- og Skattestyrelsen sikrer ved udsendelse af administrative  \r\n\r\n retningslinier, at skattestraffesager behandles ensartet. Styrelsen medvirker  \r\n\r\n endvidere til, at sagsbehandlingen ved politi og domstole fremmes mest  \r\n\r\n muligt. </P>  \r\n\r\n<P>Styrelsen orienterer om ny skattelovgivning mv. Der lægges vægt på, at  \r\n\r\n skattereglerne gøres forståelige for borgerne og virksomhederne. </P>  \r\n\r\n<P>Carsten Jarlov/ Børge Aagaard Pedersen </P>  \r\n\r\n</DIV>",
    "isHistorical": true,
    "editorialNotes": [
        "(* 1) T&S-cir 6-1994"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/03/1994"
        },
        {
            "displayName": "Accession",
            "displayValue": "C19940006309"
        },
        {
            "displayName": "Entydig dokumentidentifikation",
            "displayValue": "CM020853"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "63"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "29/03/1994"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "T&amp;S 99/93-5933-"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}