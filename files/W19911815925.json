{
    "id": 36787,
    "title": "Tilslutningsafgift - hel eller delvis erhvervsejendom.(* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18159 af 11/03/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En ejendom, der indeholdt ejerens bolig (uden køkken), en  \r\n\r\n købmandsforretning og en restauration med et køkken, der erhvervsmæssigt kun  \r\n\r\n anvendtes i meget begrænset omfang, blev ikke anset for en ren  \r\n\r\n erhvervsejendom, og tilslutningsafgift til kloaktilslutning kunne derfor ikke  \r\n\r\n fradrages fuldt ud. </I> </P>  \r\n\r\n<P> <I>Vurderingsmæssigt var ikke ansat nogen ejerboligværdi. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tilslutningsafgift - hel eller delvis  \r\n\r\n erhvervsejendom.(* 1) </H1>  \r\n\r\n<P></P>  \r\n\r\n<P>A klagede for indkomståret 1987 over, at de stedlige skattemyndigheder  \r\n\r\n ikke havde godkendt hendes fradrag på 65.918 kr. for tilslutningsafgift til  \r\n\r\n kloakforsyning, men efter et skøn alene havde godkendt fradrag for 50%  \r\n\r\n (ekskl. moms) eller 31.586 kr. </P>  \r\n\r\n<P>Af sagens oplysninger fremgik nærmere, at klageren var indehaver af en  \r\n\r\n ejendom, der foruden klagerens egen bolig også indeholdt en  \r\n\r\n købmandsforretning og en restauration. De stedlige skattemyndigheder havde  \r\n\r\n ikke anset klagerens ejendom for at være en ren erhvervsejendom.  \r\n\r\n Myndighederne havde bl.a. henvist til, at ejendommen også indeholdt klagerens  \r\n\r\n private bolig, og at køkkenet i erhvervsdelen kun anvendtes som  \r\n\r\n restaurationskøkken i meget begrænset omfang. Det var videre anført, at der i  \r\n\r\n restaurationen kun blev solgt kaffe, øl og vand, og at omsætningen herved  \r\n\r\n havde udgjort 33.000 kr. </P>  \r\n\r\n<P>For Landsskatteretten nedlagde klagerens revisor principalt påstand om, at  \r\n\r\n der blev indrømmet klageren fuldt fradrag for udgiften til kloaktilslutning  \r\n\r\n med 65.918 kr. Til støtte herfor anførtes det, at der ikke på ejendommen var  \r\n\r\n ansat nogen ejerboligværdi, fordi klagerens bolig ikke indeholdt noget  \r\n\r\n køkken, og derfor ikke var en selvstændig lejlighed. Det var derfor  \r\n\r\n revisorens opfattelse, at ejendommen, der således var vurderet som en ren  \r\n\r\n erhvervsejendom, også måtte anses for en sådan i relation til adgangen til at  \r\n\r\n fradrage faktiske udgifter, herunder tilslutningsafgifter. </P>  \r\n\r\n<P>Subsidiært nedlagdes der påstand om, at en eventuel privat andel af  \r\n\r\n tilslutningsafgiften blev opgjort til 2.964 kr. Revisor havde i den  \r\n\r\n forbindelse ladet udarbejde en opgørelse over vandforbrug med udgangspunkt i  \r\n\r\n Ingeniørforeningens normtal. </P>  \r\n\r\n<P>Landsskatteretten bemærkede, at fradraget for tilslutningsafgifter i  \r\n\r\n medfør af ligningslovens § 8 C indrømmes ud fra en konkret vurdering af, hvor  \r\n\r\n stor en del af udgiften, der vedrører den erhvervsmæssige virksomhed. Uanset  \r\n\r\n ejendommens vurderingsmæssige status var retten enig med de stedlige  \r\n\r\n skattemyndigheder i, at ejendommen ikke kunne anses for en ren  \r\n\r\n erhvervsejendom med deraf følgende adgang til at fratrække de faktiske  \r\n\r\n udgifter fuldt ud. Da retten i øvrigt kunne tiltræde den af de stedlige  \r\n\r\n skattemyndigheder foretagne fordeling af fradraget for tilslutningsudgifter,  \r\n\r\n fandtes der ikke at være grundlag for at imødekomme klagerens revisors  \r\n\r\n principale og subsidiære påstand. Den påklagede ansættelse blev derfor  \r\n\r\n stadfæstet. </P>  \r\n\r\n<P>LV 1990, G 5.2.5. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i t&s nyt 1991, nr. 16, side 908."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19911815925"
        },
        {
            "displayName": "Entydig dokumentidentifikation",
            "displayValue": "CA004722"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18159"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "11/03/1991"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1991-6-58."
        },
        {
            "displayName": "Stikord",
            "displayValue": "TILSLUTNINGSAFGIFT"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}