{
    "id": 153627,
    "title": "Ankestyrelsens principafgørelse 53-12 om hjemmehjælp - praktisk bistand - pasning af barn i hjemmet - hjemmelsmangel",
    "documentTypeId": "240",
    "isSagsforlobPeriodValid": true,
    "shortName": "KEN nr 9995 af 01/03/2012",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 53-12 om hjemmehjælp - praktisk bistand - pasning af barn i hjemmet - hjemmelsmangel</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En scleroseramt kvinde kunne alene få hjælp til konkrete nødvendige praktiske opgaver i forbindelse med pasning af sit barn efter servicelovens § 83.</p>\r\n   <p class=\"TekstGenerel\">Hun kunne ikke i medfør af § 83 få hjælp til opgaver, der omfattede generel pasning og omsorg for barnet. Der kunne således ikke ydes hjælp til hjemmehjælper 24 timer i døgnet som følge af risikoen for, at hun ikke kunne yde omsorg for sit barn ved akut sygdom eller lignende.</p>\r\n   <p class=\"TekstGenerel\">Varetagelse afbarnets tarv skulleske efter bestemmelserne i servicelovens kapitel 11 om særlig støtte til børn og unge.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social service - lovbekendtgørelse nr. 904 af 18. august 2011 - § 83</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i møde truffet afgørelse om, i hvilket omfang pasningsbehovet af et barn kan dækkes ved udmåling af hjælpen efter servicelovens § 83 til en forælder med nedsat funktionsevne.</p>\r\n<p>Resultatet er</p>\r\n<p>• Der kan alene udmåles hjælp til konkrete nødvendige praktiske opgaver i forbindelse med pasning af et barn efter servicelovens § 83. Der kan ikke ydes hjælp til generel pasning og omsorg for et barn.</p>\r\n<p>Vi ophæver således afgørelsen fra Det Sociale Nævn i Statsforvaltningen Y og hjemviser samtidig sagen til nævnet, der ved en fornyet behandling af sagen skal tage stilling til A Kommunes afgørelse af 8. november 2010 på baggrund af principperne i denne afgørelse.</p>\r\n<p>Vi gør opmærksom på, at A Kommune skal sørge for at barnets behov tilgodeses indtil der hurtigst muligt træffes afgørelse om hjælp til barnet efter anden bestemmelse. Der henvises til begrundelsen nedenfor.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Ankestyrelsen finder, at hjælpen efter servicelovens § 83 ikke kan tilbydes til opgaver, der omfatter generel pasning og omsorg for barnet. Tilstedeværelsen af en hjemmehjælper 24 timer i døgnet i forbindelse med en risiko for en borgers manglende evne til at yde omsorg for et barn ved akut sygdom eller lignende er ikke hjemlet efter § 83.</p>\r\n<p>Servicelovens § 83 pålægger kommunalbestyrelsen at tilbyde hjælp til nødvendige praktiske opgaver i hjemmet til personer, som på grund af nedsat fysisk eller psykisk funktionsevne eller særlige sociale problemer ikke selv kan udføre disse opgaver.</p>\r\n<p>Servicelovens kapitel 11 indeholder regler med hjemmel til at varetage børn og unges tarv.</p>\r\n<p>I det omfang en person har behov for hjælp til praktiske opgaver i forbindelse med pasning af et ellers raskt barn, omfatter kommunalbestyrelsens forpligtelse efter § 83 alene hjælp til konkrete praktiske opgaver forbundet hermed.</p>\r\n<p>Vi har lagt vægt på den sproglige forståelse af begrebet ”praktiske opgaver i hjemmet”, sammenholdt med bestemmelsens forarbejder. Det fremgår således af forarbejderne, at eksempler på hjælp eller støtte til praktiske opgaver er hjælp til rengøring, madservice, vask af tøj, indkøb og lignende.</p>\r\n<p>Vi har yderligere lagt vægt på, at formålet med bestemmelsen er at dække behovet hos personen med nedsat funktionsevne.</p>\r\n<p>Vi er opmærksomme på, at kommunen tidligere har foretaget en børnefaglig undersøgelse i medfør af servicelovens § 50. Vi gør kommunen opmærksom på muligheden for i den foreliggende situation at varetage barnets tarv efter reglerne i servicelovens kapitel 11, og kommunen skal sørge for at barnets tarv tilgodeses, indtil der hurtigst muligt træffes afgørelse efter dette regelsæt.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>NN, som lider af sclerose, havde søgt om hjemmehjælp 24 timer i døgnet, herunder til pasning af sit ca. 2 år gamle barn, bortset fra i tidsrummet, hvor barnet var i vuggestue. Barnets fader flyttede fra det fælles hjem efter ansøgningens modtagelse i kommunen.</p>\r\n<p>Kommunen bevilgede hjælp efter servicelovens § 83 til praktiske opgaver i forbindelse med NNs egne behov samt behov for familien samlet set, herunder levering og tilberedning af mad, vask og rengøring mv. Derudover blev der bevilget hjælp til praktiske opgaver i forbindelse med barnet i form af bleskift 4 gange dagligt, af- og påklædning af barnet hver aften, hjælp til bespisning af barnet, generel hygiejne morgen og aften samt ledsagelse til- og fra vuggestue 2 gange dagligt.</p>\r\n<p>Kommunen gav afslag på hjælp 24 timer i døgnet. Ifølge kommunen var der ikke et overvågningsbehov, og der var mulighed for at få installeret et nødkald samt mulighed for at kontakte hjemmeplejen døgnet rundt.</p>\r\n<p>Kommunen angav i øvrigt som overordnet formål med hjælpen, at NN fik dækket sit behov for hjælp til personlig pleje til sig selv og sit barn, samt at hjemmet kunne blive renholdt.</p>\r\n<p>I klagen over kommunens afgørelse var vedlagt en skriftlig udtalelse fra en cand.psyk. og specialist i neuropsykologi, som gennemgik NNs fysiske og kognitive funktionsnedsættelse, blandt andet på baggrund af en neuropsykologisk test. Af udtalelsen fremgår afslutningsvist følgende:</p>\r\n<p>”På baggrund af det samlede symptombillede forekommer det helt uforsvarligt, at NN lades alene med sin 1 ¾-årig datter, idet NN hverken kan handle fysisk eller sikkert kognitivt. Et nødkald kan ikke løse dette problem. ”</p>\r\n<p>En neurologisk overlæge, som havde behandlet borgeren i flere år, erklærede sig i et notat enig i psykologens vurdering. Lægen anførte følgende:</p>\r\n<p>”Jeg er i øvrigt helt enig med neuropsykologen i at pt. ikke kan passe barnet selvstændigt eller alene og slet ikke hele natten. Kognitivt er hun ikke i stand til at overskue det, og slet ikke hvis der opstår en akut situation. ”</p>\r\n<p>Det fremgår i øvrigt af sagens oplysninger, at der har været udarbejdet § 50 undersøgelser i relation til barnets situation. Det har hidtil været kommunens vurdering, at NN og faderen til barnet sammen kan varetage omsorgen for barnet.</p>\r\n<p>Nævnet ændrede kommunens afgørelse, således at NN havde ret til hjælp 24 timer i døgnet fratrukket den tid, hvor barnet var i institution eller havde samvær med faderen. Nævnet lagde vægt på borgerens nedsatte funktionsevne samt på psykolog- og lægeudtalelserne i sagen.</p>\r\n<p>A kommune klagede over nævnets afgørelse. Kommunen anførte blandt andet, at der i forbindelse med kommunens afgørelse var taget udgangspunkt i Principafgørelse C-17-01 og kommunen havde forstået rækkevidden af den afgørelse således, at der kan ydes hjælp efter servicelovens § 83 til praktiske opgaver i relation til pasning af et barn. Ifølge kommunen vil en udvidelse af virkefeltet for § 83 til at omfatte 24 timers hjælp i døgnet af et raskt barn have stor principiel betydning for kommunerne.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• De oplysninger, som forelå da nævnet traf afgørelse i sagen</p>\r\n<p>• Nævnets afgørelse af 15. april 2011</p>\r\n<p>• Klagen til Ankestyrelsen af 12. maj 2011</p>\r\n<p>• Nævnet genvurdering</p>\r\n<p>• Brev af 15. juni 2011 fra klager</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20120999525"
        },
        {
            "displayName": "Entydig dokumentidentifikation",
            "displayValue": "BS006429"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9995"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "01/03/2012"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 5200039-12"
        },
        {
            "displayName": "Stikord",
            "displayValue": "53-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}