{
    "id": 221565,
    "title": "Forslag til folketingsbeslutning om, at bandemedlemmers overtrædelse af opholdsforbud skal udløse fængselsstraf",
    "documentTypeId": "480",
    "isSagsforlobPeriodValid": true,
    "shortName": "2020/1 BSF 246",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 9. marts 2021 af Peter Skaarup (DF), Karina Adsbøl (DF), Kristian Thulesen Dahl (DF) og Morten Messerschmidt (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om, at bandemedlemmers overtrædelse af opholdsforbud skal udløse fængselsstraf</p>\r\n<p class=\"NormalInd\">Folketinget pålægger regeringen inden udgangen af 2021 at fremsætte lovforslag, hvorefter bandemedlemmer, der som en del af deres dom, er idømt et opholdsforbud, skal idømmes 60 dages fængsel, første gang de overtræder opholdsforbuddet, anden gang skal straffen fordobles, tredje gang tredobles og så fremdeles. Straffen skal være en straksdom, som skal afsones umiddelbart efter domsafsigelse.</p>\r\n<p class=\"NormalInd\">Endvidere skal opholdsforbuddet udvides, således at alle bandemedlemmer kan idømmes et opholdsforbud, og ikke kun medlemmer af bander i konflikt.</p>\r\n<p class=\"NormalInd\">Er bandemedlemmet udenlandsk statsborger, skal overtrædelsen udløse udvisning.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">På landsplan er der omkring 1.250 registrerede medlemmer af forskellige rocker-/bandegrupperinger (»Bander og rockere i tal«, Det Kriminal Præventive Råd). Trods et relativt lavt antal udgør disse grupperinger et utrolig stort problem for det samlede samfund, da bandernes kriminalitet er mangeartet og alvorlig og lægger beslag på rigtig mange af politiets, anklagemyndighedens, domstolenes og kriminalforsorgens ressourcer. Derudover udgør disse grupperinger en reel risiko for civilsamfundet, da deres interne konflikter er til stor fare for uskyldige borgere.</p>\r\n<p class=\"NormalInd\">Som en del af Aftale om Bandepakke III – Bander bag tremmer indgået den 24. marts 2017 mellem den daværende regering (Venstre, Liberal Alliance og Det Konservative Folkeparti), Socialdemokratiet og Dansk Folkeparti, som udmøntet ved lov nr. 1402 af 5. december 2017, blev det besluttet, at bandemedlemmer kunne idømmes et opholdsforbud i forlængelse af deres kriminalitet, dvs. et opholdsforbud, der indebærer, at den enkelte ikke må befinde sig i et særligt, afmærket geografisk område. Det er oftest et område, hvor vedkommende eller vedkommendes bandegruppering enten har begået kriminalitet og efterfølgende er blevet dømt for dette, eller hvor vedkommende dagligt har befundet sig, herunder boet.</p>\r\n<p class=\"NormalInd\">Formålet med opholdsforbuddet var dels at bruge dette som en præventiv foranstaltning, dels rent praktisk at kunne fjerne bandemedlemmer fra et specifikt område, for at de ikke gentager deres kriminalitet.</p>\r\n<p class=\"NormalInd\">Desværre viser det sig, at dette opholdsforbud ikke bliver overholdt af en del af bandemedlemmerne. F.eks. fremgår det af artiklen »Bandefolk har overtrådt opholdsforbud i Esbjerg 24 gange« bragt i JydskeVestkysten den 4. januar 2021, at seks bandemedlemmer er sigtet i alt 24 gange for at overtræde det opholdsforbud, de er blevet idømt.</p>\r\n<p class=\"NormalInd\">Forslagsstillerne finder ikke, at opholdsforbuddet virker efter hensigten, hvis seks personer sammenlagt kan blive sigtet 24 gange for at overtræde et opholdsforbud, som har til formål, at de netop ikke må opholde sig i et specifikt område. Udfordringen er derudover, at der, fra Politiet sigter dem, til de kan afsone dommen, går en rum tid, som i den mellemliggende periode udnyttes af bandemedlemmet til at opholde sig i det givne område og begå ny kriminalitet. Det er i direkte modstrid med formålet med opholdsforbuddet.</p>\r\n<p class=\"NormalInd\">Ved at overtræde opholdsforbuddet kan de fortsætte med at begå deres kriminalitet, indtil de har overtrådt det så tilstrækkelig mange gange, at de på ny bliver fængslet. Den nuværende ordning tilsiger, at det i praksis først er ved tredje overtrædelse, at det udløser fængsel (»DF: Overtrædelse af opholdsforbud skal koste«, JydskeVestkysten, den 10. januar 2021).</p>\r\n<p class=\"NormalInd\">Forslagsstillernes indstilling til bander er, at samfundet skal udvise en absolut nultolerance over for bandernes kriminalitet og ageren. Derfor foreslår forslagsstillerne, at de ved overtrædelse af opholdsforbuddet skal idømmes 60 dages fængsel, første gang de overtræder opholdsforbuddet, at straffen anden gang skal fordobles, tredje gang tredobles og så fremdeles. Endvidere foreslås det, at dommen skal falde som en straksdom, så samfundet ad den vej får bandemedlemmet væk fra gaden så hurtigt som overhovedet muligt, og som det er hensigten i den allerede eksisterende lov om opholdsforbud.</p>\r\n<p class=\"NormalInd\">Opholdsforbuddet skal ikke kun gælde bandemedlemmer i konflikt, som den nuværende ordning tilsiger, men operere som en generel mulighed for at idømme bandemedlemmer til ikke at opholde sig i et nærmere defineret område. Forslagsstillerne mener, at bander altid er i konflikt, men at konflikten kan være mere eller mindre aktiv. Er bandemedlemmet udenlandsk statsborger, skal straffen kvitteres med en udvisning.</p>\r\n<p class=\"NormalInd\">Bandernes hærgen og fuldkommen tilsidesættelse af lov og orden skal samfundet slå hårdt ned på. Den bedste måde at stække banderne er ved at lade dem forblive i fængsel så længe som muligt eller at sende dem ud af landet, hvis de ikke er danske statsborgere.</p>\r\n<p class=\"NormalInd\">At udstede økonomiske sanktioner til bandemedlemmer mener forslagsstillerne ikke virker. Enten bliver bøden blot lagt oven i en allerede uoverstigelig gæld til det offentlige, eller bøden bliver betalt med penge, der er skaffet fra ny kriminalitet.</p>\r\n<p class=\"NormalInd\">Folketinget skal vise, at bekæmpelse af bandeaktivitet tages alvorligt, og at de sanktioner samfundet udstikker ved bandekriminalitet, enten skal overholdes eller udløse fængsel.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Peter Skaarup </span>(DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om, at bandemedlemmers overtrædelse af opholdsforbud skal udløse fængselsstraf.</p>\r\n<p class=\"ForslagsNummer\">(Beslutningsforslag nr. B 246)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2020/1 BF 246",
            "stateLabel": "Forkastet",
            "references": [
                {
                    "shortName": "2020/1 BSF 246",
                    "title": "Forslag til folketingsbeslutning om, at bandemedlemmers overtrædelse af opholdsforbud skal udløse fængselsstraf",
                    "presentationName": "Beslutningsforslag som fremsat",
                    "documentTypeId": 480,
                    "documentId": 221565,
                    "eliUri": "/eli/ft/20201BB00246",
                    "externalLink": ""
                },
                {
                    "shortName": "2020/1 BTB 246",
                    "title": "Betænkning over Forslag til folketingsbeslutning om, at bandemedlemmers overtrædelse af opholdsforbud skal udløse fængselsstraf",
                    "presentationName": "Betænkning over beslutningsforslag",
                    "documentTypeId": 500,
                    "documentId": 223717,
                    "eliUri": "/eli/ft/20201DB01461",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/beslutningsforslag/b246/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "10/03/2021"
        },
        {
            "displayName": "Accession",
            "displayValue": "20201BB00246"
        },
        {
            "displayName": "Entydig dokumentidentifikation",
            "displayValue": "AX025966"
        },
        {
            "displayName": "Dato for førstegangsindlæggelse",
            "displayValue": "10/03/2021"
        },
        {
            "displayName": "Dato for indlæggelse",
            "displayValue": "10/03/2021"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "246"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}