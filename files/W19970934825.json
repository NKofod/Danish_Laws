{
    "id": 156407,
    "title": "Ankestyrelsens principafgørelse D-31-97 om genoptagelse af arbejdet - rådighedsvagt - fædreorlov - barseldagpenge",
    "documentTypeId": "240",
    "isSagsforlobPeriodValid": true,
    "shortName": "KEN nr 9348 af 15/11/1997",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse D-31-97 om genoptagelse af arbejdet - rådighedsvagt - fædreorlov - barseldagpenge</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Bibeholdelse af lønnet rådighedspligt som deltidsbrandmand under fædreorlov ansås for genoptagelse af arbejdet. Dagpengeudvalget lagde vægt på, at lønmodtageren havde haft rådighedsvagt i orlovsperioden, og lagde herunder vægt på, at rådighedsvagten var et normalt led i arbejdsforholdet. Hovedarbejdsgiveren kunne derfor ikke få dagpengerefusion.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om dagpenge ved sygdom eller fødsel - lovbekendtgørelse nr. 632 af 22. juli 1997 - § 26, stk. 1 og § 16a, stk. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En lønmodtager holdt fædreorlov fra sin hovedarbejdsgiver i 2 uger fra den 18. november 1996.</p>\r\n<p>Lønmodtageren var ved siden af hovedarbejdsforholdet deltidsansat brandmand og blev i denne stilling aflønnet med et fast månedligt honorar samt vagtbetaling pr. døgn og timebetaling ved udrykninger, kursustimer og øvelser.</p>\r\n<p>Lønmodtageren havde vagt 1 uge pr. måned, bl.a. i ugen 19.-26. november 1996. Han blev dog ikke tilkaldt til udrykninger i denne vagtuge, men han deltog i en teoretisk øvelse i 2 timer den 19. november 1996.</p>\r\n<p>Kommunen gav afslag på dagpengerefusion til hovedarbejdsgiveren for perioden efter den 18. november 1996 med henvisning til, at lønmodtageren havde arbejdet under orlovsperioden i et andet arbejdsforhold. I afgørelsen henviste kommunen til dagpengelovens § 13, stk. 2 om faderens ret til dagpenge under fravær fra arbejdet i 2 uger inden for de første 14 uger. Det blev endvidere oplyst, at faderen ikke måtte genoptage arbejdet under orloven, og at retten til dagpenge i givet fald ville bortfalde.</p>\r\n<p>Arbejdsgiveren gjorde i anken gældende, at lønmodtagerens eneste aktivitet som deltids-brandmand havde været deltagelse i teoriundervisning den 19. november 1996 i perioden kl. 19.00 til 21.00 til et samlet honorar på kr. 226. Det var arbejdsgiverens opfattelse, at en sådan 2-timers teoriaften ikke umiddelbart medførte, at retten til yderligere dagpengerefusion bortfaldt, særligt henset til at de rådighedsbeløb deltidsansatte brandfolk modtager, ikke medfører nogen reduktion i udbetalt dagpengerefusion. De samlede konsekvenser af 2 timers teoriundervisning var derudover ude af proportioner med den økonomiske afledte virkning for arbejdsgiveren, som ville miste refusion for i alt 13 dage.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Arbejdsgiveren havde ikke ret til refusion i forbindelse med medarbejderens fravær fra den 19. november 1996 til den 29. november 1996, jf. dagpengelovens § 16a, stk. 1, jf. § 26, stk. 1.</p>\r\n<p>Efter dagpengelovens § 16a, stk. 1 medfører genoptagelse af arbejdet i de første 14 uger, at moderens ret til dagpenge bortfalder for resten af 14-ugers-perioden. Hvis faderen i samme periode genoptagerarbejdet, bortfalder hans ret til dagpenge for resten af 2-ugers perioden.</p>\r\n<p>Efter dagpengelovens § 26, stk. 1 er en arbejdsgiver, der yder løn under fravær fra arbejdet, kun berettiget til at få de dagpenge, som den sikrede ellers ville have ret til fra kommunen vedrørende det samme arbejdsforhold.</p>\r\n<p>Dagpengeudvalget lagde ved afgørelsen vægt på, at medarbejderen havde genoptaget sin deltidsbeskæftigelse den 19. november 1996, idet han havde brandvagt i perioden 19. november 1996 til 26. november 1996. Dagpengeudvalget lagde herved vægt på, at brandvagten var et normalt led i medarbejderens deltidsbeskæftigelse, og at medarbejderen således ikke kunne antages at have afholdt fædreorlov i sit deltidserhverv som brandmand, hvorfor han ikke selv ville have haft ret til dagpenge fra kommunen for samme fraværsperiode.</p>\r\n<p>Dagpengeudvalget tiltrådte således kommunens afgørelse med en delvis ændret begrundelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19970934825"
        },
        {
            "displayName": "Entydig dokumentidentifikation",
            "displayValue": "BS009198"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9348"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "15/11/1997"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 700472-97"
        },
        {
            "displayName": "Stikord",
            "displayValue": "D-31-97"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}