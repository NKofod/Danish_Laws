{
    "id": 27485,
    "title": "Bekendtgørelse om tilskud til projekter under program for brugerdreven innovation",
    "documentTypeId": "60",
    "isSagsforlobPeriodValid": true,
    "shortName": "BEK nr 241 af 20/03/2007",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om tilskud til projekter under program for brugerdreven innovation</p>\r\n<p class=\"Indledning2\">I medfør af § 2, stk. 2 og 3, § 3, stk. 2, § 4, stk. 1, og § 22, stk. 1, 3 og 4, i lov nr. 602 af 24. juni 2005 om erhvervsfremme, § 1 i bekendtgørelse nr. 1283 af 12. december 2005 om henlæggelse af visse beføjelser efter lov om erhvervsfremme til Erhvervs- og Byggestyrelsen og tekstanmærkning nr. 107 ad § 08.33.05 på finansloven for 2007 fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Programmets område og formål</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Program for brugerdreven innovation skal styrke brugerdreven innovation i virksomheder og offentlige institutioner.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Ved brugerdreven innovation forstås en systematisk tilgang til udvikling af nye produkter, serviceydelser, processer, organisationsformer mv., der bygger på udforskning eller inddragelse af brugeres liv, identitet, praksis eller behov, herunder ikke-erkendte behov, som forventes senere at komme til udtryk som efterspørgsel fra større brugersegmenter. Ved brugere forstås bredt forbrugere, kunder, medarbejdere, virksomheder, samarbejdspartnere, leverandører eller borgere. Ved udforskning og inddragelse forstås fx observation, samtale eller brugernes aktive deltagelse i løbet af hele innovationsprocessen.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Under programmet kan der gives tilskud til projekter, der fremmer brugerdreven innovation i Danmark. Tilskud kan gives til projekter, der undersøger brugeres behov på en måde, der adskiller sig fra almindelig praksis, fx udvikling og afprøvning af nye metoder og værktøjer. Der kan desuden gives tilskud til kompetenceopbygning, uddannelse, organisationsudvikling, netværksdannelse, videnspredning mv.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Tilskud kan gives til juridiske personer i alle former, fx virksomheder, selskaber, fonde, foreninger, organisationer, offentlige myndigheder, private eller offentlige selvejende institutioner, herunder uddannelses-, forsknings- og kulturinstitutioner.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Tilskud ydes kun til forsknings- og uddannelsesinstitutioner, hvis det projekt, der søges tilskud til, gennemføres i samarbejde med en eller flere af de i stk. 1 nævnte enheder, bortset fra andre forsknings- eller uddannelsesinstitutioner.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Tilskud ydes ikke til enkeltpersoner eller ikke-momsregistrerede virksomheder.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Der ydes kun tilskud til projekter, hvis tilskudsberettigede projektomkostninger overstiger 500.000 kr.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Erhvervs- og Byggestyrelsen kan dog på baggrund af en projektansøgning træffe afgørelse om at give tilskud på mindre end 500.000 kr. til forprojekter, såfremt der er behov for en uddybning af en ansøgning.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Programbestyrelsens nedsættelse og rolle</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Til bistand ved behandling af ansøgninger om tilskud til gennemførelse af projekter under program for brugerdreven innovation nedsætter økonomi- og erhvervsministeren en programbestyrelse.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Programbestyrelsen består af 12 medlemmer inkl. en formand.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Programbestyrelsen sammensættes af personer med viden om:</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num1\">1)</span> innovation i erhvervslivet,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num2\">2)</span> innovation i offentlige institutioner,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num3\">3)</span> innovation i kultur- og oplevelsesøkonomien,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num4\">4)</span> medarbejderes involvering i innovationsprocesser,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num5\">5)</span> metoder inden for brugerdreven innovation,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num6\">6)</span> Godkendt Teknologisk Service.</p>\r\n<p class=\"Stk2\">\r\n   <span class=\"StkNr\" id=\"Par5_Stk4\">Stk. 4.</span> Medlemmerne og formanden til programbestyrelsen udpeges således:</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk4_Num1\">1)</span> Ti medlemmer, herunder formanden, udpeges af økonomi- og erhvervsministeren i deres personlige egenskab.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk4_Num2\">2)</span> To medlemmer udpeges af økonomi- og erhvervsministeren efter indstilling fra henholdsvis Danmarks Vækstråd og Rådet for Teknologi og Innovation.</p>\r\n<p class=\"Stk2\">\r\n   <span class=\"StkNr\" id=\"Par5_Stk5\">Stk. 5.</span> Medlemmerne udpeges for en periode af tre år med mulighed for genudnævnelse. Hvis et medlem fratræder inden udnævnelsesperiodens udløb, kan afløseren udpeges for mindre end tre år.</p>\r\n<p class=\"Stk2\">\r\n   <span class=\"StkNr\" id=\"Par5_Stk6\">Stk. 6.</span> Programbestyrelsens opgaver er:</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk6_Num1\">1)</span> at fastlægge en strategi for den samlede programindsats i medfør af denne bekendtgørelse,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk6_Num2\">2)</span> at udpege temaområder forud for hver ansøgningsrunde, jf. § 8, stk. 1, nr. 2, om programmets strategiske indsats,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk6_Num3\">3)</span> at vurdere og prioritere ansøgninger, jf. dog § 8, stk. 2,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk6_Num4\">4)</span> at sikre en bred formidling af viden om programmets projekter, metoder og resultater,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk6_Num5\">5)</span> at sikre evaluering af effekten af programmet og</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk6_Num6\">6)</span> én gang årligt afrapportere til økonomi- og erhvervsministeren om programbestyrelsens arbejde i det forgangne år.</p>\r\n<p class=\"Stk2\">\r\n   <span class=\"StkNr\" id=\"Par5_Stk7\">Stk. 7.</span> Programbestyrelsen fører en løbende dialog med den programkomite, som er ansvarlig for udmøntningen af den strategiske forskningsindsats om brugerdreven innovation under Ministeriet for Videnskab, Teknologi og Udvikling.</p>\r\n<p class=\"Stk2\">\r\n   <span class=\"StkNr\" id=\"Par5_Stk8\">Stk. 8.</span> Programbestyrelsens årlige afrapportering, jf. stk. 6, nr. 6, skal indeholde en beskrivelse af fremdriften af programmet, herunder hvilke projekter der i løbet af året er igangsat samt resultater og effekter af de gennemførte projekter, hvor det er muligt.</p>\r\n<p class=\"Stk2\">\r\n   <span class=\"StkNr\" id=\"Par5_Stk9\">Stk. 9.</span> Erhvervs- og Byggestyrelsen sekretariatsbetjener programbestyrelsen.</p>\r\n<p class=\"Stk2\">\r\n   <span class=\"StkNr\" id=\"Par5_Stk10\">Stk. 10.</span> Programbestyrelsen fastsætter selv sin forretningsorden, som godkendes af Erhvervs- og Byggestyrelsen.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Alle, der deltager i programbestyrelsens arbejde, skal overholde forvaltningsloven, herunder bestemmelserne om tavshedspligt og inhabilitet.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Ansøgning om tilskud</span>\r\n</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Ansøgning om tilskud indsendes til Erhvervs- og Byggestyrelsen i et ansøgningsskema, der er udarbejdet af Erhvervs- og Byggestyrelsen.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Tilskud tildeles inden for programmets tre indsatsområder:</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num1\">1)</span> En regional indsats, hvor hvert af de regionale vækstfora får mulighed for at igangsætte mindst ét større projekt i den pågældende region, jf. stk. 2. Det skal bidrage til, at brugerdreven innovation bredes ud i hele landet. Projekterne kan fx knytte sig til de enkelte regioners styrkepositioner.</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num2\">2)</span> En strategisk indsats under temaområder fastsat af programbestyrelsen, jf. § 5, stk. 6, nr. 2. De strategiske temaområder kan fastlægges inden for:</p>\r\n<p class=\"Liste2\">\r\n   <span class=\"Liste2Nr\" id=\"Par8_Stk1_Num2_Lita\">a)</span> områder, hvor Danmark har særlige erhvervsmæssige kompetencer. Der skal være projekter vedr. kultur- og oplevelsesøkonomi,</p>\r\n<p class=\"Liste2\">\r\n   <span class=\"Liste2Nr\" id=\"Par8_Stk1_Num2_Litb\">b)</span> tværgående områder med samfundsproblemer, hvor der vurderes at være markedspotentiale, eller</p>\r\n<p class=\"Liste2\">\r\n   <span class=\"Liste2Nr\" id=\"Par8_Stk1_Num2_Litc\">c)</span> offentlige velfærdsområder.</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num3\">3)</span> Andre perspektivrige områder til projekter med virksomheder og offentlige institutioner mv. end de i nr. 1 og 2 nævnte.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Ansøgning om tilskud under den regionale indsats, jf. stk. 1, nr. 1), indsendes af et regionalt vækstforum til Erhvervs- og Byggestyrelsen. Ansøgningen forelægges programbestyrelsen, der vurderer, om det ansøgende projekt lever op til bekendtgørelsens regler om tildeling af tilskud, herunder tildelingskriterierne i § 12.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Under den strategiske indsats, jf. stk. 1, nr. 2, udmeldes én til flere gange årligt strategiske temaområder, hvorunder ansøgninger kan indgives til Erhvervs- og Byggestyrelsen under en nærmere fastsat frist.</p>\r\n<p class=\"Stk2\">\r\n   <span class=\"StkNr\" id=\"Par8_Stk4\">Stk. 4.</span> Ansøgninger om tilskud under andre perspektivrige områder, jf. stk. 1, nr. 3, indgives til Erhvervs- og Byggestyrelsen.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Ansøgningen skal bl.a. indeholde:</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num1\">1)</span> Oplysninger om projektholder og eventuelle samarbejdspartnere og om projektets projekt- og regnskabsansvarlige personer. Ved projektholder forstås den juridiske person, der er ansvarlig for projektets gennemførelse og økonomi. Ved samarbejdspartnere forstås deltagere i projektet, som får del i tilskuddet fra program for brugerdreven innovation og har mere end en ren underleverandør- (finansiel) interesse i projektet eller får delvis udbytte af resultater opnået under projektforløbet.</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num2\">2)</span> En beskrivelse af projektets målsætning, indhold, tidsplan mv. samt en plan for projektets videreformidlingsaktiviteter.</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num3\">3)</span> Projektets budget fordelt på perioder af et år med angivelse af projektomkostninger fordelt på projektholder og de enkelte samarbejdspartnere samt finansieringen af projektomkostningerne. Summen af samtlige finansieringskilder skal dække de budgetterede projektomkostninger.</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num4\">4)</span> En erklæring om størrelsen af de minimis-støtten, som projektholder og eventuelle samarbejdspartnere efter EFs statsstøtteregler har modtaget i det indeværende og de to foregående regnskabsår.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Hvis projektet medfinansieres med andre offentlige midler eller midler fra en EU-ordning, skal ansøgningen indeholde oplysning herom samt oplysning om, hvor stort et beløb medfinansieringen udgør.</p>\r\n<p class=\"Stk2\">\r\n   <span class=\"StkNr\" id=\"Par9_Stk3\">Stk. 3.</span> Ansøgningen skal underskrives af projektholder og eventuelle samarbejdspartnere.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Tildeling af tilskud</span>\r\n</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Programbestyrelsen vurderer og prioriterer ansøgningerne om tilskud på baggrund af tildelingskriterierne, jf. § 12,og eventuelleekspertvurderinger indhentet af Erhvervs- og Byggestyrelsen og afgiver indstilling til Erhvervs- og Byggestyrelsen om anvendelse af tilskud under program for brugerdreven innovation.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Erhvervs- og Byggestyrelsen træffer afgørelse i sager om tilskud under program for brugerdreven innovation på baggrund af programbestyrelsens vurdering og prioritering.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Tilskudsbetingelser</span>\r\n</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Ved tildeling af tilskud foretages en samlet vurdering af projekterne på baggrund af følgende tildelingskriterier:</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk1_Num1\">1)</span> <span class=\"Italic\">Udgangspunkt i brugernes behov.</span> Det tillægges vægt, i hvor høj grad et projekt udvikler, afprøver og formidler metoder til at afdække brugernes erkendte og ikke-erkendte behov. Endvidere tillægges graden af systematik og tværfaglighed i projektet vægt.</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk1_Num2\">2)</span> <span class=\"Italic\">Høj nyhedsværdi</span>. Det tillægges vægt, i hvor høj grad projektets metoder eller tilgang adskiller sig fra almindelig praksis, er nyskabende og tænker i nye og utraditionelle baner i forhold til fx målgruppe, administration, samarbejdspartnere og tankesæt.</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk1_Num3\">3)</span> <span class=\"Italic\">Målbar effekt</span>. Det tillægges vægt, at projektet kan give konkrete og blivende resultater. Dette kan vurderes kvalitativt eller kvantitativt på fx medarbejder-, virksomheds,- institutions- og samfundsniveau.</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk1_Num4\">4)</span> <span class=\"Italic\">Anvendelighed for andre</span>. Det tillægges vægt, i hvor høj grad den viden, der opnås i projektet, er relevant og anvendelig for andre.</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk1_Num5\">5)</span> <span class=\"Italic\">Formidling af resultater til en bredere kreds</span>. Det tillægges vægt, i hvor høj grad projektets resultater formidles til aktører uden for projektets deltagerkreds.</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk1_Num6\">6)</span> <span class=\"Italic\">Additionalitet</span>. Det tillægges vægt, i hvilken udstrækning projektet omfatter aktiviteter, der ellers ikke ville blive udført eller kun ville blive udført i meget begrænset omfang.</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk1_Num7\">7)</span> <span class=\"Italic\">Samarbejde.</span> Det tillægges vægt, at der er mindst to samarbejdspartnere i et projekt, og at mindst én er en virksomhed eller en offentlig institution, som inddrager eller udforsker brugerne af deres egne produkter eller ydelser.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Tilskudssatser</span>\r\n</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Tilskud til offentlige institutioner og myndigheder kan udgøre op til 75 pct. af institutionens eller myndighedens tilskudsberettigede projektomkostninger.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2</span> Tilskud til forsknings-, uddannelses- og kulturinstitutioner, der ikke er omfattet af de i stk. 1. nævnte, kan udgøre op til 75 pct. af institutionens tilskudsberettigede projektomkostninger<span class=\"Italic\">.</span></p>\r\n<p class=\"Stk2\">\r\n   <span class=\"StkNr\" id=\"Par13_Stk3\">Stk. 3.</span> Tilskud til Godkendte Teknologiske Serviceinstitutter kan udgøre op til 75 pct. af instituttets tilskudsberettigede projektomkostninger.</p>\r\n<p class=\"Stk2\">\r\n   <span class=\"StkNr\" id=\"Par13_Stk4\">Stk. 4.</span> Tilskud til andre juridiske personer end de i stk. 1 til 3 nævnte kan udgøre op til 50 pct. af den juridiske persons tilskudsberettigede projektomkostninger.</p>\r\n<p class=\"Stk2\">\r\n   <span class=\"StkNr\" id=\"Par13_Stk5\">Stk. 5.</span> Tilskud til projekter gives bl.a. i henhold til:</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk5_Num1\">1)</span> EF´s statstøtteregler om de minimis (Kommissionens forordning (EF) nr. 1998/2006).</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk5_Num2\">2)</span> Gruppefritagelsen for små og mellemstore virksomheder (Kommissionens forordning (EF) nr. 70/2001 som ændret ved Kommissionens forordning nr. 1976 af 20. december 2006).</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk5_Num3\">3)</span> Gruppefritagelsen for uddannelsesstøtte (Kommissionens forordning (EF) nr. 68/2001 som ændret ved Kommissionens forordning nr. 1976 af 20. december 2006) eller</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk5_Num4\">4)</span> EF´s rammebestemmelser for statsstøtte til forskning, udvikling og innovation (Kommissionens meddelelse 2006/C 323/01) efter anmeldelse til Europa-Kommissionen.</p>\r\n<p class=\"Stk2\">\r\n   <span class=\"StkNr\" id=\"Par13_Stk6\">Stk. 6.</span> Ved tilskudsberettigede projektomkostninger forstås de direkte omkostninger, som er nødvendige for at gennemføre et projekt, jf. § 14.</p>\r\n<p class=\"Stk2\">\r\n   <span class=\"StkNr\" id=\"Par13_Stk7\">Stk. 7.</span> Erhvervs- og Byggestyrelsen kan i særlige tilfælde fravige bestemmelsen i stk. 1-4. Det indgår i vurderingen heraf, om</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk7_Num1\">1)</span> projektets indhold er af så almen karakter, at det vil kunne være til gavn for en bred kreds af virksomheder, institutioner mv.,</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk7_Num2\">2)</span> projektets væsentlighed sammenholdt med de økonomiske forhold hos projektholder og samarbejdspartnere tilsiger en højere tilskudssats,</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk7_Num3\">3)</span> projektets karakter gør det særlig vanskeligt at tilvejebringe medfinansiering fra anden side.</p>\r\n<p class=\"ParagrafGruppeOverskrift\">\r\n   <span id=\"Kap0_X7\">Tilskudsberettigede projektomkostninger</span>\r\n</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> For projektholder og samarbejdspartnere kan et projekts tilskudsberettigede projektomkostninger overvejende være lønomkostninger og kun i mindre grad andre omkostninger. Andre omkostninger kan fx være køb af analyser, udgifter til revision og de for et projekts gennemførelse nødvendige indirekte fællesudgifter såsom husleje, bygningsudgifter og administration mv. Det er en forudsætning, for at en omkostning er tilskudsberettiget, at en given omkostning er nødvendig for projektets gennemførelse. For lønudgifter kan der maksimalt medregnes den faktiske timeløn, der anvendes på projektet.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Følgende omkostninger er ikke tilskudsberettigede:</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk2_Num1\">1)</span> Moms til projektholder eller samarbejdspartnere, der er momsregistrerede.</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk2_Num2\">2)</span> Omkostninger i forbindelse med udarbejdelse af ansøgningen om tilskud.</p>\r\n<p class=\"ParagrafGruppeOverskrift\">\r\n   <span id=\"Kap0_X8\">Projektperiode</span>\r\n</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Projekter, der opnår tilskud, jf. § 11, skal gennemføres inden for en fastlagt projektperiode, der ikke overskrider fem år fra projektets påbegyndelse.</p>\r\n<p class=\"ParagrafGruppeOverskrift\">\r\n   <span id=\"Kap0_X9\">Tilsagn om tilskud</span>\r\n</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Erhvervs- og Byggestyrelsen meddeler ansøger tilsagn eller afslag på ansøgningen.</p>\r\n<p class=\"Stk2\">\r\n   <span class=\"StkNr\" id=\"Par16_Stk2\">Stk. 2.</span> Projektholder og samarbejdspartnere, der er omfattet af et tilsagn, skal underskrive en accept af tilsagnet og sende den til Erhvervs- og Byggestyrelsen. Accepten skal være modtaget i Erhvervs- og Byggestyrelsen senest seks uger efter tilsagnets datering. Tilsagnet bortfalder, hvis Erhvervs- og Byggestyrelsen ikke har modtaget accepten inden for denne frist.</p>\r\n<p class=\"Stk2\">\r\n   <span class=\"StkNr\" id=\"Par16_Stk3\">Stk. 3.</span> Erhvervs- og Byggestyrelsen kan fravige den i stk. 2 nævnte frist.</p>\r\n<p class=\"Stk2\">\r\n   <span class=\"StkNr\" id=\"Par16_Stk4\">Stk. 4.</span> I tilsagnsskrivelsen angives det maksimale tilskuds størrelse, den maksimale støtteprocent til forskellige aktiviteter, bevillingsperioden og projektomkostningernes fordeling på perioder og eventuelle samarbejdspartnere, udbetaling af tilskud, samt krav til statusrapporter, revision og information, herunder krav til videregivelse af relevante evalueringsdata om projekterne. Tilsagnet kan betinges af yderligere krav.</p>\r\n<p class=\"ParagrafGruppeOverskrift\">\r\n   <span id=\"Kap0_X10\">Løbende rapportering om status</span>\r\n</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> Projektholder skal en gang årligt sende en underskreven statusrapport til Erhvervs- og Byggestyrelsen i et skema udarbejdet af Erhvervs- og Byggestyrelsen, jf. dog § 21. Projektholder kan efter aftale med Erhvervs- og Byggestyrelsen indsende statusrapporter for projektet hvert halve år. Frister for indsendelse af statusrapporter fremgår af det accepterede tilsagn.</p>\r\n<p class=\"Stk2\">\r\n   <span class=\"StkNr\" id=\"Par17_Stk2\">Stk. 2.</span> Statusrapporten skal indeholde:</p>\r\n<p class=\"Liste1\">\r\n   <span class=\"Liste1Nr\" id=\"Par17_Stk2_Num1\">1)</span> Status for projektets gennemførelse samt angivelse af, hvordan projektet gennemføres i henhold til det accepterede tilsagn.</p>\r\n<p class=\"Liste1\">\r\n   <span class=\"Liste1Nr\" id=\"Par17_Stk2_Num2\">2)</span> Status på projektets økonomi, herunder:</p>\r\n<p class=\"Liste2\">\r\n   <span class=\"Liste2Nr\" id=\"Par17_Stk2_Num2_Lita\">a)</span> en specificeret regnskabsoversigt for de faktisk bogførte, godkendte og betalte tilskudsberettigede projektomkostninger i den pågældende periode, som er i overensstemmelse med det godkendte budgets specifikationer,</p>\r\n<p class=\"Liste2\">\r\n   <span class=\"Liste2Nr\" id=\"Par17_Stk2_Num2_Litb\">b)</span> projektets budget fordelt på perioder af et år med angivelse af alle projektomkostninger fordelt på samarbejdspartnere,</p>\r\n<p class=\"Liste2\">\r\n   <span class=\"Liste2Nr\" id=\"Par17_Stk2_Num2_Litc\">c)</span> en samlet udspecificeret opgørelse af finansieringen.</p>\r\n<p class=\"Stk2\">\r\n   <span class=\"StkNr\" id=\"Par17_Stk3\">Stk. 3.</span> Statusrapporterne, herunder den afsluttende statusrapport, skal underskrives af projektholder og den regnskabsansvarlige for projektet.</p>\r\n<p class=\"Stk2\">\r\n   <span class=\"StkNr\" id=\"Par17_Stk4\">Stk. 4.</span> Regnskabet i statusrapporter med anmodning om udbetaling af 500.000 kr. eller derover skal revideres og attesteres af Kommunernes Revision eller af en statsautoriseret eller registreret revisor efter bestemmelserne i den revisionsinstruks, der sendes sammen med tilsagnet til projektholder, jf. dog stk. 5.</p>\r\n<p class=\"Stk2\">\r\n   <span class=\"StkNr\" id=\"Par17_Stk5\">Stk. 5.</span> Regnskabet i statusrapporter med anmodning om udbetaling af 500.000 kr. eller derover fra projektholdere, der er offentlige institutioner, som er omfattet af Rigsrevisionens revisionskompetence, vedlægges alene en erklæring fra projektholders ledelse.</p>\r\n<p class=\"Stk2\">\r\n   <span class=\"StkNr\" id=\"Par17_Stk6\">Stk. 6.</span> I erklæringen nævnt i stk. 5 skal angives:</p>\r\n<p class=\"Liste1\">\r\n   <span class=\"Liste1Nr\" id=\"Par17_Stk6_Num1\">1)</span> om regnskabet er rigtigt, dvs. uden væsentlige fejl og mangler,</p>\r\n<p class=\"Liste1\">\r\n   <span class=\"Liste1Nr\" id=\"Par17_Stk6_Num2\">2)</span> om tilskudsbetingelserne er opfyldt,</p>\r\n<p class=\"Liste1\">\r\n   <span class=\"Liste1Nr\" id=\"Par17_Stk6_Num3\">3)</span> om tilskuddet er anvendt efter formålet,</p>\r\n<p class=\"Liste1\">\r\n   <span class=\"Liste1Nr\" id=\"Par17_Stk6_Num4\">4)</span> om projektholder og samarbejdspartnere har udvist sparsommelighed,</p>\r\n<p class=\"Liste1\">\r\n   <span class=\"Liste1Nr\" id=\"Par17_Stk6_Num5\">5)</span> om de oplysninger, som projektholder og samarbejdspartnerne har meddelt Erhvervs- og Byggestyrelsen om opfyldelsen af målene og resultatkravene, er dokumenterede og</p>\r\n<p class=\"Liste1\">\r\n   <span class=\"Liste1Nr\" id=\"Par17_Stk6_Num6\">6)</span> om projektholders ledelse opretholder de administrative forretningsgange, der er nødvendige for en dokumenteret og pålidelig opfyldelse af tilsagnsvilkårenes regnskabs- og rapporteringskrav.</p>\r\n<p class=\"Stk2\">\r\n   <span class=\"StkNr\" id=\"Par17_Stk7\">Stk. 7.</span> Erhvervs- og Byggestyrelsen kan anmode projektholder og samarbejdspartnere om supplerende oplysninger om projektets forløb og kræve samtlige regnskabsbilag indsendt til gennemsyn.</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18_Stk1\">§ 18.</span> Projektets indhold og resultater af de gennemførte aktiviteter skal videreformidles til offentligheden af projektholder eller samarbejdspartnere i alment tilgængeligt materiale, fx rapporter, artikler etc.</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19_Stk1\">§ 19.</span> Projektholder og eventuelle samarbejdspartnere, jf. § 9, stk. 1, er forpligtet til efter anmodning fra Erhvervs- og Byggestyrelsen at afgive enhver oplysning, der har betydning for tilsagn, udbetaling af tilskud og Erhvervs- og Byggestyrelsens kontrol med, at de fastsatte vilkår overholdes.</p>\r\n<p class=\"ParagrafGruppeOverskrift\">\r\n   <span id=\"Kap0_X11\">Udbetaling af tilskud</span>\r\n</p>\r\n<p class=\"Paragraf\" id=\"P20\">\r\n   <span class=\"ParagrafNr\" id=\"Par20_Stk1\">§ 20.</span> Udbetaling af tilskuddet kan ske, når en indsendt statusrapport for projektet, jf. § 17, er godkendt af Erhvervs- og Byggestyrelsen.</p>\r\n<p class=\"Stk2\">\r\n   <span class=\"StkNr\" id=\"Par20_Stk2\">Stk. 2.</span> Udbetalingenmodsvarer de faktisk afholdte og godkendte tilskudsberettigede projektomkostninger, jf. § 14 og § 16, stk. 4, der fremgår af statusrapporten, jf. stk. 1.</p>\r\n<p class=\"Stk2\">\r\n   <span class=\"StkNr\" id=\"Par20_Stk3\">Stk. 3.</span> Tilskud udbetales til projektholders konto i et pengeinstitut. Projektholder skal videreformidle tilskud til projektets samarbejdspartnere i overensstemmelse med den godkendte statusrapport.</p>\r\n<p class=\"Paragraf\" id=\"P21\">\r\n   <span class=\"ParagrafNr\" id=\"Par21_Stk1\">§ 21.</span> Tilskud kan i særlige tilfælde udbetales forskudsvist med vilkår om, at projektomkostningernes endelige afregning efterfølgende kan godkendes af Erhvervs- og Byggestyrelsen. En forskudsudbetaling er betinget af, at projektet har indsendt et budget for de følgende seks måneder og indsender statusrapporter hvert halve år med budgetter fordelt på perioder af seks måneder.</p>\r\n<p class=\"Paragraf\" id=\"P22\">\r\n   <span class=\"ParagrafNr\" id=\"Par22_Stk1\">§ 22.</span> Erhvervs- og Byggestyrelsen kan tilbageholde 15 pct. af tilskuddet, indtil der foreligger tilfredsstillende afsluttende regnskab og rapportering.</p>\r\n<p class=\"Stk2\">\r\n   <span class=\"StkNr\" id=\"Par22_Stk2\">Stk. 2.</span> Erhvervs- og Byggestyrelsen kan tilbageholde ikke-udbetalte tilskud i tilfælde af forsinket eller manglende rapportering, jf. § 20.</p>\r\n<p class=\"ParagrafGruppeOverskrift\">\r\n   <span id=\"Kap0_X12\">Afslutning, evaluering og formidling af resultater</span>\r\n</p>\r\n<p class=\"Paragraf\" id=\"P23\">\r\n   <span class=\"ParagrafNr\" id=\"Par23_Stk1\">§ 23.</span> Til brug for en vurdering af aktiviteterne samt effekten af de støttede foranstaltninger skal projektholder ved afslutningen af projektet afgive en underskrevet slutrapport til Erhvervs- og Byggestyrelsen om forløbet sammenholdt med de oprindelige målsætninger i et skema udarbejdet af Erhvervs- og Byggestyrelsen. Slutrapporten skal dokumentere, at projektet er gennemført i henhold til det accepterede tilsagn og være Erhvervs- og Byggestyrelsen i hænde senest tre måneder efter afslutning af projektet.</p>\r\n<p class=\"Stk2\">\r\n   <span class=\"StkNr\" id=\"Par23_Stk2\">Stk. 2.</span> I slutrapporten skal der samtidig redegøres for de iværksatte vidensformidlingsaktiviteter, jf. § 18.</p>\r\n<p class=\"Stk2\">\r\n   <span class=\"StkNr\" id=\"Par23_Stk3\">Stk. 3.</span> Senest tre måneder efter afslutning af projektet skal projektholder fremsende et underskrevet, samlet, afsluttende regnskab for projektet til Erhvervs- og Byggestyrelsen. Regnskabet skal være revideret og attesteret af Kommunernes Revision, en statsautoriseret eller registreret revisor efter reglerne i den revisionsinstruks, der fremsendes sammen med tilsagn om tilskud, jf. dog stk. 4.</p>\r\n<p class=\"Stk2\">\r\n   <span class=\"StkNr\" id=\"Par23_Stk4\">Stk. 4.</span> Det afsluttende regnskab fra projektholdere, der er offentlige institutioner, som er omfattet af Rigsrevisionens revisionskompetence, vedlægges alene en erklæring fra projektholders ledelse.</p>\r\n<p class=\"Stk2\">\r\n   <span class=\"StkNr\" id=\"Par23_Stk5\">Stk. 5.</span> I erklæringen nævnt i stk. 4 skal angives:</p>\r\n<p class=\"Liste1\">\r\n   <span class=\"Liste1Nr\" id=\"Par23_Stk5_Num1\">1)</span> om regnskabet er rigtigt, dvs. uden væsentlige fejl og mangler,</p>\r\n<p class=\"Liste1\">\r\n   <span class=\"Liste1Nr\" id=\"Par23_Stk5_Num2\">2)</span> om tilskudsbetingelserne er opfyldt,</p>\r\n<p class=\"Liste1\">\r\n   <span class=\"Liste1Nr\" id=\"Par23_Stk5_Num3\">3)</span> om tilskuddet er anvendt efter formålet,</p>\r\n<p class=\"Liste1\">\r\n   <span class=\"Liste1Nr\" id=\"Par23_Stk5_Num4\">4)</span> om projektholder og samarbejdspartnere har udvist sparsommelighed,</p>\r\n<p class=\"Liste1\">\r\n   <span class=\"Liste1Nr\" id=\"Par23_Stk5_Num5\">5)</span> om de oplysninger, som projektholder og samarbejdspartnerne har meddelt Erhvervs- og Byggestyrelsen om opfyldelsen af målene og resultatkravene, er dokumenterede og</p>\r\n<p class=\"Liste1\">\r\n   <span class=\"Liste1Nr\" id=\"Par23_Stk5_Num6\">6)</span> om projektholders ledelse har opretholdt de administrative forretningsgange, der er nødvendige for en dokumenteret og pålidelig opfyldelse af tilsagnsvilkårenes regnskabs- og rapporteringskrav.</p>\r\n<p class=\"Stk2\">\r\n   <span class=\"StkNr\" id=\"Par23_Stk6\">Stk. 6.</span> Erhvervs- og Byggestyrelsen kan i særlige tilfælde efter en konkret vurdering beslutte, at slutrapporten og det afsluttende regnskab indsendes senere.</p>\r\n<p class=\"Stk2\">\r\n   <span class=\"StkNr\" id=\"Par23_Stk7\">Stk. 7.</span> Projektholder og samarbejdspartnereer forpligtet til at stille sig til rådighed for forskere og rådgivere, der for Erhvervs- og Byggestyrelsen opsamler erfaringer og resultater af de gennemførte projekter.</p>\r\n<p class=\"Paragraf\" id=\"P24\">\r\n   <span class=\"ParagrafNr\" id=\"Par24_Stk1\">§ 24.</span> Endelig afregning af projektets tilskud sker efter Erhvervs- og Byggestyrelsens godkendelse af slutrapporten samt det afsluttende regnskab, der er attesteret, jf. § 23, stk. 3.</p>\r\n<p class=\"Paragraf\" id=\"P25\">\r\n   <span class=\"ParagrafNr\" id=\"Par25_Stk1\">§ 25.</span> Såfremt et projekt afbrydes af grunde, som ikke kan tilskrives projektholder eller samarbejdspartnerne, aflægges der regnskab for projektets godkendte tilskudsberettigede omkostninger i den gennemførte del af projektet, hvorefter der kan udbetales tilskud herfor.</p>\r\n<p class=\"ParagrafGruppeOverskrift\">\r\n   <span id=\"Kap0_X13\">Bortfald af tilsagn og tilbagebetaling af tilskud</span>\r\n</p>\r\n<p class=\"Paragraf\" id=\"P26\">\r\n   <span class=\"ParagrafNr\" id=\"Par26_Stk1\">§ 26.</span> Projektholder skal straks underrette Erhvervs- og Byggestyrelsen, hvis der sker væsentlige ændringer i de forudsætninger, der lå til grund for tilsagnet om tilskud, eller hvis de vilkår, hvorpå tilskuddet er givet, ikke vil kunne overholdes.</p>\r\n<p class=\"Stk2\">\r\n   <span class=\"StkNr\" id=\"Par26_Stk2\">Stk. 2.</span> Erhvervs- og Byggestyrelsen træffer afgørelse om, hvorvidt ændringerne i projektet er så væsentlige, at tilskuddet helt eller delvist skal tilbagekaldes, at der skal indgives en ny ansøgning, eller at projektet kan fortsætte med eller uden ændringer.</p>\r\n<p class=\"Paragraf\" id=\"P27\">\r\n   <span class=\"ParagrafNr\" id=\"Par27_Stk1\">§ 27.</span> Projektholder kan på ethvert tidspunkt i projektperioden anmode Erhvervs- og Byggestyrelsen om, at projektholders tilsagn skal bortfalde helt eller delvist for den resterende projektperiode. Erhvervs- og Byggestyrelsen afgør i denne forbindelse, om allerede udbetalt tilskud skal tilbagebetales helt eller delvist.</p>\r\n<p class=\"Paragraf\" id=\"P28\">\r\n   <span class=\"ParagrafNr\" id=\"Par28_Stk1\">§ 28.</span> Erhvervs- og Byggestyrelsen kan træffe afgørelse om, at tilsagn om tilskud helt eller delvist bortfalder eller kræve et allerede udbetalt tilskud helt eller delvis tilbagebetalt, hvis:</p>\r\n<p class=\"Liste1\">\r\n   <span class=\"Liste1Nr\" id=\"Par28_Stk1_Num1\">1)</span> ansøgere har givet urigtige eller vildledende oplysninger eller fortiet oplysninger af betydning for ansøgningen,</p>\r\n<p class=\"Liste1\">\r\n   <span class=\"Liste1Nr\" id=\"Par28_Stk1_Num2\">2)</span> betingelserne for at yde tilsagn ikke længere er til stede, herunder hvis projektholder eller samarbejdspartnere groft har forsømt deres forpligtelser med hensyn til forsvarlig gennemførelse af projektet,</p>\r\n<p class=\"Liste1\">\r\n   <span class=\"Liste1Nr\" id=\"Par28_Stk1_Num3\">3)</span> der i øvrigt mod bedre vidende uberettiget er modtaget tilskud,</p>\r\n<p class=\"Liste1\">\r\n   <span class=\"Liste1Nr\" id=\"Par28_Stk1_Num4\">4)</span> der ikke er indsendt statusrapporter, herunder den afsluttende statusrapport, eller slutrapport rettidigt,</p>\r\n<p class=\"Liste1\">\r\n   <span class=\"Liste1Nr\" id=\"Par28_Stk1_Num5\">5)</span> vilkårene i det accepterede tilsagn ikke er overholdt, eller</p>\r\n<p class=\"Liste1\">\r\n   <span class=\"Liste1Nr\" id=\"Par28_Stk1_Num6\">6)</span> forudsætningerne for tilsagn om tilskud er væsentligt forrykkede, herunder eksempelvis ved en virksomheds ophør, konkurs, afhændelse, eller hvis der foretages udlæg eller arrest hos projektholder eller samarbejdspartnere.</p>\r\n<p class=\"ParagrafGruppeOverskrift\">\r\n   <span id=\"Kap0_X14\">Klage, straffebestemmelser og ikrafttræden</span>\r\n</p>\r\n<p class=\"Paragraf\" id=\"P29\">\r\n   <span class=\"ParagrafNr\" id=\"Par29_Stk1\">§ 29.</span> Afgørelser truffet af Erhvervs- og Byggestyrelsen i medfør af denne bekendtgørelse kan ikke indbringes for anden administrativ myndighed.</p>\r\n<p class=\"Paragraf\" id=\"P30\">\r\n   <span class=\"ParagrafNr\" id=\"Par30_Stk1\">§ 30.</span> For så vidt angår straf henvises til § 22 i lov om erhvervsfremme.</p>\r\n<p class=\"Paragraf\" id=\"P31\">\r\n   <span class=\"ParagrafNr\" id=\"Par31_Stk1\">§ 31.</span> Bekendtgørelsen træder i kraft den 23. marts 2007.</p><div class=\"Givet\" id=\"Givet\"><p class=\"Givet\" align=\"center\">Økonomi- og Erhvervsministeriet, den 20. marts 2007</p><p class=\"Sign1\" align=\"center\">Bendt Bendtsen</p><p class=\"Sign2\" align=\"right\">/ Dorte Nøhr Andersen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/03/2007"
        },
        {
            "displayName": "Accession",
            "displayValue": "B20070024105"
        },
        {
            "displayName": "Entydig dokumentidentifikation",
            "displayValue": "AU002746"
        },
        {
            "displayName": "Dato for førstegangsindlæggelse",
            "displayValue": "22/03/2007"
        },
        {
            "displayName": "Dato for indlæggelse",
            "displayValue": "01/02/2013"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "241"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "20/03/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Erhvervs- og Byggestyrelsen"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Erhvervs- og Byggestyrelsen, j.nr. 07/04931"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}