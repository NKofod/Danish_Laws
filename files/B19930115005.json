{
    "id": 67689,
    "title": "Bekendtgørelse om overgangsydelse ",
    "documentTypeId": "60",
    "isSagsforlobPeriodValid": false,
    "shortName": "BEK nr 1150 af 23/12/1993",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<LI><A HREF=\"#K1\">Kapitel 1 Betingelser for at overgå til  \r\n\r\n overgangsydelse</A></LI>  \r\n\r\n<LI><A HREF=\"#K2\">Kapitel 2 Rådighed og arbejde i ydelsesperioden</A></LI>  \r\n\r\n<LI><A HREF=\"#K3\">Kapitel 3 Overgangsydelsens størrelse og  \r\n\r\n udbetaling</A></LI>  \r\n\r\n<LI><A HREF=\"#K4\">Kapitel 4 Arbejdes og indtægters betydning for  \r\n\r\n overgangsydelsen</A></LI>  \r\n\r\n<LI><A HREF=\"#K5\">Kapitel 5 Overgangsydelse som lån mod overdragelse af krav  \r\n\r\n mod Lønmodtagernes</A></LI>  \r\n\r\n<LI><A HREF=\"#K6\">Kapitel 6 Udbetaling under ophold i udlandet</A></LI>  \r\n\r\n<LI><A HREF=\"#K7\">Kapitel 7 Ret til overgangsydelse efter ophold i udlandet,  \r\n\r\n på Færøerne eller</A></LI>  \r\n\r\n<LI><A HREF=\"#K8\">Kapitel 8 Overgangsydelsens ophør mv.</A></LI>  \r\n\r\n<LI><A HREF=\"#K9\">Kapitel 9 Ikrafttrædelse</A></LI>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Bekendtgørelse om overgangsydelse </H1>  \r\n\r\n<P></P>  \r\n\r\n<BR>  \r\n\r\n<P>I henhold til § 65, stk. 5, § 75 n, stk. 1 og 2, og § 95 i lov om  \r\n\r\n arbejdsløshedsforsikring m.v., jf. lovbekendtgørelse nr. 820 af 11. oktober  \r\n\r\n 1993 som ændret ved lov nr. 436 af 30. juni 1993 fastsættes efter forhandling  \r\n\r\n med Landsarbejdsrådet: </P>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Betingelser for at overgå til  \r\n\r\n overgangsydelse </I> </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Ret til at overgå til overgangsydelse har indtil  \r\n\r\n udgangen af 1998 medlemmer af anerkendte arbejdsløshedskasser, </P>  \r\n\r\n<UL CLASS=PLAIN-LIST>  \r\n\r\n<LI>1) som er i alderen 55-59 år, </LI>  \r\n\r\n<LI>2) som opfylder betingelserne for ret til dagpenge, </LI>  \r\n\r\n<LI>3) som inden for de sidste 15 måneder har modtaget ydelser på grund af  \r\n\r\n ledighed i sammenlagt 12 måneder, </LI>  \r\n\r\n<LI>4) som ved et fortsat medlemskab ville kunne opfylde anciennitetskravet  \r\n\r\n for at kunne overgå til efterløn ved det fyldte 60. år, og </LI>  \r\n\r\n<LI>5) som har bopæl her i riget bortset fra Færøerne og Grønland. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> De 12 måneders ledighed,jf. stk. 1, nr. 3,  \r\n\r\n opgøres ved sammenlægning af timer, for hvilke der er udbetalt ydelser. </P>  \r\n\r\n<P CLASS=STK> <I>Stk. 3. </I> Indtil udgangen af 1996 har medlemmer, som er i  \r\n\r\n alderen 50-54 år, og som opfylder kravene i stk. 1, bortset fra nr. 1, ret  \r\n\r\n til at overgå til overgangsydelse. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Et medlem, der ønsker at overgå til  \r\n\r\n overgangsydelse, skal indgive skriftlig ansøgning til sin  \r\n\r\n arbejdsløshedskasse. </P>  \r\n\r\n<P CLASS=STK> <I>Stk. 2. </I> Ansøgningen skal indgives på en blanket, der er  \r\n\r\n udfærdiget eller godkendt af direktøren for arbejdsløshedsforsikringen. </P>  \r\n\r\n<P CLASS=STK> <I>Stk. 3. </I> Overgangsydelse kan tidligst udbetales fra det  \r\n\r\n tidspunkt, hvor kassen har modtaget ansøgningen. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Medlemmer, der modtager ydelser efter lov om  \r\n\r\n social pension eller tilsvarende udenlandsk lovgivning, kan ikke overgå til  \r\n\r\n overgangsydelse. Dog kan overgangsydelse ydes til medlemmer, der </P>  \r\n\r\n<UL CLASS=PLAIN-LIST>  \r\n\r\n<LI>1) frasiger sig retten til invaliditetsydelse eller </LI>  \r\n\r\n<LI>2) modtager invaliditetsydelse på grund af hørehandicap. </LI>  \r\n\r\n</UL>  \r\n\r\n</DIV>  \r\n\r\n</DIV>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Rådighed og arbejde i ydelsesperioden </I>  \r\n\r\n</P>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Et medlem, der modtager overgangsydelse, skal  \r\n\r\n ikke stå til rådighed for arbejdsmarkedet. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Et medlem, der modtager overgangsydelse, har med  \r\n\r\n den i stk. 2 nævnte undtagelse ret til at udføre arbejde af enhver art. </P>  \r\n\r\n<P CLASS=STK> <I>Stk. 2. </I> Arbejde må ikke udføres som vedvarende  \r\n\r\n selvstændig virksomhed eller som arbejde i en selvstændig virksomhed, der  \r\n\r\n ejes eller drives af medlemmets ægtefælle, jf. dog stk. 3. </P>  \r\n\r\n<P CLASS=STK> <I>Stk. 3. </I> Uanset stk. 2 kan arbejde udføres ved mindre  \r\n\r\n jordbrug efter de regler, som gælder for efterlønsmodtagere, bortset fra  \r\n\r\n 200-timers begrænsningen. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Et medlem, der er overgået til overgangsydelse,  \r\n\r\n kan igen få ret til dagpenge, hvis medlemmet opnår beskæftigelse i et omfang,  \r\n\r\n der berettiger til dagpenge, jf. arbejdsløshedsforsikringslovens § 53, stk.  \r\n\r\n 2. Beskæftigelse forud for overgangen kan ikke medregnes til optjening af ny  \r\n\r\n dagpengeret. </P>  \r\n\r\n<P CLASS=STK> <I>Stk. 2. </I> Hvis medlemmet har haft arbejde i det i stk. 1  \r\n\r\n nævnte omfang og ønsker at udnytte retten til dagpenge, skal medlemmet give  \r\n\r\n kassen skriftlig meddelelse herom. Det forhold, at medlemmet har modtaget  \r\n\r\n overgangsydelse, medfører ikke, at medlemmet skal opfylde et krav om arbejde  \r\n\r\n efter reglerne om at generhverve dagpengeretten for et medlem, der ikke anses  \r\n\r\n for at stå til rådighed for arbejdsmarkedet. </P>  \r\n\r\n<P CLASS=STK> <I>Stk. 3. </I> Dagpenge kan tidligst udbetales med virkning  \r\n\r\n fra det tidspunkt, hvor kassen har modtaget medlemmets meddelelse. </P>  \r\n\r\n<P CLASS=STK> <I>Stk. 4. </I> Et medlem, der udnytter retten til dagpenge,  \r\n\r\n jf. stk. 2, kan kun overgå til overgangsydelse på ny, hvis betingelserne i §  \r\n\r\n 1 er opfyldt på det tidspunkt, hvor medlemmet på ny ønsker at overgå til  \r\n\r\n overgangsydelse. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Et deltidsforsikret medlem, der modtager  \r\n\r\n overgangsydelse, kan ikke overflyttes som fuldtidsforsikret medlem, selv om  \r\n\r\n der i ydelsesperioden er udført arbejde i det omfang, der er angivet i  \r\n\r\n arbejdsløshedsforsikringslovens § 68, stk. 3. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Overgangsydelsens størrelse og udbetaling  \r\n\r\n</I> </P>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Overgangsydelsen udbetales med et fast beløb på  \r\n\r\n 82% af højeste dagpenge efter lovens § 47 eller § 70. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Overgangsydelsen udbetales af  \r\n\r\n arbejdsløshedskassen bagud for 4 henholdsvis 5 uger, således at hver  \r\n\r\n udbetalingsperiode slutter næstsidste søndag i en måned. </P>  \r\n\r\n<P CLASS=STK> <I>Stk. 2. </I> Udbetaling kan først finde sted, når  \r\n\r\n arbejdsløshedskassen har modtaget et ydelseskort for udbetalingsperioden i  \r\n\r\n korrekt udfyldt og underskrevet stand. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Overgangsydelse kan ikke udbetales til et  \r\n\r\n medlem, som ved domstols- eller administrativ afgørelse er berøvet sin  \r\n\r\n frihed. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Arbejdes og indtægters betydning for  \r\n\r\n overgangsydelsen </I> </P>  \r\n\r\n<P> <I>Fradrag for arbejde</I>  </P>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Arbejde, der er tilladt efter § 5, stk. 1 og  \r\n\r\n stk. 3, medfører fradrag i overgangsydelsen efter reglerne om fradrag i  \r\n\r\n dagpenge, supplerende dagpenge, timeoverførsel mv. i  \r\n\r\n arbejdsløshedsforsikringslovens §§ 58, stk. 1, 59 og 73, stk. 1 og 3, og  \r\n\r\n regler fastsat i medfør heraf, jf. dog §§ 13 til 20. </P>  \r\n\r\n<P CLASS=STK> <I>Stk. 2. </I> For deltidsforsikrede medlemmer beregnes  \r\n\r\n fradrag i ydelsen i forhold til 2/3 af fuld, sædvanlig arbejdstid.  \r\n\r\n Overgangsydelse for deltidsforsikrede kan kun udbetales, hvis ydelsen i ugen  \r\n\r\n mindst udgør et beløb svarende til overgangsydelse for 4,1 timer. </P>  \r\n\r\n<P CLASS=STK> <I>Stk. 3. </I> Arbejde medfører fradrag, selv om det er  \r\n\r\n ulønnet, og selv om det udføres uden for normal arbejdstid eller på søndage  \r\n\r\n eller helligdage. </P>  \r\n\r\n<P CLASS=STK> <I>Stk. 4. </I> Medlemmet har dog ret til uden fradrag i  \r\n\r\n overgangsydelsen at udføre ulønnede aktiviteter efter de regler, der er  \r\n\r\n fastsat i § 1a i bekendtgørelsen om arbejdes og indtægters betydning for  \r\n\r\n arbejdsløshedsdagpengenes størrelse. </P>  \r\n\r\n<P CLASS=STK> <I>Stk. 5. </I> Arbejde i udlandet sidestilles med arbejde i  \r\n\r\n Danmark. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Skattepligtige beløb, der modtages for  \r\n\r\n varetagelse af borgerlige ombud og offentlige og private hverv, medfører  \r\n\r\n fradrag i overgangsydelsen, jf. dog stk. 2 og 3. </P>  \r\n\r\n<P CLASS=STK> <I>Stk. 2. </I> Beløb, der modtages for varetagelse af hverv i  \r\n\r\n henhold til de kommunale styrelseslove, dog undtaget beløb for at være  \r\n\r\n borgmester, rådmand eller udvalgsformand, medfører ikke fradrag i  \r\n\r\n overgangsydelsen. </P>  \r\n\r\n<P CLASS=STK> <I>Stk. 3. </I> Beløb, der modtages for opfyldelse af  \r\n\r\n vidnepligt, medfører ikke fradrag. </P>  \r\n\r\n<P CLASS=STK> <I>Stk. 4. </I> Beregningen af fradrag sker ved, at indtægten  \r\n\r\n pr. uge omregnes til timer ved brug af omregningssatsen på  \r\n\r\n udbetalingstidspunktet. Der foretages herefter fradrag for den del, som det  \r\n\r\n beregnede timetal udgør af en hel uges overgangsydelse. </P>  \r\n\r\n<P> <I>Fradragsfri indtægt på op til 27.500 kr.</I>  </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Indtil udgangen af 1996 har et  \r\n\r\n fuldtidsforsikret medlem i hvert kalenderår, hvori medlemmet modtager  \r\n\r\n overgangsydelse, ret til at have indtægt ved lønarbejde eller hverv på  \r\n\r\n sammenlagt op til 27.500 kr. uden fradrag i ydelsen. Beløbet reguleres en  \r\n\r\n gang om året med satsreguleringsprocenten, jf. lov om en  \r\n\r\n satsreguleringsprocent. </P>  \r\n\r\n<P CLASS=STK> <I>Stk. 2. </I> Ved opgørelse af de fradragsfri indtægter  \r\n\r\n medregnes alle lønindtægter, der medfører fradrag efter de almindelige  \r\n\r\n regler. </P>  \r\n\r\n<P CLASS=STK> <I>Stk. 3. </I> Hvis indtægten ikke er kendt på det tidspunkt,  \r\n\r\n hvor medlemmet skal afgive oplysningerne til arbejdsløshedskassen, indgår der  \r\n\r\n et beløb i opgørelsen af den fradragsfri indtjening, der svarer til antallet  \r\n\r\n af beskæftigede timer ganget med omregningssatsen. </P>  \r\n\r\n<P CLASS=STK> <I>Stk. 4. </I> Arbejde ved mindre jordbrug, jf. § 5, stk. 3,  \r\n\r\n kan efter omregning opgøres inden for det fradragsfri beløb. Beløbet der kan  \r\n\r\n opgøres fremkommer ved at gange antallet af anvendte timer ved jordbruget med  \r\n\r\n den gældende omregningssats. </P>  \r\n\r\n<P CLASS=STK> <I>Stk. 5. </I> Hvis arbejdsindtægten i en uge overstiger det  \r\n\r\n fradragsfri beløb, foretages fradraget ved brug af omregningssatsen for den  \r\n\r\n del af indtægten, der ligger ud over det fradragsfri beløb. Arbejde og  \r\n\r\n indtægter i resten af kalenderåret medfører fradrag efter de almindelige  \r\n\r\n regler på dagpengeområdet. </P>  \r\n\r\n<P CLASS=STK> <I>Stk. 6. </I> Fradragsfrit arbejde kan ikke udføres i  \r\n\r\n udlandet. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Det fradragsfri beløb nedsættes, hvis medlemmet  \r\n\r\n ikke modtager overgangsydelse et helt kalenderår. Nedsættelsen sker ved, at  \r\n\r\n det fradragsfri beløb reduceres med 1/52 for hver hele uge, hvor medlemmet  \r\n\r\n ikke er i overgangsydelsesordningen. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Ved overgangen til overgangsydelse skal kassen  \r\n\r\n beregne størrelsen af det fradragsfri beløb for resten af kalenderåret, jf. §  \r\n\r\n 14. </P>  \r\n\r\n<P CLASS=STK> <I>Stk. 2. </I> Ved begyndelsen af det kalenderår, hvor  \r\n\r\n medlemmet skal udtræde af overgangsydelsesordningen på grund af alder eller  \r\n\r\n overgang til efterløn, skal kassen beregne størrelsen af det fradragsfri  \r\n\r\n beløb for resten af ydelsesperioden. </P>  \r\n\r\n<P CLASS=STK> <I>Stk. 3. </I> Ved udtræden af anden grund end de i stk. 2  \r\n\r\n nævnte, skal kassen på udtrædelsestidspunktet opgøre størrelsen af det  \r\n\r\n fradragsfri beløb. </P>  \r\n\r\n<P CLASS=STK> <I>Stk. 4. </I> Hvis et medlem, der frivilligt udtræder af  \r\n\r\n ordningen i løbet af året, har haft en fradragsfri indtægt, der er større end  \r\n\r\n medlemmet havde ret til, skal kassen beregne fradraget for den overskydende  \r\n\r\n indtægt/arbejde efter de almindelige fradragsregler. Den for meget udbetalte  \r\n\r\n overgangsydelse skal tilbagebetales til kassen. </P>  \r\n\r\n<P CLASS=STK> <I>Stk. 5. </I> Kassen skal skriftligt underrette medlemmet om  \r\n\r\n størrelsen af det fradragsfri beløb, medlemmet har ret til at tjene. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Medlemmer, der ønsker at være omfattet af  \r\n\r\n ordningen, skal skriftligt over for kassen forpligte sig til at tilbagebetale  \r\n\r\n eventuelt for meget modtaget overgangsydelse, hvis medlemmet udtræder af  \r\n\r\n ordningen på grund af andre forhold end alder eller overgang til efterløn.  \r\n\r\n</P>  \r\n\r\n<P CLASS=STK> <I>Stk. 2. </I> Medlemmer, der er omfattet af ordningen, skal  \r\n\r\n på ydelseskortet uge for uge oplyse både antallet af arbejdstimer og  \r\n\r\n arbejdsindtægtens størrelse. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Hvis den til indtægten knyttede beskæftigelse i  \r\n\r\n en uge er af et sådant omfang, at mindsteudbetalingsreglen udelukker  \r\n\r\n udbetaling af overgangsydelse, kan indtægten for ugen ikke opgøres inden for  \r\n\r\n det fradragsfri beløb. Indtægten/arbejdet i den uge medfører fradrag i  \r\n\r\n overgangsydelsen efter de almindelige regler. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Arbejde, der ikke medfører fradrag i  \r\n\r\n overgangsydelsen, kan ikke medregnes til optjening af ny dagpengeret, jf. §  \r\n\r\n 6, stk. 1. </P>  \r\n\r\n<P> <I>Belægning af ydelseskortet mv.</I>  </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Belægning af ydelseskort sker efter reglerne om  \r\n\r\n belægning af dagpengekort, jf. dog stk. 2 og 3, og § 20. </P>  \r\n\r\n<P CLASS=STK> <I>Stk. 2. </I> Reglerne finder ikke anvendelse på belægning af  \r\n\r\n ydelseskortet, når medlemmet holder fri for egen regning eller i øvrigt ikke  \r\n\r\n står til rådighed. Endvidere finder reglerne om minimumsbelægning ved  \r\n\r\n arbejde, hvor den faktiske arbejdstid ikke eller kun vanskeligt kan  \r\n\r\n kontrolleres mv., ikke anvendelse. </P>  \r\n\r\n<P CLASS=STK> <I>Stk. 3. </I> Ved udbetaling af sygedagpenge efter  \r\n\r\n dagpengeloven belægges ydelseskortet med gennemsnittet af arbejdstimerne i de  \r\n\r\n sidste 4 uger inden sygdommens indtræden. Hvis medlemmet har været  \r\n\r\n beskæftiget hos arbejdsgiveren i mindre end 4 uger, belægges kortet med den  \r\n\r\n gennemsnitlige ugentlige arbejdstid i den tid, medlemmet har været  \r\n\r\n beskæftiget hos arbejdsgiveren. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Et medlem, der ophører med at arbejde, fordi  \r\n\r\n medlemmet bliver omfattet af strejke eller lock-out (konflikt), jf.  \r\n\r\n arbejdsløshedsforsikringslovens § 61, stk. 2, skal - så længe konflikten  \r\n\r\n løber - have ydelseskortet belagt med gennemsnittet af arbejdstimerne i de  \r\n\r\n sidste 4 uger inden konfliktens begyndelse. Hvis medlemmet har været  \r\n\r\n beskæftiget i mindre end 4 uger, belægges kortet med den gennemsnitlige  \r\n\r\n ugentlige arbejdstid i beskæftigelsesforholdet. </P>  \r\n\r\n<P> <I>Fradrag for andre indtægter</I>  </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Feriegodtgørelse og ferie med løn medfører  \r\n\r\n fradrag i overgangsydelsen i forhold til det antal feriedage, der er optjent,  \r\n\r\n jf. dog stk. 3. </P>  \r\n\r\n<P CLASS=STK> <I>Stk. 2. </I> Fradraget pr. feriedag udgør 5/6 af den sats,  \r\n\r\n hvormed der udbetales overgangsydelse. Beløbet afrundes til nærmeste hele  \r\n\r\n krone. </P>  \r\n\r\n<P CLASS=STK> <I>Stk. 3. </I> Hvis feriegodtgørelsen eller lønnen i  \r\n\r\n ferieperioden udgør et mindre beløb end fradraget i overgangsydelsen, kan  \r\n\r\n medlemmet få udbetalt differencen som overgangsydelse. </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Løbende udbetaling af pension (inklusive  \r\n\r\n tillæg), som er led i tidligere ansættelsesforhold og er af en sådan  \r\n\r\n karakter, at det er sædvanligt, at arbejdsgiveren bidrager, medfører fradrag.  \r\n\r\n Tilsvarende gælder fast løbende udbetaling af beløb, som faglige  \r\n\r\n organisationer og lignende eller en tidligere arbejdsgiver udbetaler som  \r\n\r\n supplement til overgangsydelsen eller i forbindelse med arbejdsophør. </P>  \r\n\r\n<P CLASS=STK> <I>Stk. 2. </I> Løbende udbetaling af pension, som hidrører fra  \r\n\r\n en arbejdsperiode i udlandet, medfører fradrag. </P>  \r\n\r\n<P CLASS=STK> <I>Stk. 3. </I> Fradraget i overgangsydelsen beregnes efter  \r\n\r\n reglerne i § 12, stk. 4. </P>  \r\n\r\n<P CLASS=STK> <I>Stk. 4. </I> Reglerne om begrænsninger af dagpengeretten  \r\n\r\n (mindsteudbetaling) finder ikke anvendelse, hvis overgangsydelsen for en uge  \r\n\r\n kommer under beløbsgrænsen på grund af fradrag for pensionsudbetalinger. </P>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Hvis et medlem modtager en udenlandsk pension,  \r\n\r\n som ikke direkte kan sidestilles med ydelser efter lov om social pension, jf.  \r\n\r\n § 3, eller hvis pensionen er mindre end dansk folkepensions grundbeløb, kan  \r\n\r\n pensionen modtages sammen med overgangsydelse mod, at pensionen fradrages  \r\n\r\n fuldt ud i overgangsydelsen. </P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Beløb, der udbetales i forbindelse med  \r\n\r\n deltagelse i undervisning, fradrages efter de regler, der gælder for fradrag  \r\n\r\n i dagpenge. </P>  \r\n\r\n</DIV>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> Patentafgifter og lignende indtægter medfører  \r\n\r\n fradrag, når ansøgning om patent mv. er indgivet i ydelsesperioden.  \r\n\r\n Biblioteksafgifter, KODA/GRAMEX-afgifter, vederlag for genudsendelse,  \r\n\r\n genopførelse og anden form for genanvendelse af bøger, fotografier,  \r\n\r\n teaterstykker, film mv. og lignende indtægter medfører fradrag, hvis  \r\n\r\n førsteudgivelsen eller førsteopførelsen er sket i ydelsesperioden. </P>  \r\n\r\n<P CLASS=STK> <I>Stk. 2. </I> Fradraget i overgangsydelsen beregnes efter  \r\n\r\n reglerne i § 12, stk. 4. </P>  \r\n\r\n<P> <I>Oplysningspligt</I>  </P>  \r\n\r\n</DIV>  \r\n\r\n<A NAME=\"\"P26\"\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> Et medlem, der har haft arbejde eller  \r\n\r\n indtægter, som er omfattet af reglerne i dette kapitel, har pligt til løbende  \r\n\r\n at underrette arbejdsløshedskassen herom ved brug af ydelseskortet. </P>  \r\n\r\n<P> <I>Indtægter, der ikke medfører fradrag</I>  </P>  \r\n\r\n</DIV>  \r\n\r\n<A NAME=\"\"P27\"\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27. </B> Udbetaling af tantieme, gratiale, bonus,  \r\n\r\n opsparet søgnehelligdagsbetaling og lignende udbetalinger fra  \r\n\r\n beskæftigelsesforhold, der er afsluttet, inden medlemmet overgik til  \r\n\r\n overgangsydelse, medfører ikke fradrag. </P>  \r\n\r\n<P CLASS=STK> <I>Stk. 2. </I> Indtægter af den i § 25 nævnte art medfører  \r\n\r\n ikke fradrag, når ansøgning om patent mv. er indgivet, eller førsteudgivelsen  \r\n\r\n eller førsteopførelsen er sket før ydelsesperiodens begyndelse. </P>  \r\n\r\n</DIV>  \r\n\r\n<A NAME=\"\"P28\"\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB> <B>§ 28. </B> Der skal ikke ske fradrag for arbejdsfri  \r\n\r\n indtægter, herunder </P>  \r\n\r\n<UL CLASS=PLAIN-LIST>  \r\n\r\n<LI>1) kapitalpensioner eller kapitalforsikringer, </LI>  \r\n\r\n<LI>2) udbetaling fra opsparings- eller forsikringsordninger, herunder  \r\n\r\n livrente, der er uden forbindelse med et ansættelsesforhold, </LI>  \r\n\r\n<LI>3) ydelser i henhold til lov om Arbejdsmarkedets Tillægspension (ATP),  \r\n\r\n</LI>  \r\n\r\n<LI>4) pension efter ægtefælle/registreret partner, </LI>  \r\n\r\n<LI>5) udbetaling af indefrosne dyrtidsportioner fra Lønmodtagernes  \r\n\r\n Dyrtidsfond, </LI>  \r\n\r\n<LI>6) ydelser efter bistandslovens regler, hvor der ikke er tale om en  \r\n\r\n egentlig aflønning, </LI>  \r\n\r\n<LI>7) erstatninger, herunder erstatning i henhold til lov om forsikring mod  \r\n\r\n følger af arbejdsskade, </LI>  \r\n\r\n<LI>8) krigsskadeerstatning, renteudbetaling til besættelsestidens ofre,  \r\n\r\n hædersgaver, </LI>  \r\n\r\n<LI>9) livsvarige ydelser på finansloven til kunstnere og deres efterladte,  \r\n\r\n</LI>  \r\n\r\n<LI>10) efterløn efter funktionærlovens § 8, efterindtægt efter  \r\n\r\n tjenestemandspensionslovens kapitel 6, godtgørelse for usaglig opsigelse  \r\n\r\n efter Hovedaftalens § 4, stk. 3, funktionærlovens § 2 b, mv.,  \r\n\r\n fratrædelsesgodtgørelse efter funktionærlovens § 2 a, godtgørelse i henhold  \r\n\r\n til ligebehandlingsloven, </LI>  \r\n\r\n<LI>11) indtægt ved salg af erhvervsvirksomhed eller fast ejendom, </LI>  \r\n\r\n<LI>12) forpagtningsafgift eller indtægt ved udlejning, der ikke kan  \r\n\r\n betragtes som erhvervsmæssig, samt overskud af egen bolig, </LI>  \r\n\r\n<LI>13) renter, aktieudbytter og lignende, arv, gaver og gevinster, </LI>  \r\n\r\n<LI>14) underholdsbidrag. </LI>  \r\n\r\n</UL>  \r\n\r\n</DIV>  \r\n\r\n</DIV>  \r\n\r\n<A NAME=\"\"K5\"\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>Kapitel 5 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Overgangsydelse som lån mod overdragelse af  \r\n\r\n krav mod Lønmodtagernes </I> </P>  \r\n\r\n Garantifond  \r\n\r\n<A NAME=\"\"P29\"\"></A>\r\n\r\n<DIV CLASS=PARAGRAPH ID=\"P29\">  \r\n\r\n<P CLASS=PARAB> <B>§ 29. </B> Et medlem, der anmelder krav om erstatning for  \r\n\r\n løn i en opsigelsesperiode over for Lønmodtagernes Garantifond, og som af den  \r\n\r\n grund skal have foretaget helt eller delvist fradrag i overgangsydelsen, kan  \r\n\r\n ved henvendelse til arbejdsløshedskassen få et beløb svarende til fradraget  \r\n\r\n udbetalt som lån imod overdragelse af det samlede krav mod Lønmodtagernes  \r\n\r\n Garantifond til arbejdsløshedskassen. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K6\"\"></A>\r\n\r\n<DIV CLASS=KAPITEL ID=\"K6\">  \r\n\r\n<H3 CLASS=KTITLE1 ALIGN=CENTER>Kapitel 6 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Udbetaling under ophold i udlandet </I>  \r\n\r\n</P>  \r\n\r\n<A NAME=\"\"P30\"\"></A>\r\n\r\n<DIV CLASS=PARAGRAPH ID=\"P30\">  \r\n\r\n<P CLASS=PARAB> <B>§ 30. </B> Et medlem, der modtager overgangsydelse, kan  \r\n\r\n bevare retten til overgangsydelse under midlertidigt ophold i udlandet i op  \r\n\r\n til sammenlagt 3 måneder inden for hvert kalenderår. </P>  \r\n\r\n<P CLASS=STK> <I>Stk. 2. </I> Overstiger opholdet i udlandet sammenlagt 3  \r\n\r\n måneder, eller tager medlemmet fast ophold i udlandet, standses udbetalingen  \r\n\r\n af overgangsydelse, indtil medlemmet igen tager fast ophold i Danmark. </P>  \r\n\r\n<P CLASS=STK> <I>Stk. 3. </I> Hvis et medlem har bevaret retten til  \r\n\r\n overgangsydelse under ophold i udlandet umiddelbart op til et årsskifte, kan  \r\n\r\n pågældende dog bevare retten til overgangsydelse i en ny 3 måneders periode  \r\n\r\n uden forinden at tage ophold i Danmark. </P>  \r\n\r\n</DIV>  \r\n\r\n<A NAME=\"\"P31\"\"></A>\r\n\r\n<DIV CLASS=PARAGRAPH ID=\"P31\">  \r\n\r\n<P CLASS=PARAB> <B>§ 31. </B> Et medlem, der tager ophold i udlandet, skal  \r\n\r\n give arbejdsløshedskassen oplysning om opholdets begyndelses- og  \r\n\r\n afslutningstidspunkt. </P>  \r\n\r\n</DIV>  \r\n\r\n<A NAME=\"\"P32\"\"></A>\r\n\r\n<DIV CLASS=PARAGRAPH ID=\"P32\">  \r\n\r\n<P CLASS=PARAB> <B>§ 32. </B> Det påhviler arbejdsløshedskassen at registrere  \r\n\r\n perioder, hvor et medlem opholder sig i udlandet, og at standse udbetalingen  \r\n\r\n af overgangsydelse i overensstemmelse med reglerne i § 30. </P>  \r\n\r\n</DIV>  \r\n\r\n<A NAME=\"\"P33\"\"></A>\r\n\r\n<DIV CLASS=PARAGRAPH ID=\"P33\">  \r\n\r\n<P CLASS=PARAB> <B>§ 33. </B> Når et medlem tager fast ophold i Danmark efter  \r\n\r\n længere tids ophold i udlandet end nævnt i § 30, genoptages udbetalingen af  \r\n\r\n overgangsydelse efter begæring fra medlemmet, hvis betingelserne for ret til  \r\n\r\n ydelsen fortsat er opfyldt. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K7\"\"></A>\r\n\r\n<DIV CLASS=KAPITEL ID=\"K7\">  \r\n\r\n<H3 CLASS=KTITLE1 ALIGN=CENTER>Kapitel 7 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ret til overgangsydelse efter ophold i  \r\n\r\n udlandet, på Færøerne eller </I> </P>  \r\n\r\n i Grønland  \r\n\r\n<A NAME=\"\"P34\"\"></A>\r\n\r\n<DIV CLASS=PARAGRAPH ID=\"P34\">  \r\n\r\n<P CLASS=PARAB> <B>§ 34. </B> Forsikringsperioder optjent under ophold i  \r\n\r\n andre lande, på Færøerne eller i Grønland kan medregnes i de  \r\n\r\n forsikringsperioder, som i medfør af § 1, stk. 1, nr. 4, er betingelser for  \r\n\r\n ret til overgangsydelse, hvis medlemmets forsikringsperioder vil kunne  \r\n\r\n medregnes efter de særlige regler om medlemsanciennitet ved overgang til  \r\n\r\n efterløn. </P>  \r\n\r\n</DIV>  \r\n\r\n<A NAME=\"\"P35\"\"></A>\r\n\r\n<DIV CLASS=PARAGRAPH ID=\"P35\">  \r\n\r\n<P CLASS=PARAB> <B>§ 35. </B> Retten til overgangsydelse bortfalder, hvis et  \r\n\r\n medlem på grund af arbejde i et andet EØS-land eller på Færøerne omfattes af  \r\n\r\n dette lands arbejdsløshedsforsikring. </P>  \r\n\r\n<P CLASS=STK> <I>Stk. 2. </I> Hvis arbejdet i udlandet helt ophører, og  \r\n\r\n medlemmet vender tilbage til Danmark, kan medlemmet igen få overgangsydelse,  \r\n\r\n hvis pågældende efter optagelse i en arbejdsløshedskasse umiddelbart har ret  \r\n\r\n til dagpenge efter de særlige regler om medlemsret og dagpengeret for  \r\n\r\n personer, der har haft arbejde eller ophold i et andet EØS-land eller på  \r\n\r\n Færøerne. </P>  \r\n\r\n<P CLASS=STK> <I>Stk. 3. </I> Overgangsydelsen kan tidligst udbetales fra det  \r\n\r\n tidspunkt, hvor kassen har modtaget medlemmets anmodning om optagelse. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K8\"\"></A>\r\n\r\n<DIV CLASS=KAPITEL ID=\"K8\">  \r\n\r\n<H3 CLASS=KTITLE1 ALIGN=CENTER>Kapitel 8 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Overgangsydelsens ophør mv. </I> </P>  \r\n\r\n<A NAME=\"\"P36\"\"></A>\r\n\r\n<DIV CLASS=PARAGRAPH ID=\"P36\">  \r\n\r\n<P CLASS=PARAB> <B>§ 36. </B> Retten til overgangsydelse ophører ved udgangen  \r\n\r\n af den måned, hvor medlemmet fylder 60 år. </P>  \r\n\r\n<P CLASS=STK> <I>Stk. 2. </I> Retten til overgangsydelse bortfalder, hvis  \r\n\r\n medlemmet </P>  \r\n\r\n<UL CLASS=PLAIN-LIST>  \r\n\r\n<LI>1) ophører med at være medlem af en anerkendt arbejdsløshedskasse, jf.  \r\n\r\n dog § 35, stk. 2. </LI>  \r\n\r\n<LI>2) påbegynder vedvarende selvstændig virksomhed, eller arbejder i  \r\n\r\n ægtefællens selvstændige virksomhed, </LI>  \r\n\r\n<LI>3) skriftligt meddeler, at generhvervet dagpengeret ønskes udnyttet, jf.  \r\n\r\n § 6, stk. 2, </LI>  \r\n\r\n<LI>4) skriftligt meddeler, at pågældende ønsker at udtræde af ordningen,  \r\n\r\n</LI>  \r\n\r\n<LI>5) overgår til ydelser efter lov om social pension eller tilsvarende  \r\n\r\n udenlandsk lovgivning, bortset fra invaliditetsydelse på grund af  \r\n\r\n hørehandicap, </LI>  \r\n\r\n<LI>6) overgår til efterløn, eller </LI>  \r\n\r\n<LI>7) afgår ved døden. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P37\"\"></A>\r\n\r\n<DIV CLASS=PARAGRAPH ID=\"P37\">  \r\n\r\n<P CLASS=PARAB> <B>§ 37. </B> Arbejdsløshedskassen skal, senest 3 måneder før  \r\n\r\n medlemmet fylder 60 år, skriftligt informere pågældende om, at det er en  \r\n\r\n betingelse for overgang til efterløn, at der indgives skriftlig begæring  \r\n\r\n herom, inden retten til overgangsydelse ophører, jf.  \r\n\r\n arbejdsløshedsforsikringslovens § 75 b, stk. 1, nr. 3. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K9\"\"></A>\r\n\r\n<DIV CLASS=KAPITEL ID=\"K9\">  \r\n\r\n<H3 CLASS=KTITLE1 ALIGN=CENTER>Kapitel 9 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ikrafttrædelse </I> </P>  \r\n\r\n<A NAME=\"\"P38\"\"></A>\r\n\r\n<DIV CLASS=PARAGRAPH ID=\"P38\">  \r\n\r\n<P CLASS=PARAB> <B>§ 38. </B> Bekendtgørelsen træder i kraft den 1. januar  \r\n\r\n 1994. </P>  \r\n\r\n<P CLASS=STK> <I>Stk. 2. </I> Samtidig ophæves Direktoratet for  \r\n\r\n Arbejdsløshedsforsikringens bekendtgørelse nr. 86 af 7. februar 1992 om  \r\n\r\n overgangsydelse med tilhørende vejledning. </P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 23. december 1993 </I> </P>  \r\n\r\n<P CLASS=UNDERSKREVET-AF ALIGN=CENTER>Troels Nørgaard </P>  \r\n\r\n<P CLASS=MINISTER ALIGN=RIGHT>/ Ole Poul Pedersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/12/1993"
        },
        {
            "displayName": "Accession",
            "displayValue": "B19930115005"
        },
        {
            "displayName": "Entydig dokumentidentifikation",
            "displayValue": "CM026868"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1150"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "23/12/1993"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Arbejdsmin. Dir. for Arbejdsløshedsfors. 6. kt., j.nr. 93-22-49"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}