{
    "id": 28423,
    "title": "Afslag på ledsaget udgangstilladelse fra Sikringsanstalten i Nykøbing Sjælland.",
    "documentTypeId": "300",
    "isSagsforlobPeriodValid": true,
    "shortName": "FOU nr 1993.152",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Resumé  \r\n\r\n</B>  \r\n\r\n</P>  \r\n\r\n<P class=\"Resume\">  \r\n\r\n Overlæge A på Sikringsanstalten i Nykøbing Sjælland klagede for B  \r\n\r\n over, at Justitsministeriet (JM) havde afslået at meddele B tilladelse til  \r\n\r\n ledsaget udgang med henblik på at besøge sin moder, der boede i Odense. JM's  \r\n\r\n afgørelse var bl.a. begrundet i de vanskeligheder, der erfaringsmæssigt kan  \r\n\r\n opstå, når ledsagekontrol skal udøves i en menneskemængde, som der må  \r\n\r\n formodes  \r\n\r\n at være til stede på overfarten over Storebælt. A henviste til en sag  \r\n\r\n vedrørende C, der også var dømt til anbringelse i sikringsanstalten. C havde  \r\n\r\n ved tidligere lejligheder fået JM's tilladelse til ledsaget udgang til besøg  \r\n\r\n hos sin moder, der også boede i Odense. Efter A's opfattelse var B ikke mere  \r\n\r\n farlig end C.  \r\n\r\n</P>  \r\n\r\n<P class=\"Resume\">  \r\n\r\n Bl.a. under henvisning til de individuelt foretagne bedømmelser  \r\n\r\n af B's og C's farlighed afstod ombudsmanden fra at foretage en nærmere  \r\n\r\n sammenligning af B's sag med C's sag. Ombudsmanden fandt ikke grundlag for at  \r\n\r\n kritisere JM's afgørelse vedrørende B. Ombudsmanden fandt dog anledning til  \r\n\r\n over for JM at pege på en række forhold, der burde undersøges nærmere med  \r\n\r\n henblik på at løse de praktiske vanskeligheder, der måtte være forbundet med  \r\n\r\n udøvelsen af ledsagekontrol på Storebæltsoverfarten. (J. nr. 1993-2007-622).  \r\n\r\n</P>  \r\n\r\n<P class=\"Resume\">  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Afslag på ledsaget udgangstilladelse fra Sikringsanstalten i  \r\n\r\n Nykøbing Sjælland.  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Overlæge A, Sikringsanstalten  \r\n\r\n i Nykøbing Sjælland, klagede for B over Justitsministeriets afslag på A's  \r\n\r\n ansøgning for B om tilladelse til en ledsaget udgang med henblik på at besøge  \r\n\r\n hans moder i hendes hjem i Odense.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Af de foreliggende  \r\n\r\n oplysninger fremgik det, at B ved Nykøbing Sjælland Rets dom af 21. september  \r\n\r\n 1987 blev anset for skyldig i overtrædelse af straffelovens § 245, stk. 2,  \r\n\r\n jf.  \r\n\r\n stk. 1, men i medfør af straffelovens § 16 frifundet for straf og i medfør af  \r\n\r\n straffelovens  \r\n\r\n § 68 dømt til anbringelse på Sikringsanstalten ved Amtshospitalet i Nykøbing  \r\n\r\n Sj. B var tidligere ved X Rets dom af 23. august 1966 fundet skyldig i  \r\n\r\n manddrab  \r\n\r\n efter straffelovens § 237 og i medfør af straffelovens § 70, jf. § 16, dømt  \r\n\r\n til  \r\n\r\n anbringelse på hospital for sindslidende. Han var endvidere ved Y Rets dom af  \r\n\r\n 1. februar 1974 fundet skyldig i overtrædelse af straffelovens § 245, stk. 2,  \r\n\r\n jf. stk. 1, og i medfør af § 68, jf. § 16, dømt til anbringelse i  \r\n\r\n Sikringsanstalten i Nykøbing Sj.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n På det tidspunkt da B begik  \r\n\r\n den i 1987 pådømte kriminalitet, var han - som følge af Nykøbing Sj. Rets dom  \r\n\r\n af 31. januar 1986 - anbragt på afdelingen for sindslidende på  \r\n\r\n Amtshospitaltet,  \r\n\r\n Nykøbing Sj. Under en uledsaget udgang derfra stak han en patient ned med en  \r\n\r\n dolk. Det var således denne forbrydelse, der dannede grundlaget for hans  \r\n\r\n seneste dom til anbringelse i Sikringsanstalten ved Nykøbing Sj.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ved skrivelse af 31. marts  \r\n\r\n 1993 til Justitsministeriet ansøgte A for B om tilladelse til en udgang med  \r\n\r\n henblik på at besøge hans moder i hendes hjem i Odense. A oplyste, at B i  \r\n\r\n givet  \r\n\r\n fald skulle ledsages af to personalemedlemmer fra Sikringsanstalten, og at  \r\n\r\n turen formentlig ville blive gennemført i Sikringsanstaltens egen personbil,  \r\n\r\n der for yderligere at skærpe sikkerheden ville være udstyret med  \r\n\r\n mobiltelefon.  \r\n\r\n I skrivelsen anførte A endvidere følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Patientens psykiske tilstand  \r\n\r\n er som nævnt i en række tidligere ansøgninger uændret god, han er på den  \r\n\r\n givne  \r\n\r\n antipsykotiske medikamentelle behandling fri for produktiv psykotiske  \r\n\r\n symptomer, men fremtræder iøvrigt som en stille efterrettelig men  \r\n\r\n umiskendelig  \r\n\r\n kronificeret skizofren patient præget af nogen primitivisering og visse  \r\n\r\n ritualer. Patienten har som tidligere omtalt gennemført hundredvis af  \r\n\r\n ledsagede  \r\n\r\n udgange fuldstændigt problemfrit, og ingen af behandlerne eller afdelingens  \r\n\r\n faste personale anser det for forbundet med nogen som helst risiko at  \r\n\r\n imødekomme ansøgningen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n De tidligere ansøgninger, som  \r\n\r\n A nævnte i skrivelsen, henviste bl.a. til ansøgninger, som A i foråret 1992  \r\n\r\n havde indgivet til Justitsministeriet med henblik på, at B kunne få  \r\n\r\n tilladelse  \r\n\r\n til ledsaget udgang til en tur i Tivoli.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Justitsministeriet havde  \r\n\r\n afslået sidstnævnte ansøgninger i skrivelser af 25. marts og 17. august 1992.  \r\n\r\n Ministeriet havde ved afgørelsen - og efter indhentet udtalelse fra  \r\n\r\n anklagemyndigheden - navnlig lagt vægt på turens varighed og på de  \r\n\r\n vanskeligheder, der kan opstå, når ledsagekontrol skal udøves i en større  \r\n\r\n menneskemængde.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I anledning af A's ansøgning  \r\n\r\n i skrivelsen af 31. marts 1993 udtalte Politimesteren i Z-by sig imod at  \r\n\r\n imødekomme det ansøgte. Han lagde navnlig vægt på turens varighed og på de  \r\n\r\n vanskeligheder, der erfaringsmæssigt kan opstå, når ledsagekontrol skal  \r\n\r\n udøves  \r\n\r\n i en menneskemængde, som må formodes at være til stede under færgeoverfarten.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ved skrivelse af 13. maj 1993  \r\n\r\n meddelte Justitsministeriet A følgende afgørelse:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ifølge § 3 i  \r\n\r\n Justitsministeriets cirkulære af 15. november 1977 om meddelelse af friheder  \r\n\r\n m.v. til personer, der i medfør af straffelovens § 68 eller § 69 er dømt til  \r\n\r\n anbringelse i hospital for sindslidende eller institution for åndssvage,  \r\n\r\n meddeles friheder m.v. ved dom til anbringelser i Sikringsanstalten af  \r\n\r\n Justitsministeriet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter cirkulærets § 1  \r\n\r\n forudsættes det, at den myndighed, der træffer afgørelse, i hvert enkelt  \r\n\r\n tilfælde - udover behandlingsmæssige hensyn - nøje overvejer de hensyn til  \r\n\r\n retssikkerheden, som har begrundet dom til anbringelse i stedet for mindre  \r\n\r\n indgribende foranstaltninger.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I den anledning skal man  \r\n\r\n meddele, at Justitsministeriet efter en gennemgang af sagen ikke på nuværende  \r\n\r\n tidspunkt finder at kunne imødekomme ansøgningen om tilladelse til en udgang  \r\n\r\n til moderen i Odense.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Justitsministeriet har ved  \r\n\r\n afgørelsen blandt andet lagt vægt på, at det på baggrund af karakteren af de  \r\n\r\n forbrydelser, som den pågældende er dømt for, turens varighed samt de  \r\n\r\n vanskeligheder, der erfaringsmæssigt kan opstå, når ledsagekontrol skal  \r\n\r\n udøves  \r\n\r\n i en menneskemængde, som må formodes at være til stede under færgeoverfarten,  \r\n\r\n ikke findes forsvarligt at tillade en udgang til moderen i Odense.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ved skrivelse af 18. maj 1993  \r\n\r\n anmodede A Justitsministeriet om at tage afgørelsen af 13. maj 1993 op til  \r\n\r\n fornyet vurdering. Til støtte for sin anmodning anførte A, at  \r\n\r\n Justitsministeriets afgørelse i den konkrete sag var i strid med afgørelser,  \r\n\r\n som Justitsministeriet tidligere havde truffet vedrørende C. Efter A's  \r\n\r\n opfattelse var B's sag &quot;ganske analog&quot; med C's sag. C var ved Æ  \r\n\r\n Rets  \r\n\r\n dom af 21. maj 1987 fundet skyldig i grov legemsbeskadigelse ved knivstik mod  \r\n\r\n sin moder og knivdrab af hendes samlever og således dømt til anbringelse i  \r\n\r\n Sikringsanstalten kun 4 måneder før B's seneste dom til anbringelse i  \r\n\r\n anstalten. C havde siden været overflyttet til Psykiatrisk Afdeling i Q-by,  \r\n\r\n og  \r\n\r\n tilbage til Sikringsanstalten igen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I skrivelsen af 18. maj 1993  \r\n\r\n gjorde A Justitsministeriet opmærksom på, at ministeriet ved sine skrivelser  \r\n\r\n af  \r\n\r\n 20. december 1989, 19. september 1990, 17. januar 1991, 26. november 1992 og  \r\n\r\n 11. marts 1993 gav C tilladelse til ledsaget udgang med henblik på at besøge  \r\n\r\n sin moder. De to sidste tilladelser var givet efter C's tilbagevenden til  \r\n\r\n Sikringsanstalten. C's moder boede - ligesom B's moder - i Odense.  \r\n\r\n Justitsministeriet havde givet tilladelserne efter forud indhentet erklæring  \r\n\r\n fra Politimesteren i  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Æ-by, der ikke havde udtalt  \r\n\r\n sig imod det ansøgte. Efter A's oplysninger var alle besøg afviklet uden  \r\n\r\n vanskeligheder.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det var A's opfattelse, at  \r\n\r\n politimesterembederne i Æ-by og Z-by &quot;anlægger forskellige principielle  \r\n\r\n synspunkter i vurderingen af en persons farlighed under visse  \r\n\r\n omstændigheder&quot;, hvilket udmønter sig i en &quot;iøjnefaldende  \r\n\r\n forskelsbehandling&quot; fra Justitsministeriets side. A argumenterede  \r\n\r\n endvidere for sin manglende forståelse af afslaget til B - særligt set i  \r\n\r\n forhold til behandlingen af C's ansøgninger - på følgende måde:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Når henses til, at det herfra  \r\n\r\n vedvarende er fremhævet, at (B), når han færdes under ledsagelse, ikke på  \r\n\r\n nogen  \r\n\r\n måde vil kunne anses for personfarlig, ligesom hans evne til at smutte bort  \r\n\r\n og  \r\n\r\n gemme sig for ledsagerne realistisk må anses for negligeabel, mens der herfra  \r\n\r\n m.h.t (C) aldrig er lagt skjul på, at han indimellem har været ganske meget  \r\n\r\n psykisk svingende, men at afdelingen meget vel kan vurdere dette og tage  \r\n\r\n hensyn  \r\n\r\n dertil ved administreringen af såvel korte som lange udgange, forekommer det  \r\n\r\n yderligere uforståeligt, at den stabile og initiativfattige (B) endnu ikke,  \r\n\r\n snart seks år efter sin anbringelse, har kunnet få tilladelse til ledsaget  \r\n\r\n hjemmebesøg, mens den psykisk mere labile (C) inden for samme tidsrum har  \r\n\r\n kunnet få i alt fem sådanne besøgsrejser, oven i købet til samme politikreds,  \r\n\r\n som (B) gerne vil besøge, og til det overlevende offer for hans pådømte  \r\n\r\n forbrydelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Der synes her at være tale om  \r\n\r\n en så grel, øjensynlig lokalt betinget forskel i indstillingerne, at jeg  \r\n\r\n indtrængende  \r\n\r\n må appellere til Justitsministeriet om at anlægge et mere ensartet og  \r\n\r\n objektivt  \r\n\r\n overskøn og som konsekvens heraf tage afslappet på ansøgningen om besøgsrejse  \r\n\r\n til (B) op til fornyet vurdering.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ved skrivelse af 12. juli  \r\n\r\n 1993 til A meddelte Justitsministeriet, at ministeriet fastholdt afgørelsen  \r\n\r\n af  \r\n\r\n 13. maj 1993 med den deri angivne begrundelse. Ministeriet anførte, at  \r\n\r\n ministeriet havde lagt afgørende vægt på, at anklagemyndigheden af  \r\n\r\n retssikkerhedsmæssige grunde ikke kunne anbefale det ansøgte, og at  \r\n\r\n ministeriet  \r\n\r\n ikke ud fra en konkret vurdering af B's forhold fandt det forsvarligt at  \r\n\r\n imødekomme ansøgningen. Skrivelsen var vedlagt en udtalelse af 27. maj 1993  \r\n\r\n fra  \r\n\r\n Politimesteren i Z-by, hvoraf det fremgik, at A's skrivelse af 18. maj 1993  \r\n\r\n ikke  \r\n\r\n gav politimesteren anledning til yderligere bemærkninger, idet han ikke havde  \r\n\r\n kendskab til sagen om C.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I klagen til mig anførte A,  \r\n\r\n at han vel var klar over, at ombudsmandens muligheder for at gribe ind over  \r\n\r\n for  \r\n\r\n et administrativt skøn er begrænsede. Der var imidlertid efter A's opfattelse  \r\n\r\n tale om, at Justitsministeriet slet ikke havde anlagt et selvstændigt skøn,  \r\n\r\n men  \r\n\r\n blot &quot;har skrevet af efter&quot; politimesterembedet i Z-by og  \r\n\r\n Statsadvokaten for Ø.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I en udtalelse til mig i  \r\n\r\n anledning af A's klage henholdt Justitsministeriet sig til den tidligere  \r\n\r\n trufne  \r\n\r\n afgørelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I min afsluttende skrivelse  \r\n\r\n til A udtalte jeg følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Justitsministeriets  \r\n\r\n afgørelse er truffet efter bestemmelsen i § 3, jf. § 1 i Justitsministeriets  \r\n\r\n cirkulære af 15. november 1977 om meddelelse af friheder m.v. til personer,  \r\n\r\n der  \r\n\r\n i medfør af straffelovens § 68 eller § 69 er dømt til anbringelse i hospital  \r\n\r\n for sindslidende (psykiatrisk sygehus eller sygehusafdeling) eller i  \r\n\r\n institution for åndssvage. Bestemmelserne har følgende ordlyd:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;  \r\n\r\n<B>  \r\n\r\n § 1.  \r\n\r\n</B>  \r\n\r\n Meddelelse af friheder m.v. forudsætter som hidtil, at den  \r\n\r\n myndighed, der træffer afgørelsen i hvert enkelt tilfælde, - udover  \r\n\r\n behandlingsmæssige hensyn - nøje overvejer de hensyn til retssikkerheden, som  \r\n\r\n har begrundet dom til anbringelse i stedet for mindre indgribende  \r\n\r\n foranstaltninger.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;  \r\n\r\n<B>  \r\n\r\n § 3.  \r\n\r\n</B>  \r\n\r\n De i § 2 nævnte retningslinier finder ikke anvendelse ved dom  \r\n\r\n til anbringelse i sikringsanstalt. Ved sådan anbringelse kan friheder m.v.  \r\n\r\n kun  \r\n\r\n meddeles af Justitsministeriet.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Bestemmelsen i cirkulærets §  \r\n\r\n 2 fastlægger, hvem (overlæge, overlæge sammen med statsadvokat, eller  \r\n\r\n Justitsministeriet) der har kompetencen til at meddele friheder mv.  \r\n\r\n Kompetencefordelingen er afhængig af det nærmere indhold af den ansøgte  \r\n\r\n frihed.  \r\n\r\n Udgang - med eller uden ledsagelse - er et eksempel på en frihed, der er  \r\n\r\n omfattet af cirkulæret.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det fremgår af  \r\n\r\n bestemmelserne, at det - når den pågældende ansøger er anbragt på en  \r\n\r\n sikringsanstalt - er Justitsministeriet, som afgør, hvorvidt tilladelse til  \r\n\r\n frihed skal meddeles. Ved afgørelsen skal Justitsministeriet inddrage  \r\n\r\n hensynet  \r\n\r\n til retssikkerheden.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Afgørelsen af, med hvilken  \r\n\r\n vægt hensynet til retssikkerheden skal indgå og afvejes i forhold til  \r\n\r\n varetagelsen af den anbragtes interesser samt de behandlingsmæssige hensyn,  \r\n\r\n beror på en skønsmæssigt præget vurdering.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter de regler, der gælder  \r\n\r\n for min virksomhed, kan jeg kun kritisere en sådan afgørelse, såfremt der  \r\n\r\n foreligger særlige omstændigheder.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n En sådan særlig omstændighed  \r\n\r\n kan for eksempel være, at afgørelsen er truffet i strid med en  \r\n\r\n forvaltningsretlig  \r\n\r\n lighedsgrundsætning, der afskærer ikke-sagligt begrundet forskelsbehandling.  \r\n\r\n Det fremgår af (B's) sag, at han ønsker at inddrage (C's) sag med henblik på  \r\n\r\n en  \r\n\r\n sammenligning af disse to sager.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Hertil bemærker jeg, at det  \r\n\r\n forskellige udfald af de to sager er konkret begrundet og hviler på  \r\n\r\n individuelt  \r\n\r\n foretagne bedømmelser af bl.a. personernes farlighed. Jeg har ingen særlige  \r\n\r\n forudsætninger for at vurdere sådanne spørgsmål og må derfor afstå fra at  \r\n\r\n foretage en nærmere sammenligning af (B's) sag med (C's) sag.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har således ikke grundlag  \r\n\r\n for at kritisere Justitsministeriets afgørelse i skrivelsen af 13. maj 1993.  \r\n\r\n Jeg har hæftet mig ved Justitsministeriets bemærkning i skrivelsen om, at  \r\n\r\n ministeriet &quot;ikke på nuværende tidspunkt&quot; fandt at kunne imødekomme  \r\n\r\n ansøgningen om tilladelse til udgang til besøg hos moderen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg finder imidlertid  \r\n\r\n anledning til at bemærke, at det umiddelbart forekommer mig mindre  \r\n\r\n tilfredsstillende, at konkrete - og i forhold til sagen tilfældige -  \r\n\r\n omstændigheder i forbindelse med rejsen skulle være udslagsgivende for (B's)  \r\n\r\n muligheder for at få tilladelse til at besøge sin mor. Jeg henviser til, at  \r\n\r\n Justitsministeriets afslag særligt er begrundet i problemerne med at udøve  \r\n\r\n ledsagekontrol på overfarten over Storebælt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har fundet i en samtidig  \r\n\r\n skrivelse til Justitsministeriet at burde pege på følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har fuld forståelse for  \r\n\r\n den konkrete fare, der kan opstå i et menneskemylder under overfarten over  \r\n\r\n Storebælt, og at det efter omstændighederne kan være vanskeligt at udøve den  \r\n\r\n fornødne ledsagekontrol. Disse vanskeligheder vil dog være betinget af de  \r\n\r\n nærmere omstændigheder, der udgør den situation, hvori kontrollen skal  \r\n\r\n udøves.  \r\n\r\n Det må i den forbindelse efter min opfattelse være relevant - eventuelt i  \r\n\r\n samarbejde med DSB - at søge at finde et rejsetidspunkt, hvor belægningen på  \r\n\r\n overfarten erfaringsmæssigt er lille, og hvor de umiddelbare og forudseelige  \r\n\r\n problemer med udøvelsen af ledsagekontrollen således er tilsvarende mindre. I  \r\n\r\n den forbindelse finder jeg at burde pege på, at der kunne være anledning til  \r\n\r\n at  \r\n\r\n undersøge, om det er muligt at etablere en ordning med DSB, således at der  \r\n\r\n til  \r\n\r\n transporter som den foreliggende stilles et lokale (eventuelt et sygerum,  \r\n\r\n hvis  \r\n\r\n et sådant findes) på Storebæltsfærgen til rådighed, hvor den person, der  \r\n\r\n transporteres,  \r\n\r\n og hans ledsagere kan opholde sig under overfarten. En anden mulighed kan  \r\n\r\n være  \r\n\r\n at søge opnået tilladelse til undtagelsesvist at forblive i køretøjet på  \r\n\r\n dækket  \r\n\r\n under overfarten.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I en skrivelse af 18. marts  \r\n\r\n 1994 til A anførte Justitsministeriet bl.a. følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Man skal herefter  \r\n\r\n meddele, at det er Justitsministeriets opfattelse, at de forhold, der i  \r\n\r\n ministeriets skrivelse af 13. maj 1993 er anført som begrundelse for det  \r\n\r\n meddelte afslag, fortsat bør tillægges ganske væsentlig - men ikke afgørende  \r\n\r\n -  \r\n\r\n vægt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter en fornyet gennemgang  \r\n\r\n af sagen skal man imidlertid meddele, at Justitsministeriet - under  \r\n\r\n forudsætning af, at Sikringsanstalten i samarbejde med DSB finder en  \r\n\r\n tilfredsstillende løsning på de problemer, som færgeoverfarten rejser - vil  \r\n\r\n være indstillet på at meddele tilladelse til det ansøgte på følgende vilkår:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n at  \r\n\r\n</I>  \r\n\r\n moderen er indforstået med besøget,  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n at  \r\n\r\n</I>  \r\n\r\n den pågældende er under konstant ledsagelse af 3  \r\n\r\n personalemedlemmer fra Sikringsanstalten,  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n at  \r\n\r\n</I>  \r\n\r\n rejsen foregår i Sikringsanstaltens bil, samt  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n at  \r\n\r\n</I>  \r\n\r\n politiet omgående underrettes, såfremt udgangen ikke forløber  \r\n\r\n planmæssigt.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Justitsministeriet sendte mig  \r\n\r\n kopi af skrivelsen til underretning.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg meddelte  \r\n\r\n Justitsministeriet, at jeg havde taget det oplyste til efterretning.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Over for ministeriet pegede  \r\n\r\n jeg på, at der - i lyset af de erfaringer, der blev indvundet i den konkrete  \r\n\r\n sag - kunne være anledning til at orientere fængselsmyndighederne om en  \r\n\r\n indgået  \r\n\r\n ordning med DSB.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/06/2003"
        },
        {
            "displayName": "Accession",
            "displayValue": "O19930015270"
        },
        {
            "displayName": "Entydig dokumentidentifikation",
            "displayValue": "AX004827"
        },
        {
            "displayName": "Dato for førstegangsindlæggelse",
            "displayValue": "25/06/2003"
        },
        {
            "displayName": "Dato for indlæggelse",
            "displayValue": "13/03/2007"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "152"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Justitsministeriet"
        },
        {
            "displayName": "Underskriftdato",
            "displayValue": "01/01/1993"
        }
    ],
    "pdfLink": {
        "isPdfAvailable": false
    },
    "documentFobTagGroup": [
        {
            "tag": "Straffuldbyrdelse",
            "parents": [
                "Strafferet",
                "Sanktioner"
            ]
        }
    ],
    "hasFobTags": true
}