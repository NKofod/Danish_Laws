{
    "id": 106027,
    "title": "1985 BSF 67   FORSLAG TIL FOLKETINGSBESLUTNING OM ÆNDRET BEDRIFTSUNDHEDSTJENESTE ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 67",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 67 </P>  \r\n\r\n<P></P>  \r\n\r\n<P>Forslag til folketingsbeslutning om ændret bedriftsundhedstjeneste </P>  \r\n\r\n<P></P>  \r\n\r\n<P>Fremsat af Tommy Dinesen (SF) Lilli Gyldenkilde (SF) Birthe Hansen (SF)  \r\n\r\n Ole Henriksen (SF) Ebba Strange (SF) </P>  \r\n\r\n<P></P>  \r\n\r\n<P>den 15. januar 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at fremsætte lovforslag om ændring af </P>  \r\n\r\n<P>bedriftsundhedstjenesten efter følgende retningslinier. </P>  \r\n\r\n<P>1. De nuværende bedriftsundhedscentre (BST-centre) sammenlægges, </P>  \r\n\r\n<P>hvorved de bliver opbygget på samme måde som arbejdstilsynet og de </P>  \r\n\r\n<P>arbejdsmedicinske klinikker, således at bedriftsundhedstjenesten </P>  \r\n\r\n<P>dækker et amt. </P>  \r\n\r\n<P>2. BST-centrene skal samarbejde med arbejdstilsynet og de </P>  \r\n\r\n<P>arbejdsmedicinske klinikker eller afdelinger og have pligt til at </P>  \r\n\r\n<P>videregive oplysninger, hvis arbejdsgiveren ikke udfører de </P>  \r\n\r\n<P>pålagte henvisninger m.h.t. arbejdsmiljøet på arbejdspladsen. </P>  \r\n\r\n<P>3. Der skal holdes mindst et møde hvert halve år mellem </P>  \r\n\r\n<P>bedriftsundhedstjenesten, arbejdstilsynet og de arbejdsmedicinske </P>  \r\n\r\n<P>klinikker, branche samt virksomhedsbedriftssundhedstjeneste i </P>  \r\n\r\n<P>hvert amt. </P>  \r\n\r\n<P>4. En repræsentant for arbejdstilsynet eller arbejdsmedicinsk klinik </P>  \r\n\r\n<P>skal have sæde i den amtslige bestyrelse af </P>  \r\n\r\n<P>bedriftsundhedstjenesten. </P>  \r\n\r\n<P>5. Det påbydes de brancher, der endnu ikke er tilsluttet </P>  \r\n\r\n<P>BST-centrene, herunder også stat, amter og kommuner, at de </P>  \r\n\r\n<P>tilsluttes inden udgangen af 1986. </P>  \r\n\r\n<P>6. Loven skal træde i kraft den 1. januar 1987. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Almindelige bemærkninger </P>  \r\n\r\n<P>Der er siden bedriftssundhedstjenesten (BST) blev oprettet lavet </P>  \r\n\r\n<P>flere undersøgelser af BST-centrene, og det gennemgående for dem </P>  \r\n\r\n<P>alle er, at de fungerer dårligt. </P>  \r\n\r\n<P>Baggrunden for kritikken af centrene kan bl.a. ses i bogen </P>  \r\n\r\n<P>&#187;Bedriftsundhedstjenesten i funktion&#171;, som er udgivet af </P>  \r\n\r\n<P>socialforskningsinstituttet for arbejdsmiljøinstituttet ved </P>  \r\n\r\n<P>Danmarks tekniske højskole, men også fra fagforeningernes side har </P>  \r\n\r\n<P>der været kritik af, at centrene er for små, hvilket betyder, at </P>  \r\n\r\n<P>sammensætningen af personalet ikke bliver bred nok, da der er for </P>  \r\n\r\n<P>få ansatte i centrene. </P>  \r\n\r\n<P>Der findes ca. 60 centre i hele landet, hvilket er en noget </P>  \r\n\r\n<P>anderledes opbygning sammenlignet med arbejdstilsynet og de </P>  \r\n\r\n<P>arbejdsmedicinske klinikker og afdelinger, der har et amt som </P>  \r\n\r\n<P>arbejdsområde. </P>  \r\n\r\n<P>Det gør det ikke nemmere at arbejde sammen, når BST-centrene ikke må </P>  \r\n\r\n<P>videregive oplysninger, hvis de bliver opmærksomme på forhold i en </P>  \r\n\r\n<P>virksomhed, der burde rettes. Den eneste mulighed, BST-centrene </P>  \r\n\r\n<P>har, er at påtale over for ledelsen, at dette eller hint burde </P>  \r\n\r\n<P>rettes. </P>  \r\n\r\n<P>Her ville det få en præventiv virkning mange steder, hvis der blev </P>  \r\n\r\n<P>videregivet oplysninger om forhold på en virksomhed, der burde </P>  \r\n\r\n<P>rettes, men som efter gentagne besøg eller rykkere ikke er blevet </P>  \r\n\r\n<P>rettet, og at man fik mulighed for at kontakte arbejdstilsynet i </P>  \r\n\r\n<P>amtet. </P>  \r\n\r\n<P>Et samarbejde mellem de forskellige organisationer, der beskæftiger </P>  \r\n\r\n<P>sig med at forbedre arbejdsmiljøforholdene på virksomhederne burde </P>  \r\n\r\n<P>være en helt naturlig ting, og meget dobbeltarbejde må kunne </P>  \r\n\r\n<P>spares ved at koordinere indsatsen noget bedre, end det sker i </P>  \r\n\r\n<P>dag. </P>  \r\n\r\n<P>I bogen &#187;Bedriftsundhedstjenesten i funktion&#171; beskrives nogle  \r\n\r\n</P>  \r\n\r\n<P>modeller for BST-centre, som tilsyneladende fungerer bedre. Det er </P>  \r\n\r\n<P>de større, der er tale om, og der henvises til BST-centret på </P>  \r\n\r\n<P>Fyn, hvis størrelse er således, at det kan give betydelig bedre </P>  \r\n\r\n<P>service og mere forskelligartet hjælp og rådgivning end de fleste </P>  \r\n\r\n<P>andre steder. </P>  \r\n\r\n<P>En tilslutning fra de brancher, der ikke er indeholdt i loven, må nu </P>  \r\n\r\n<P>være på sin plads, da flere tilsluttede brancher åbner op for </P>  \r\n\r\n<P>flere ansatte på centrene, hvilket igen betyder større faglig </P>  \r\n\r\n<P>indsats over for arbejdsmiljøet på virksomhederne. Her bør det </P>  \r\n\r\n<P>være en selvfølge, at statslige og kommunale institutioner får </P>  \r\n\r\n<P>mulighed for at få forbedret deres arbejdsmiljø. </P>  \r\n\r\n<P>De virksomheder, der bevidst forsøger at undgå ordentlige </P>  \r\n\r\n<P>arbejdsmiljøforhold på deres arbejdspladser, vil nogle gange </P>  \r\n\r\n<P>profitere af, at de ikke overholder regler, påbud og love. Det er </P>  \r\n\r\n<P>uretfærdigt over for den arbejdsgiver, der investerer i større </P>  \r\n\r\n<P>sikkerhed og godt arbejdsmiljø. </P>  \r\n\r\n<P>Bemærkninger til forslagets enkelte punkter </P>  \r\n\r\n<P>Ad 1 og 2 </P>  \r\n\r\n<P>Baggrunden for den opbygning af BST, som vi kender i dag, er </P>  \r\n\r\n<P>muligheden for forsøg på at løse arbejdsmiljøproblemer ad </P>  \r\n\r\n<P>frivillighedens vej, hvilket har vist sig ikke at fungere efter </P>  \r\n\r\n<P>hensigten. </P>  \r\n\r\n<P>Det skyldes bl.a., at mange mindre virksomheder bliver tilknyttet </P>  \r\n\r\n<P>BST-centrene, hvilket er meget arbejdskrævende for BST-centrene, </P>  \r\n\r\n<P>især hvis de skal besøges flere gange. Desuden bliver arbejdet </P>  \r\n\r\n<P>ikke udført efter intentionerne i loven, som blev beskrevet ved </P>  \r\n\r\n<P>vedtagelsen i 1978. Her ville et samarbejde med andre beslægtede </P>  \r\n\r\n<P>organisationer på arbejdsmiljøområdet helt sikkert kunne afhjælpe </P>  \r\n\r\n<P>nogle af de mangler, der er ved den nugældende opbygning af BST. </P>  \r\n\r\n<P>Ad 3 </P>  \r\n\r\n<P>Det er af stor vigtighed for arbejdsmiljøarbejdet, at de forskellige </P>  \r\n\r\n<P>organisationer, der arbejder med dette område, forsøger at </P>  \r\n\r\n<P>udveksle erfaringer og koordinere det arbejde, der foregår. </P>  \r\n\r\n<P>Ad 4 </P>  \r\n\r\n<P>Repræsentanten fra arbejdstilsynet eller de arbejdsmedicinske </P>  \r\n\r\n<P>klinikker skal have stemmeret i bestyrelsen. </P>  \r\n\r\n<P>Ad 5 </P>  \r\n\r\n<P>Det viser sig, at amter og kommuner i meget ringe grad benytter sig </P>  \r\n\r\n<P>af BST-centrene, hvilket har betydning såvel økonomisk som fagligt </P>  \r\n\r\n<P>for BST-centrene. En øget brug kunne betyde en forbedring af </P>  \r\n\r\n<P>forholdene for de offentligt ansatte. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00067"
        },
        {
            "displayName": "Entydig dokumentidentifikation",
            "displayValue": "CL005666"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "67"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}