{
    "id": 124420,
    "title": "Forslag til folketingsbeslutning om visse hundetyper, mundkurvspåbud, linepåbud m.v.",
    "documentTypeId": "480",
    "isSagsforlobPeriodValid": true,
    "shortName": "2008/1 BSF 184",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 16. april 2009 af Marlene Harpsøe (DF), René Christensen (DF), Kim Christiansen (DF), Kristian Thulesen Dahl (DF), Dennis Flydtkjær (DF), Pia Kjærsgaard (DF) og Peter Skaarup (DF)</p>\r\n      <p class=\"TitelPrefiks1\">Forslag til folketingsbeslutning</p>\r\n      <p class=\"Titel2\">om visse hundetyper, mundkurvspåbud, linepåbud m.v.</p>\r\n      <p class=\"Tekst\">Folketinget pålægger regeringen at fremsætte lovforslag, der indeholder følgende initiativer:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> Linepåbud for alle hunde i byområder, når de ikke holdes indelukket. Påbuddet skal gælde, fra hunden er 6 måneder gammel.</p>\r\n        <p class=\"Liste1\"><span class=\"Liste1Nr\" id=\"\">–</span> Linepåbud og mundkurvspåbud for alle hunde, der kan defineres som kamp- eller muskelhunde eller krydsninger, hvori disse indgår, når de ikke holdes indelukket. Påbuddene skal gælde, fra hunden er 6 måneder gammel. Regeringens lovforslag skal indeholde en definition af muskelhunde.</p>\r\n        <p class=\"Liste1\"><span class=\"Liste1Nr\" id=\"\">–</span> Højere straffe for at afholde hundekampe og lade hunde deltage i sådanne.</p>\r\n        <p class=\"Liste1\"><span class=\"Liste1Nr\" id=\"\">–</span> Mundkurvspåbud, der udstedes af politiet, skal som tidligere følge hunden og ikke som i dag ejeren.</p>\r\n        <p class=\"Liste1\"><span class=\"Liste1Nr\" id=\"\">–</span> Hvis en hund med mundkurvspåbud antræffes uden mundkurv, skal der kunne foretages aflivning uden videre.</p>\r\n        <p class=\"Liste1\"><span class=\"Liste1Nr\" id=\"\">–</span> Alderskrav på 25 år for erhvervelse af en muskelhund. Tilladelse gives af politiet.</p>\r\n        <p class=\"Liste1\"><span class=\"Liste1Nr\" id=\"\">–</span> Registrering af hunde i forbindelse med salg. Hunde skal anmeldes til Dansk Hunderegister i forbindelse med ejerskiftet.</p>\r\n        <p class=\"Liste1\"><span class=\"Liste1Nr\" id=\"\">–</span> Højere straffe på minimum 2.000 kr. i bøde for overtrædelser af hundeloven.</p>\r\n        <p class=\"Liste1\"><span class=\"Liste1Nr\" id=\"\">–</span> Overtrædelse af de i dette forslag nævnte initiativer straffes efter bestemmelserne i hundeloven.</p>\r\n      </p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV><p class=\"Bemaerkninger\">Bemærkninger til forslaget</p>\r\n      <p class=\"Tekst9\">Dette beslutningsforslag skal først og fremmest sikre, at sandsynligheden for at blive skambidt af farlige hunde reduceres markant. Det lovforslag, som regeringen skal fremsætte, skal indeholde en definition af muskelhunde.</p>\r\n      <p class=\"Tekst9\">Dansk Kennel Klub (www.dansk-kennel-klub.dk) benytter betegnelsen »muskelhunde« om de hunde, der er omfattet af beslutningsforslaget. I medierne betegnes disse hunde oftest som kamphunde. Forslagsstillerne har valgt at benytte betegnelsen muskelhunde. Ifølge Dansk Kennel Klub er antallet af muskelhunde steget fra ca. 1.000 i 2002 til ca. 20.000 i 2007. Det er dog svært at sætte et præcist tal på det, da mange muskelhunde ikke er registreret. Der er registreret omkring 6.000 hunde af muskelhundetypen (Hunden nr. 12, december 2006, Dansk Kennel Klubs medlemsblad).</p>\r\n      <p class=\"Tekst9\">I de senere år har der været mange tilfælde, hvor muskelhunde har været involveret i overfald på mennesker eller andre hunde. Overfald på andre hunde har ofte dødelig udgang, enten ved at muskelhunden dræber sit offer, eller ved at det skambidte offer senere må aflives som følge af skaderne. For nylig blev en 6 måneder gammel slædehund ved navn Aslak således overfaldet af en muskelhund ved navn Tyson på åben gade i Haderslev. Aslak var i snor. Det var muskelhunden ikke. JydskeVestkysten beskriver forløbet således: »Tyson bed sig fast i den forsvarsløse hundehvalp, der hylede af smerte. Først foregik den ulige kamp på vejen, hvor Tysons 22-årige ejer og en kammerat skiftevis sparkede og slog på kamphunden. Til sidst slæbte Tyson sit bytte tværs over torvet Møllepladsen og ned i Teatret Møllens kælderhals, hvor Aslak blev mishandlet, indtil en tilskuer fik den rasende kamphund væk. Da havde Tyson knust Aslaks højre forben fire steder og revet dens hals og snude op.« (JydskeVestkysten, »Aslak måtte aflives efter overfald af kamphund«, 22. januar 2009).</p>\r\n      <p class=\"Tekst9\">Muskelhundenes særlig aggressive natur gør, at man bør holde en større afstand til dem end til andre hunde. Børn er sjældent opmærksomme på dette og er derfor særlig udsatte for overfald. Der har således også været mange tilfælde, hvor små børn er blevet overfaldet og skambidt af muskelhunde. En lille pige på 4 år, som gik tur med sin far i Slagelse den 18. juli 2008, blev således overfaldet af en muskelhund af typen Staffordshire Bull Terrier. To unge personer med muskelhunden i snor kom gående mod pigen. Da de passerede hinanden, sprang hunden pludselig på pigen og bed hende i armen. Hundeejeren forsøgte efterfølgende at flygte fra stedet, men blev forhindret i dette af pigens far. Muskelhunden var ikke øremærket og opført i dyreregisteret (»Fireårig angrebet af kamphund«, Ekstra Bladet 20. juli 2008). Den 12. august 2008 blev en lille femårig pige overfaldet og flået til blods af to rottweilere på Bornholm. De to hunde tilhørte moderens kæreste. Overfaldet fandt angiveligt sted, fordi moderen ikke var i stand til at styre de to glubske bæster. Den lille pige blev skambidt over hele kroppen og fik meget alvorlige læsioner i ansigtet. Hun måtte flyves til Rigshospitalet for behandling (»Mor reddede datters liv: Hunde flåede femårig pige«, Ekstra Bladet 13. august 2008).</p>\r\n      <p class=\"Tekst9\">Dansk Kennel Klub giver følgende årsager til, at muskelhunde udgør et særligt problem:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> De er – ifølge dyrlæger og hundeejere – ansvarlige for mange overfald på andre hunde.</p>\r\n        <p class=\"Liste1\"><span class=\"Liste1Nr\" id=\"\">–</span> De skaber stor frygt i dagligdagen hos andre hundeejere.</p>\r\n        <p class=\"Liste1\"><span class=\"Liste1Nr\" id=\"\">–</span> Der har været episoder – både i Danmark og i udlandet – hvor de har overfaldet mennesker.</p>\r\n        <p class=\"Liste1\"><span class=\"Liste1Nr\" id=\"\">–</span> Det er ressourcekrævende for politiet at »komme efter« problemhundene og deres ejere/besiddere.</p>\r\n        <p class=\"Liste1\"><span class=\"Liste1Nr\" id=\"\">–</span> Der er mange af muskelhundeejerne, der slet ikke er klar over – eller ikke vil indse – hvad deres hund »indeholder«.</p>\r\n        <p class=\"Liste1\"><span class=\"Liste1Nr\" id=\"\">–</span> Der er personer, som åbenlyst nyder at kunne dominere gadebilledet ved at lade deres muskelhunde gå løse eller ved at lufte dem i store kæder, som signalerer magt.</p>\r\n        <p class=\"Liste1\"><span class=\"Liste1Nr\" id=\"\">–</span> Der er personer, som decideret anvender hundene til hundekampe.</p>\r\n      </p>\r\n      <p class=\"Tekst9\">(Kilde: Hunden nr. 12, december 2006, Dansk Kennel Klubs medlemsblad)</p>\r\n      <p class=\"Tekst9\">Ifølge hundelovens § 6 kan politidirektøren kræve en hund aflivet, hvis hunden har forvoldt skade. Ejeren kan dog kræve, at der inden eventuel aflivning foretages en sagkyndig undersøgelse af hunden. Hunden kan også kræves aflivet, hvis den virker truende og skaber frygt, selv om den ikke har forvoldt skade. Dette skal dog ske på baggrund af en sagkyndig undersøgelse. Endelig kan hunden kræves aflivet, hvis der er givet et pålæg til hundeejeren om, at hunden skal føres i snor og eventuelt bære mundkurv, og dette pålæg overtrædes. I denne situation kan besidderen ikke kræve sagkyndig undersøgelse. (Hunden nr. 12, december 2006, Dansk Kennel Klubs medlemsblad).</p>\r\n      <p class=\"Tekst9\">En række lande har forbudt visse typer hunde, som man har vurderet er for farlige. Dette er som regel sket efter en række angreb og blodige overfald på enten mennesker eller andre dyr foretaget af de pågældende hundetyper. I Portugal har man således indtil videre forbudt følgende typer: Fila Brasileiro, Dogo Argentino, Pit Bull Terrier, Rottweiler, Japansk Tosa, Amerikansk Staffordshire Terrier og Staffordshire Bull Terrier (www.portugalnyt.dk, »Portugal forbyder farlige hunderacer«). I England er fire af ovenstående hundetyper forbudte. Det drejer sig om Fila Brasileiro, Dogo Argentino, Pit Bull Terrier og Japansk Tosa. Disse blev forbudt i forbindelse med vedtagelsen af »Dangerous Dogs Acts« i 1991 og er specifikt nævnt i lovgivningen.</p>\r\n      <p class=\"Tekst9\">Forslagsstillerne mener, at Folketinget skal reagere og tage problematikken med et stadig stigende antal overfald, der involverer muskelhunde, alvorligt. Disse hunde er farlige for deres omgivelser, og der er behov for sådanne tiltag, at udviklingen ikke bliver værre. Der har allerede været flere tilfælde, hvor andre hunde er blevet dræbt af muskelhunde. Det er blot et spørgsmål om tid, før et lille barn bliver dræbt af en muskelhund, hvis ikke reglerne vedrørende disse hunde strammes op.</p>\r\n      <p class=\"Tekst9\">Hunde af typerne Tosa og Pit Bull Terrier er i dag forbudte i Danmark. Der er dog mange andre typer, der kan være særdeles farlige. Det er dog vanskeligt at udpege, hvilke hunde der bør forbydes. Dette skyldes ifølge Dansk Kennel Klub følgende forhold: En stor del af de eksisterende muskelhunde er krydsninger. Ejerne af muskelhunde vil blot påstå, at hunden er en blanding af andre racer, f.eks. bokser el.lign. Denne problematik har man oplevet i Tyskland, hvor man har forsøgt sig med forbud. Ved at lave nye blandinger af racer med stor muskelkraft og udholdenhed kan man omgå forbuddet. I praksis er det således svært at gennemføre et forbud. Indeværende forslag lægger således heller ikke op til, at bestemte typer hunde skal forbydes. I stedet foreslås en række initiativer, der skal minimere risikoen for, at farlige hunde forvolder skade på mennesker eller dyr. Disse initiativer er:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> Linepåbud for alle hunde i byområder, når de ikke holdes indelukket. Påbuddet skal gælde, fra hunden er 6 måneder gammel.</p>\r\n        <p class=\"Liste1\"><span class=\"Liste1Nr\" id=\"\">–</span> Linepåbud og mundkurvspåbud for alle hunde, der kan defineres som kamp- eller muskelhunde eller krydsninger, hvori disse indgår, når de ikke holdes indelukket. Det foreslås i den forbindelse, at der udarbejdes en definition af muskelhunde, som fremgår af regeringens forslag. Påbuddene skal gælde, fra hunden er 6 måneder gammel. Muskelhundenes aggressive natur gør, at der bør stilles særlige krav til ejere af disse. Forslagsstillerne mener således, at det lovforslag, som regeringen fremsætter, bør indeholde bestemmelser om, at alle hunde, der kan defineres som muskelhunde eller krydsninger, hvori disse indgår, skal bære mundkurv og omfattes af et linepåbud, når de færdes udendørs, også når de færdes på deres ejermands ejendom.</p>\r\n        <p class=\"Liste1\"><span class=\"Liste1Nr\" id=\"\">–</span> Højere straffe for at afholde hundekampe og lade hunde deltage i sådanne. Ifølge hundelovens § 6 d er det forbudt for en ejer eller besidder at lade en hund deltage i hundekampe. Det er ligeledes forbudt at afholde hundekampe. Overtrædelse af disse forbud straffes efter de almindelige bestemmelser i dyreværnsloven.</p>\r\n        <p class=\"Liste1\"><span class=\"Liste1Nr\" id=\"\">–</span> Mundkurvspåbud, der udstedes af politiet, skal følge hunden og ikke ejeren. I dag opretholdes et mundkurvspåbud ikke, hvis hunden skifter ejer. En hund mister ikke sin farlighed, fordi den skifter ejer. Derfor bør det være således, at hvis man vil købe en hund, bør et eventuelt mundkurvspåbud følge med hunden.</p>\r\n        <p class=\"Liste1\"><span class=\"Liste1Nr\" id=\"\">–</span> Hvis en hund med mundkurvspåbud antræffes uden mundkurv, skal der kunne foretages aflivning uden videre.</p>\r\n        <p class=\"Liste1\"><span class=\"Liste1Nr\" id=\"\">–</span> Alderskrav på 25 år for erhvervelse af en muskelhund. Tilladelse gives af politiet.</p>\r\n        <p class=\"Liste1\"><span class=\"Liste1Nr\" id=\"\">–</span> Registrering af hunde i forbindelse med salg. Hunde skal anmeldes til Dansk Hunderegister i forbindelse med ejerskiftet. Af bekendtgørelse om mærkning og registrering af hunde fremgår det, at besidderen af en hund født efter den 1. januar 1993 skal sørge for, at hunden er mærket og anmeldt til registrering i Dansk Hunderegister, senest når den er 4 måneder gammel. Desværre er der en del hunde, der aldrig bliver registreret. Indeværende forslag lægger op til, at registrering skal ske i forbindelse med, at hunden sælges, således at ansvaret for registrering af hunden deles mellem køber og sælger.</p>\r\n        <p class=\"Liste1\"><span class=\"Liste1Nr\" id=\"\">–</span> Højere straffe på minimum 2.000 kr. i bøde for overtrædelser af hundeloven.</p>\r\n      </p><p class=\"SkriftligFremsaettelse\">Skriftlig fremsættelse</p>\r\n      <p class=\"Fremsaetter\"><span class=\"Bold\">Marlene Harpsøe </span>(DF):</p>\r\n      <p class=\"Tekst2\">\r\n        <div>Som ordfører for forslagsstillerne tillader jeg mig herved at fremsætte:</div>\r\n      </p>\r\n      <p class=\"ForslagsTitel\">Forslag til folketingsbeslutning om visse hundetyper, mundkurvspåbud, linepåbud m.v..</p>\r\n      <p class=\"ForslagsNummer\">(Beslutningsforslag nr. B 184).</p>\r\n      <p class=\"Tekst2\">\r\n        <div>Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</div>\r\n      </p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2008/1 BF 184",
            "stateLabel": "Bortfaldet",
            "references": [
                {
                    "shortName": "2008/1 BSF 184",
                    "title": "Forslag til folketingsbeslutning om visse hundetyper, mundkurvspåbud, linepåbud m.v.",
                    "presentationName": "Beslutningsforslag som fremsat",
                    "documentTypeId": 480,
                    "documentId": 124420,
                    "eliUri": "/eli/ft/20081BB00184",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20081/beslutningsforslag/b184/index.htm"
                },
                {
                    "shortName": "2008/1 BRB 111, 177 og 184",
                    "title": "Beretning over B 111 – Forslag til folketingsbeslutning om skærpede krav til besiddelse af muskelhunde m.v.",
                    "presentationName": "Beretning over beslutningsforslag",
                    "documentTypeId": 510,
                    "documentId": 127528,
                    "eliUri": "/eli/ft/20081EB01048",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "17/04/2009"
        },
        {
            "displayName": "Accession",
            "displayValue": "20081BB00184"
        },
        {
            "displayName": "Entydig dokumentidentifikation",
            "displayValue": "AX011057"
        },
        {
            "displayName": "Dato for førstegangsindlæggelse",
            "displayValue": "17/04/2009"
        },
        {
            "displayName": "Dato for indlæggelse",
            "displayValue": "25/09/2009"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "184"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}