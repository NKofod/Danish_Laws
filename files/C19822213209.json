{
    "id": 74479,
    "title": "Cirkulære om at anvendelse af trampolinredskaber i tilknytning til idrætsundervisning på efterskoler bringes til ophør (Til forstandere ved efterskoler) ",
    "documentTypeId": "140",
    "isSagsforlobPeriodValid": false,
    "shortName": "CIR nr 22132 af 07/07/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om at anvendelse af trampolinredskaber  \r\n\r\n i tilknytning til idrætsundervisning på efterskoler bringes til ophør </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til forstandere ved efterskoler) </P>  \r\n\r\n<BR>  \r\n\r\n<P>Som bekendt har der i den senere tid været en del offentlig debat om  \r\n\r\n risikomomenterne i forbindelse med anvendelse af trampolinredskaber. </P>  \r\n\r\n<P>I undervisningsministeriets cirkulæreskrivelse af 12. maj 1981 om  \r\n\r\n anvendelse af trampolinredskaber i tilknytning til folkeskolens  \r\n\r\n idrætsundervisning anbefalede direktoratet for folkeskolen, folkeoplysning,  \r\n\r\n seminarier m.v. de stedlige skolemyndigheder midlertidigt at bringe  \r\n\r\n anvendelse af trampolinredskaberne, herunder også den såkaldte trampet, i  \r\n\r\n skolernes idrætsundervisning til ophør. </P>  \r\n\r\n<P>Samtidig oplystes det, at man ville søge at tilvejebringe et materiale,  \r\n\r\n som med større sikkerhed, end man rådede over på daværende tidspunkt, ville  \r\n\r\n kunne belyse de omhandlede risikomomenter. </P>  \r\n\r\n<P>Direktoratet for folkeskolen, folkeoplysning, seminarier m.v. anmodede  \r\n\r\n derfor sundhedsstyrelsen om en udtalelse, og sundhedsstyrelsen har afgivet en  \r\n\r\n udtalelse af 26. november 1981, der vedlægges i kopi. </P>  \r\n\r\n<P>Som det fremgår af sundhedsstyrelsens udtalelse, er den af en gruppe læger  \r\n\r\n fremsatte hypotese om en fælles udløsende faktor for flere af  \r\n\r\n trampolinulykkerne ikke bevist, men hypotesen forekommer efter  \r\n\r\n sundhedsstyrelsens opfattelse ikke usandsynlig. Sundhedsstyrelsen vil dog  \r\n\r\n senere vende tilbage til dette spørgsmål. </P>  \r\n\r\n<P>På baggrund af det store antal alvorlige skader efter brug af trampolin og  \r\n\r\n trampet og på baggrund af vanskelighederne ved at forebygge disse ulykker  \r\n\r\n finder sundhedsstyrelsen, at anvendelse af disse redskaber bl.a. i  \r\n\r\n folkeskolen ikke bør finde sted. </P>  \r\n\r\n<P>Undervisningsministeriet har herefter udsendt cirkulære af 21. juni 1982  \r\n\r\n om, at anvendelse af trampolinredskaber i tilknytning til folkeskolens  \r\n\r\n idrætsundervisning bringes til ophør. </P>  \r\n\r\n<P>Under hensyn hertil skal man herved anmode forstandere ved efterskoler om  \r\n\r\n at drage omsorg for, at brugen af trampolin og trampet i tilknytning til  \r\n\r\n efterskolernes idrætsundervisning bringes til ophør. </P>  \r\n\r\n<P>Det tilføjes, at ministeriet nøje vil følge sundhedsstyrelsens videre  \r\n\r\n undersøgelse med hensyn til den fremsatte hypotese om en fælles udløsende  \r\n\r\n faktor bag trampolinulykkerne. </P>  \r\n\r\n<P>Undervisningsministeriet </P>  \r\n\r\n<P>Direktoratet for voksenundervisning </P>  \r\n\r\n<P>og folkeoplysning m.v., den 7. juli 1982. </P>  \r\n\r\n<P>K.E. Larsen </P>  \r\n\r\n<P>/Klaus Holmstrup </P>  \r\n\r\n<P>Bilag </P>  \r\n\r\n<PRE>  \r\n\r\n                                              Den 26. nov. 1981  \r\n\r\n Direktoratet for folkeskolen                 J. nr. 5542-1-1981  \r\n\r\n folkeoplysning, seminarier m.v.             B. nr. C 585  \r\n\r\n Frederiksholm Kanal 26                       NR/BBJ  \r\n\r\n 1220  København K  \r\n\r\n</PRE>  \r\n\r\n<P>Direktoratet har ved skrivelse af 24. april 1981 anmodet sundhedsstyrelsen  \r\n\r\n om en udtalelse vedrørende farligheden af trampolin og trampetspring,  \r\n\r\n herunder specielt en udtalelse over de af lægegruppen bestående af Ann-Louise  \r\n\r\n Schwatzbach, Poul-Erik Paulev og Anders Hammer, fremførte udsagn vedrørende  \r\n\r\n de fysiologiske aspekter ved trampolinspring. </P>  \r\n\r\n<P>De foreliggende oplysninger om skader opstået ved trampolinspring viser,  \r\n\r\n at skader af denne type udgør hovedparten af skoleidrætsskader, der har  \r\n\r\n medført varigt men, herunder flere meget alvorlige læsioner af  \r\n\r\n halshvirvelsøjlen med varige lammelser af halsen og nedefter. Skaderne opstår  \r\n\r\n både efter spring på trampolin og efter spring fra trampet og opstår i mange  \r\n\r\n tilfælde, selv om alle sikkerhedsforanstaltninger er opfyldte. Yderligere  \r\n\r\n synes en analyse af ulykkerne at tyde på, at det ikke vil være muligt at  \r\n\r\n forebygge dem. </P>  \r\n\r\n<P>Som bilag vedlægges kopi af artiklen &#187;Svære neurologiske skader som  \r\n\r\n følge af trampolinspring&#171;, der er publiceret i Ugeskrift for Læger den  \r\n\r\n 2. november 1981. </P>  \r\n\r\n<P>I det medsendte manuskript &#187;Trampolin training injuries&#171;  \r\n\r\n fremsætter Anders Hammer og medarbejdere en hypotese om en fælles udløsende  \r\n\r\n faktor for flere af trampolinulykkerne, nemlig at påvirkningen af  \r\n\r\n ligevægtssansen under springene fører til desorientering, og at  \r\n\r\n G-påvirkningen fører til nedsat blodtilstrømning til hjernen og dermed til  \r\n\r\n kortvarigt bevidsthedstab. </P>  \r\n\r\n<P>Denne hypotese forekommer ikke usandsynlig, men ikke bevist. Det er dog  \r\n\r\n sundhedsstyrelsens opfattelse, at så længe omstændighederne omkring ulykkerne  \r\n\r\n taler for, at ulykkerne ikke kan forebygges, er den fysiologiske forklaring  \r\n\r\n af mekanismerne, som ligger til grund for ulykkernes opståen af mindre  \r\n\r\n praktisk betydning. Sundhedsstyrelsen skal dog senere vende tilbage til  \r\n\r\n spørgsmålet. </P>  \r\n\r\n<P>På baggrund af det store antal alvorlige skader efter brug af trampolin og  \r\n\r\n trampet samt på baggrund af vanskeligheden ved at forebygge disse ulykker,  \r\n\r\n finder sundhedsstyrelsen, at anvendelsen af disse redskaber i folkeskolen,  \r\n\r\n gymnasiet, sociale institutioner for børn m.v. ikke bør finde sted. </P>  \r\n\r\n<P>Direktoratet for de videregående uddannelser, direktoratet for  \r\n\r\n gymnasieskolen, socialstyrelsen og embedslægeinstitutionerne er underrettet  \r\n\r\n ved kopi af denne skrivelse. </P>  \r\n\r\n<P>P.D.V. </P>  \r\n\r\n<P>Nils Rosdahl </P>  \r\n\r\n<P>/Øhlenschlæger </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19822213209"
        },
        {
            "displayName": "Entydig dokumentidentifikation",
            "displayValue": "CM033684"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "20/09/1999"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22132"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "07/07/1982"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Folkeoplysningsafdelingen"
        },
        {
            "displayName": "Ressortministeriets journalnummer",
            "displayValue": "Direktoratet for Voksenundervisning og Folkeoplysning J. nr. 05-30-30-03/82"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}