{
    "id": 46418,
    "title": "Bekendtgørelse om ændring af bekendtgørelse om foranstaltninger mod smitsomme sygdomme ",
    "documentTypeId": "80",
    "isSagsforlobPeriodValid": false,
    "shortName": "BEK nr 680 af 13/07/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om ændring af bekendtgørelse om  \r\n\r\n foranstaltninger mod smitsomme sygdomme </H1>  \r\n\r\n<P></P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAC ALIGN=CENTER> <B>§ 1 </B> </P>  \r\n\r\n<P>I Indenrigsministeriets bekendtgørelse nr. 502 af 12. december 1979 om  \r\n\r\n foranstaltninger mod smitsomme sygdomme, som ændret ved bekendtgørelse nr.  \r\n\r\n 151 af 14. april 1983, affattes kapitel 3 således: </P>  \r\n\r\n</DIV>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>&#187;Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Undersøgelse for og udryddelse af rotter  \r\n\r\n</I> </P>  \r\n\r\n<P CLASS=PARAB> <B>§ 14. </B> Skibe, der ankommer fra udlandet, og som er i  \r\n\r\n besiddelse af gyldigt fritagelses- eller rotteudryddelsescertifikat, skal  \r\n\r\n ikke undersøges for rotter. </P>  \r\n\r\n<P CLASS=STK> <I>Stk. 2. </I> For at være gyldige skal de pågældende  \r\n\r\n certifikater være udstedt af epidemikommissionen eller den, kommissionen har  \r\n\r\n bemyndiget hertil, i en af de i § 18 nævnte havne eller af tilsvarende  \r\n\r\n myndighed i en udenlandsk, certifikatberettiget havn. Certifikaterne skal  \r\n\r\n være udstedt på engelsk eller fransk i overensstemmelse med den som bilag 4  \r\n\r\n optagne formular. Certifikaternes gyldighed er 6 måneder, men kan ved  \r\n\r\n påtegning af epidemikommissionen forlænges med 1 måned, såfremt skibets fører  \r\n\r\n godtgør, at skibet er på rejse til en havn, hvor undersøgelse for eller  \r\n\r\n udryddelse af rotter lettere kan foretages. </P>  \r\n\r\n<P CLASS=PARAB> <B>§ 15. </B> Skibe, der ankommer fra udlandet, og som ikke  \r\n\r\n er i besiddelse af gyldigt fritagelses- eller rotteudryddelsescertifikat,  \r\n\r\n skal undersøges for rotter. </P>  \r\n\r\n<P CLASS=STK> <I>Stk. 2. </I> Kommer epidemikommissionen efter undersøgelse  \r\n\r\n af skibet til det resultat, at der ingen rotter er om bord, eller at  \r\n\r\n rotternes antal om bord er ubetydeligt, udfærdiger epidemikommissionen bevis  \r\n\r\n for fritagelse for udryddelse (fritagelsescertifikat), jf. dog § 23. Sådant  \r\n\r\n certifikat må kun udfærdiges, dersom undersøgelsen er foretaget, når  \r\n\r\n lastrummene er tomme eller alene indeholder ballast eller last, som ikke  \r\n\r\n tiltrækker rotter, og hvis beskaffenhed og placering muliggør en fuldstændig  \r\n\r\n undersøgelse af lastrummene. Til tankskibe kan fritagelsescertifikat dog  \r\n\r\n udfærdiges, selv om skibets tanke er fyldt ved undersøgelsen. </P>  \r\n\r\n<P CLASS=PARAB> <B>§ 16. </B> Kommer epidemikommissionen efter undersøgelse  \r\n\r\n af skibet til det resultat, at rotteudryddelse skal foretages, afgør  \r\n\r\n kommissionen i hvert enkelt tilfælde, hvilken fremgangsmåde der i  \r\n\r\n overensstemmelse med en af Miljøstyrelsen udfærdiget vejledning skal benyttes  \r\n\r\n ved udryddelsen af rotter om bord. </P>  \r\n\r\n<P CLASS=STK> <I>Stk. 2. </I> Uagtet fremvisning af gyldigt fritagelses-  \r\n\r\n eller rotteudryddelsescertifikat skal der foretages rotteudryddelse ved  \r\n\r\n gasning, såfremt der er konstateret rottepest om bord. </P>  \r\n\r\n<P CLASS=STK> <I>Stk. 3. </I> Epidemikommissionen kan endvidere, når særlige  \r\n\r\n grunde taler herfor, lade foretage rotteudryddelse, selv om der foreligger et  \r\n\r\n gyldigt fritagelses- eller rotteudryddelsescertifikat, såfremt skibet kommer  \r\n\r\n fra et pestsmittet område. </P>  \r\n\r\n<P CLASS=PARAB> <B>§ 17. </B> Rotteudryddelsen skal foretages således, at  \r\n\r\n beskadigelse af skib og ladning så vidt muligt undgås, og foranstaltningerne  \r\n\r\n bør så vidt muligt ikke vare over 24 timer. </P>  \r\n\r\n<P CLASS=STK> <I>Stk. 2. </I> Udryddelsen skal så vidt muligt finde sted i  \r\n\r\n skibet med tomme lastrum. Udryddelsen kan dog foretages før losningen, hvis  \r\n\r\n det skønnes, at det under hensyn til ladningens art og anbringelse er muligt  \r\n\r\n fuldstændigt at udrydde rotterne uden losning. I skibe i ballast skal  \r\n\r\n udryddelse ske før eventuel indladning. </P>  \r\n\r\n<P CLASS=STK> <I>Stk. 3. </I> Der kan foretages udrensning for rotter i sådan  \r\n\r\n vareindpakning, hvori rotter må antages særlig at søge tilhold, og der bør i  \r\n\r\n videst muligt omfang drages omsorg for, at rotter ikke sammen med varer, ad  \r\n\r\n fortøjningstrosser eller på anden måde overføres fra skibet til land eller  \r\n\r\n omvendt. Epidemikommissionen kan i dette øjemed pålægge skibet at påsætte  \r\n\r\n rotteskærme på alle fortøjningstrosser eller om fornødent at opankre bort fra  \r\n\r\n kaj. </P>  \r\n\r\n<P CLASS=STK> <I>Stk. 4. </I> Døde rotter må i intet tilfælde kastes i  \r\n\r\n havnen, men skal afleveres på de af epidemikommissionen dertil anviste  \r\n\r\n steder. </P>  \r\n\r\n<P CLASS=STK> <I>Stk. 5. </I> Skibets fører og besætning er forpligtet til at  \r\n\r\n yde al ønsket bistand ved rotternes udryddelse samt at følge  \r\n\r\n epidemikommissionens anvisninger herom. </P>  \r\n\r\n<P CLASS=STK> <I>Stk. 6. </I> Når udryddelsen er tilfredsstillende  \r\n\r\n gennemført, udfærdiger epidemikommissionen dateret bevis for, at  \r\n\r\n rotteudryddelse er foretaget (rotteudryddelsescertifikat), jf. dog § 23. </P>  \r\n\r\n<P CLASS=STK> <I>Stk. 7. </I> Dersom epidemikommissionen finder, at  \r\n\r\n udryddelsen er udført under sådanne forhold, at et tilfredsstillende resultat  \r\n\r\n ikke har kunnet opnås, skal den gøre bemærkning herom i det for skibet  \r\n\r\n udfærdigede rotteudryddelsescertifikat. </P>  \r\n\r\n<P CLASS=PARAB> <B>§ 18. </B> Den i § 15 omhandlede undersøgelse af, om  \r\n\r\n rotteudryddelse skal finde sted, samt den i henhold hertil påbudte udryddelse  \r\n\r\n kan kun foretages i følgende havne: Esbjerg, Frederikshavn, Kalundborg,  \r\n\r\n København, Nakskov, Odense, Rønne, Vejle, Åbenrå, Ålborg og Århus. </P>  \r\n\r\n<P CLASS=STK> <I>Stk. 2. </I> Det påhviler epidemikommissionen i de i stk. 1  \r\n\r\n nævnte havne at foranstalte undersøgelse for samt eventuel udryddelse af  \r\n\r\n rotter foretaget. I de tilfælde, hvor epidemikommissionen har pålagt den  \r\n\r\n statslige told- og skattemyndighed at bistå med undersøgelse for og  \r\n\r\n udryddelse af rotter, kan told- og skattemyndigheden lade såvel undersøgelse  \r\n\r\n som udryddelse udføre ved autoriseret rottebekæmper efter skibets valg. </P>  \r\n\r\n<P CLASS=STK> <I>Stk. 3. </I> I ikke-certifikatberettigede havne henviser  \r\n\r\n epidemikommissionen skibet til en certifikatberettiget havn til undersøgelse  \r\n\r\n for og eventuel udryddelse af rotter. Dog kan epidemikommissionen, hvis  \r\n\r\n skibets fører ønsker undersøgelse eller eventuelt rotteudryddelse foretaget  \r\n\r\n der på stedet fremfor at sejle til certifikatberettiget havn, rette  \r\n\r\n henvendelse til nærmeste certifikatberettigede epidemikommission, der da er  \r\n\r\n berettiget til at lade de ønskede foranstaltninger foretage under sin ledelse  \r\n\r\n og kontrol og derefter udstede certifikat. </P>  \r\n\r\n<P CLASS=PARAB> <B>§ 19. </B> Skibe, der ankommer fra udlandet, og som ikke i  \r\n\r\n medfør af §§ 14 og 15 skal undersøges for rotter eller underkastes  \r\n\r\n rotteudryddelse, kan anmode om, at undersøgelse for rotter eller  \r\n\r\n rotteudryddelse foretages efter de foranstående regler. </P>  \r\n\r\n<P CLASS=PARAB> <B>§ 20. </B> Bestemmelserne i §§ 14-19 finder ikke  \r\n\r\n anvendelse på fiskefartøjer, lystbåde, bjergningsfartøjer, lodsbåde,  \r\n\r\n fyrskibe, orlogsfartøjer, isbrydere, bugserbåde, færger, skoleskibe, der  \r\n\r\n udelukkende anvendes til uddannelsesformål, samt fartøjer under 20  \r\n\r\n bruttoregistertons. </P>  \r\n\r\n<P CLASS=PARAB> <B>§ 21. </B> Skibet afholder efter regning de udgifter, der  \r\n\r\n er forbundet med undersøgelse for rotter, jf. § 15. </P>  \r\n\r\n<P CLASS=STK> <I>Stk. 2. </I> Herudover betaler skibet et ekspeditionsgebyr  \r\n\r\n på 500 kr. til dækning af epidemikommissionens omkostninger. </P>  \r\n\r\n<P CLASS=PARAB> <B>§ 22. </B> Skibet afholder efter regning de udgifter, der  \r\n\r\n er forbundet med udryddelse af rotter, jf. §§ 16 og 17. </P>  \r\n\r\n<P CLASS=STK> <I>Stk. 2. </I> Herudover betaler skibet et ekspeditionsgebyr  \r\n\r\n på 500 kr. til dækning af epidemikommissionens omkostninger. </P>  \r\n\r\n<P CLASS=PARAB> <B>§ 23. </B> Det i §§ 21, stk. 2, og 22, stk. 2, omtalte  \r\n\r\n ekspeditionsgebyr tilkommer vedkommende amtskommune, herunder Københavns  \r\n\r\n Kommune, og erlægges til den pågældende certifikatberettigede  \r\n\r\n epidemikommission. Det er en betingelse for, at epidemikommissionen på  \r\n\r\n grundlag af erklæring fra autoriseret rottebekæmper kan udstede fritagelses-  \r\n\r\n eller rotteudryddelsescertifikat, at skibet dokumenterer at have erlagt  \r\n\r\n betaling for undersøgelse og eventuel udryddelse til den autoriserede  \r\n\r\n rottebekæmper, jf. §§ 21 og 22, eller at have stillet sikkerhed for  \r\n\r\n betalingen.&#171; </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAC ALIGN=CENTER> <B>§ 2 </B> </P>  \r\n\r\n<P>Bekendtgørelsen træder i kraft den 1. august 1994. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Sundhedsministeriet, den 13. juli 1994  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Torben Lund </P>  \r\n\r\n<P CLASS=MINISTER ALIGN=RIGHT>/ Kit Eisner </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/07/1994"
        },
        {
            "displayName": "Accession",
            "displayValue": "B19940068005"
        },
        {
            "displayName": "Entydig dokumentidentifikation",
            "displayValue": "CM005134"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "03/08/2005"
        },
        {
            "displayName": "Dokumenttype",
            "displayValue": "Ændringsbekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "680"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "13/07/1994"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Sundhedsmin., j.nr. 93-543/002"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}