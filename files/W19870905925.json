{
    "id": 156641,
    "title": "Ankestyrelsens principafgørelse O-19-87 om invalidepension/kontanthjælp - personligt tillæg/enkeltudgifter - begravelsesudgifter",
    "documentTypeId": "240",
    "isSagsforlobPeriodValid": true,
    "shortName": "KEN nr 9059 af 24/02/1987",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-19-87 om invalidepension/kontanthjælp - personligt tillæg/enkeltudgifter - begravelsesudgifter</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Stedfaderen til en afdød førtidspensionist havde påtaget sig at betale begravelsesomkostningerne. Da stedfaderen var kontanthjælpsmodtager, kunne der efter en konkret vurdering af ansøgers økonomiske forhold, herunder størrelsen af de midler, der ved skifte var modtaget fra boet, ydes hjælp til begravelsesomkostningerne som en rimeligt begrundet enkeltudgift. Der var ikke grundlag for at yde hjælp til gravsten. _______________________________________________________</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>05-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 1024 af 13. december 1994 - § 40, stk. 1</p>\r\n<p>Lov om invalide- og førtidspension mv. - Lovbekendtgørelse nr. 437 af 9. september 1983 - § 14</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En pensionist P, der modtog højeste invalidepension, afgik ved døden den 10. april 1984. Den 1. maj 1984 søgte P's stedfader om hjælp til betaling af begravelsesudgifterne. Det sociale udvalg gav afslag på hjælp med henvisning til, at P havde fået udbetalt pension for hele april måned 1984.</p>\r\n<p>Ved afgørelse af 3. oktober 1984 pålagde amtsankenævnet det sociale udvalg at yde hjælp som personligt tillæg efter § 17 i lov om social pension til afholdelse af en sømmelig begravelse, herunder anlæggelse af gravsted. Nævnet henviste til en udtalelse fra skifteretten, hvorefter P's mor på tro og love havde erklæret, at sønnens formue var 0,- hvorfor behandlingen af sagen afsluttedes med, at der ikke var midler i boet, herunder heller ikke til dækning af begravelsesudgifter. Nævnet lagde endvidere vægt på, at P's stedfader modtog hjælp efter bistandslovens § 37, stk. 4.</p>\r\n<p>Det sociale udvalg udbetalte herefter hjælp til begravelsesudgifter med et beløb på 3.277 kr., herunder et beløb på 285 kr. til gravsted (ral, planter m.v.).</p>\r\n<p>P's stedfader ønskede herudover hjælp til anlæggelse af gravsted med ialt 1.344 kr. og til en gravsten med 1.650 kr. ____________________________________________________________________</p>\r\n<p>Sagsfremstilling: Ved afgørelse af 6. februar 1985 pålagde amtsankenævnet det sociale udvalg at yde tilskud som personligt tillæg til en sømmelig anlæggelse og beplantning af P's gravsted samt gravsten, idet boet efter P ikke indeholdt midler hertil.</p>\r\n<p>Det sociale udvalg rejste spørgsmål om, hvilke udgifter der burde medregnes til en sømmelig begravelse, samt hvilken dokumentation for afdødes økonomiske forhold der kunne kræves, og hvis økonomiske forhold der skulle vurderes ved bedømmelsen af ansøgningen.</p>\r\n<p>Det oplystes, at det sociale udvalg havde ydet tilskud til hele udgiften til gravsten - 1.650 kr. - men ikke yderligere tilskud til anlæggelse og beplantning af gravsted. Amtsankenævnet havde ved afgørelse af 3. april 1985 tiltrådt udvalgets udmåling af tilskud til begravelsesudgifter. ____________________________________________________________________</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen tiltræder amtsankenævnets afgørelse af 6. februar 1985, jfr. afgørelse af 3. april 1985, om udmåling af hjælp til begravelsesomkostningerne.</p>\r\n<p>Ankestyrelsen finder dog ikke, at der har været grundlag for at pålægge det sociale udvalg at yde hjælp til gravsten.</p>\r\n<p>Under hensyn til at familien har påtaget sig begravelsesudgifterne, og boets midler er udlagt til P's mor til dækning af disse, finder ankestyrelsen det endvidere rettest, at den hjælp, der er udbetalt til P's stedfar til dækning af begravelsesudgifter, var blevet ydet efter bestemmelsen i bistandslovens § 40, stk. 1, som en hjælp til ansøgeren efter en konkret vurdering af ansøgerens økonomiske forhold, herunder størrelsen af de midler, der efter skifterettens oplysninger var modtaget fra boet.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19870905925"
        },
        {
            "displayName": "Entydig dokumentidentifikation",
            "displayValue": "BS009432"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9059"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "24/02/1987"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20180-85"
        },
        {
            "displayName": "Stikord",
            "displayValue": "O-19-87"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}