{
    "id": 110421,
    "title": "1988 LSF 174   FORSLAG TIL LOV OM ÆNDRING AF LOV OM ÆNDRING AF FORSKELLIGE SKATTELOVE   (FORLÆNGELSE AF DELE AF SKIBSVÆRFTSAFTALEN) ",
    "documentTypeId": "400",
    "isSagsforlobPeriodValid": false,
    "shortName": "1988/1 LSF 174",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 174 </P>  \r\n\r\n<P></P>  \r\n\r\n<P>Forslag til Lov om ændring af lov om ændring af forskellige skattelove  \r\n\r\n (Forlængelse af dele af skibsværftsaftalen) </P>  \r\n\r\n<P></P>  \r\n\r\n<P>Fremsat af skatteministeren (Fogh Rasmussen) </P>  \r\n\r\n<P></P>  \r\n\r\n<P>den 12. januar 1989 </P>  \r\n\r\n<P></P>  \r\n\r\n<P>Vedtaget ved tredjebehandling den 3. februar 1989 </P>  \r\n\r\n<P></P>  \r\n\r\n<P><a href=\"document.aspx?accn=A19890007430\"> Lov nr. 74 af 04/02/1989</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I <I>§ 7, stk. 4,</I> i lov nr. 767 af 12. november 1986 om ændring af  \r\n\r\n forskellige skattelove. (Skibsværftsaftalen) ændres &#187;31. december  \r\n\r\n 1988&#171; til: &#187;31. december 1991&#171;, og &#187;31. december  \r\n\r\n 1990&#171; ændres til: &#187;31. december 1993&#171;. </P>  \r\n\r\n<P>§ 2 </P>  \r\n\r\n<P>Loven træder i kraft dagen efter bekendtgørelsen i Lovtidende. Loven har  \r\n\r\n virkning fra og med 1. januar 1989. </P>  \r\n\r\n<P>Oprindeligt fremsat forslag </P>  \r\n\r\n<P>§ 1 </P>  \r\n\r\n<P>I <I>§ 7, stk. 4,</I> i lov nr. 767 af 12. november 1986 om ændring af  \r\n\r\n forskellige skattelove (Skibsværftsaftalen) ændres &#187;31. december  \r\n\r\n 1988&#171; til: &#187;31. december 1991&#171; og &#187;31. december  \r\n\r\n 1990&#171; ændres til: &#187;31. december 1993&#171;. </P>  \r\n\r\n<P>§ 2 </P>  \r\n\r\n<P>Loven træder i kraft dagen efter bekendtgørelsen i Lovtidende. Loven har  \r\n\r\n virkning fra og med 1. januar 1989. </P>  \r\n\r\n<P>Bemærkninger til lovforslaget </P>  \r\n\r\n<P>1. Forslaget går ud på at forlænge den tidsbegrænsede fritagelse for  \r\n\r\n realrenteafgift og kursgevinstbeskatning for indeksobligationer udstedt af  \r\n\r\n Danmarks Skibskreditfond som led i skibsværftsaftalen fra august 1986.  \r\n\r\n Endvidere går forslaget ud på at forlænge den tidsbegrænsede skattefritagelse  \r\n\r\n for den statslige inflationsgaranti, som kunne ydes efter denne  \r\n\r\n skibsværftsaftales indeksfinansieringsordning. </P>  \r\n\r\n<P>Forslaget skal ses på baggrund af, at Folketingets Finansudvalg den 17.  \r\n\r\n november 1988 har godkendt et aktstykke af 4. november 1988 fra  \r\n\r\n industriministeren, hvorved skibsværftsaftalens indeksfinansieringsordning  \r\n\r\n aftrappes over en 3-årig periode. Efter aktstykket kan industriministeren yde  \r\n\r\n en inflationsgaranti i forbindelse med Danmarks Skibskreditfonds udstedelse  \r\n\r\n af indeksregulerede obligationer til finansiering af skibe kontraheret inden  \r\n\r\n udgangen af 1991 og til levering inden udgangen af 1993.  \r\n\r\n Finansieringsvilkårene er i den forbindelse forudsat at være de samme som i  \r\n\r\n skibsværftsaftalen. </P>  \r\n\r\n<P>Aktstykket indebærer, at der endnu i en periode kan tilbydes lempelige  \r\n\r\n finansieringsvilkår for optagelse af lån til skibsbygning og derigennem ydes  \r\n\r\n hjælp til skibsværfterne og deres underleverandører. </P>  \r\n\r\n<P>Aftrapningsordningen har virkning fra og med den 1. januar 1989. </P>  \r\n\r\n<P>2. I 1986 indgik den daværende regering, Socialdemokratiet og Det radikale  \r\n\r\n Venstre en aftale om foranstaltninger i forbindelse med krisesituationen  \r\n\r\n inden for skibsværftsindustrien. Som et led i denne aftale blev der  \r\n\r\n gennemført en særlig finansieringsordning for ny- og ombygning af skibe  \r\n\r\n kontraheret inden udgangen af 1988 og leveret inden udgangen af 1990. </P>  \r\n\r\n<P>Efter ordningen udstedte Danmarks Skibskreditfond indeksobligationer med  \r\n\r\n enten en pålydende rente på 21/2 pct., eller en pålydende rente på 4 pct.  \r\n\r\n p.a. Låntager blev alene forpligtet til at betale renter og afdrag på basis  \r\n\r\n af en indeksregulering svarende til en årlig inflation på enten 3 pct. for  \r\n\r\n 21/2 pct.-obligationer eller 11/2 pct. for 4 pct.-obligationer, idet staten  \r\n\r\n påtog sig at dække omkostningerne ved en eventuel indeksregulering herudover.  \r\n\r\n Lånene blev udbetalt kontant af Danmarks Skibskreditfond, hvis  \r\n\r\n indeksobligationer Danmarks Nationalbank overtog til kurs pari. </P>  \r\n\r\n<P>Obligationsejerne sikredes ved den statslige inflationsgaranti dækning for  \r\n\r\n den faktiske inflationsudvikling, idet staten bar omkostningerne ved en  \r\n\r\n inflation, der overskred de ovennævnte grænser. </P>  \r\n\r\n<P>Skibsværftsaftalens finansieringsordning blev fulgt op af ændringer i  \r\n\r\n skattelovgivningen. Ved lov nr. 767 af 12. november 1986 om ændring af  \r\n\r\n forskellige skattelove (Skibsværftsaftalen) blev det således gennemført, at  \r\n\r\n fuldt ud indekserede obligationer, der blev udstedt af Danmarks  \r\n\r\n Skibskreditfond, blev fritaget for realrenteafgift og beskatning efter  \r\n\r\n kursgevinstlovens mindsterenteregel, hvis den pålydende rente var på mindst  \r\n\r\n 21/2 pct. </P>  \r\n\r\n<P>Herudover blev det indekstillæg, som staten skulle betale ud over en årlig  \r\n\r\n inflation på henholdsvis 11/2 og 3 pct. fritaget for beskatning hos låntager  \r\n\r\n (reder, eventuelt anpartshaver). </P>  \r\n\r\n<P>Skatte- og afgiftsfritagelsen, herunder statens inflationsgaranti, gjaldt  \r\n\r\n for obligationer, der blev udstedt til finansiering af  \r\n\r\n skibsbygningskontrakter, der blev indgået senest den 31. december 1988 med  \r\n\r\n levering senest den 31. december 1990. </P>  \r\n\r\n<P>3. Den tidsbegrænsede skatte- og afgiftsfritagelse, som blev gennemført  \r\n\r\n ved lov nr. 767 af 12. november 1986, foreslås som nævnt forlænget på  \r\n\r\n baggrund af industriministerens aktstykke. Efter forslaget gælder  \r\n\r\n bestemmelserne om fritagelse for beskatning af den statslige  \r\n\r\n inflationsgaranti samt om fritagelse for realrenteafgift og  \r\n\r\n kursgevinstbeskatning for indeksobligationer, der udstedes til finansiering  \r\n\r\n af skibe, der er indgået kontrakt om bygning af senest den 31. december 1991.  \r\n\r\n Det gælder endvidere, at skibet ifølge kontrakten skal leveres senest den 31.  \r\n\r\n december 1993. </P>  \r\n\r\n<P>4. Angående forslagets provenumæssige virkninger vil der, såfremt  \r\n\r\n indeksobligationerne fra Danmarks Skibskreditfond erhverves af  \r\n\r\n realrenteafgiftspligtige institutioner som alternativ til traditionelle,  \r\n\r\n afgiftspligtige obligationer, fremkomme et provenutab på realrenteafgiften.  \r\n\r\n</P>  \r\n\r\n<P>For hver 1 mia. kr., der udstedes af indeksobligationer, vil provenutabet  \r\n\r\n udgøre ca. 35 mill. kr. årligt, hvis det forudsættes, at den effektive  \r\n\r\n realrenteafgiftssats udgør ca. 36 pct. </P>  \r\n\r\n<P>Ifølge industriministerens aktstykke udstedes der indeksobligationer på 60  \r\n\r\n pct. af kontraktprisen for kontrakter indgået i 1989, 45 pct. for kontrakter  \r\n\r\n indgået i 1990 og 30 pct. for kontrakter indgået i 1991. Mængden af  \r\n\r\n indeksobligationer, der udstedes og forudsættes at fortrænge traditionelle  \r\n\r\n obligationer, vil derfor være faldende over tiden. </P>  \r\n\r\n<P>Fritagelse for indkomstbeskatning af de beløb, staten udbetaler som følge  \r\n\r\n af inflationsgaranti vedrørende de indeksregulerede lån, vil medføre et  \r\n\r\n provenutab. Størrelsen heraf vil afhænge af dels hvor store lån, der optages  \r\n\r\n på disse vilkår, dels af den fremtidige prisudvikling. </P>  \r\n\r\n<P>Fritagelsen for kursgevinstbeskatning for indeksregulerede obligationer  \r\n\r\n med pålydende rente på mindst 21/2 pct. udstedt af Skibskreditfonden  \r\n\r\n ligestiller disse indeksobligationer med indeksobligationer, der udstedes af  \r\n\r\n realkreditinstitutter m.v. Ordningen medfører for så vidt ikke et provenutab.  \r\n\r\n</P>  \r\n\r\n<P>Bilag </P>  \r\n\r\n<P>I dette bilag er (med mindre skrift) </P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P>I <I>§ 7, stk. 4,</I> i lov nr. 767 af 12. november 1986 om ændring af  \r\n\r\n forskellige skattelove (Skibsværftsaftalen) ændres &#187;31. december  \r\n\r\n 1988&#171; til: &#187;31. december 1991&#171; og &#187;31. december  \r\n\r\n 1990&#171; ændres til: &#187;31. december 1993&#171;. </P>  \r\n\r\n<P>§ 4 </P>  \r\n\r\n<P>I lov om påligningen af indkomst- og formueskat til staten  \r\n\r\n (ligningsloven), jf. lovbekendtgørelse nr. 659 af 22. september 1986,  \r\n\r\n indsættes efter § 7 H: </P>  \r\n\r\n<P>&#187; <B>§ 7 I.</B> Beløb, der af staten udbetales som inflationsgaranti  \r\n\r\n i forbindelse med Danmarks Skibskreditfonds udstedelse af indeksregulerede  \r\n\r\n obligationer til finansiering af ny- og ombygning af skibe, er skattefri for  \r\n\r\n låntager.&#171;. </P>  \r\n\r\n<P>§ 5 </P>  \r\n\r\n<P>I lov nr. 222 af 3. juni 1983 om en realrenteafgift af visse  \r\n\r\n pensionskapitaler m.v., jf. lovbekendtgørelse nr. 573 af 29. august 1986,  \r\n\r\n affattes <I>§ 3, stk. 3, nr. 2,</I> således: </P>  \r\n\r\n<P>&#187;2) Renteindtægt og indekstillæg vedrørende indeksobligationer  \r\n\r\n udstedt af danske realkreditinstitutter, Dansk Landbrugs Realkreditfond,  \r\n\r\n Danmarks Skibskreditfond og Kreditforeningen af Kommuner i Danmark.&#171;.  \r\n\r\n</P>  \r\n\r\n<P>§ 6 </P>  \r\n\r\n<P>I lov nr. 532 af 13. december 1985 om skattemæssig behandling af gevinst  \r\n\r\n og tab på fordringer og gæld, jf. lovbekendtgørelse nr. 519 af 8. august  \r\n\r\n 1986, affattes <I>§ 7, stk. 5,</I> således: </P>  \r\n\r\n<P>&#187;Stk. 5. Mindsterenten er 21/2 pct. for indeksregulerede  \r\n\r\n obligationer, der er udstedt af danske realkreditinstitutter, Dansk Landbrugs  \r\n\r\n Realkreditfond, Danmarks Skibskreditfond og Kreditforeningen af Kommuner i  \r\n\r\n Danmark. Dette gælder tillige fordringer, som er udstedt af pengeinstitutter,  \r\n\r\n og som reguleres fuldt ud efter udviklingen i de af Danmarks Statistik  \r\n\r\n beregnede forbrugerprisindeks, nettoprisindeks eller  \r\n\r\n reguleringsprisindeks.&#171;. </P>  \r\n\r\n<P>§ 7 </P>  \r\n\r\n<P>Stk. 1. Loven træder i kraft dagen efter bekendtgørelsen i Lovtidende.  \r\n\r\n</P>  \r\n\r\n<P>Stk. 2. § 1 finder anvendelse, når skriftlig aftale om bygning af et skib  \r\n\r\n er indgået senest den 31. december 1987 med aftalt levering senest den 31.  \r\n\r\n december 1990. </P>  \r\n\r\n<P>Stk. 3 §§ 2 og 3 har virkning for henlæggelser og indskud, der er  \r\n\r\n foretaget for indkomståret 1985 eller tidligere, og finder anvendelse, når  \r\n\r\n skriftlig aftale om bygning af et skib er indgået senest den 31. december  \r\n\r\n 1987 med aftalt levering senest den 31. december 1990. </P>  \r\n\r\n<P>Stk. 4. §§ 4, 5 og 6 har virkning for obligationer, der udstedes til  \r\n\r\n finansiering af skibe, når skriftlig aftale om bygning af et skib er indgået  \r\n\r\n senest den 31. december 1988 med aftalt levering senest den 31. december  \r\n\r\n 1990. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198812K00174"
        },
        {
            "displayName": "Entydig dokumentidentifikation",
            "displayValue": "CL004297"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "174"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}