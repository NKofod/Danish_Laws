{
    "id": 79490,
    "title": "Forretningsorden for Gartnerikontrolkommissionen ",
    "documentTypeId": "630",
    "isSagsforlobPeriodValid": false,
    "shortName": "FNO nr 13319 af 17/05/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Forretningsorden for Gartnerikontrolkommissionen  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P> § 1 . Gartnerikontrolkommissionen er rådgivende for landbrugsministeren  \r\n\r\n og Statens Plantetilsyn i forbindelse med administrationen af kontrollen med  \r\n\r\n planter til plantning, herunder i spørgsmål vedrørende fastsættelse eller  \r\n\r\n ændringer af regler for denne kontrol samt vedrørende fastsættelse af  \r\n\r\n kontrolgebyr. Endvidere rådgiver kommissionen Planteopformeringsstationen og  \r\n\r\n Statens Planteavlsforsøg i spørgsmål vedrørende produktion, fremavl og  \r\n\r\n formering af sunde planter og danner fagligt forbindelsesled mellem de  \r\n\r\n repræsenterede organisationer og institutioner. </P>  \r\n\r\n<P> Kommissionens sammensætning . </P>  \r\n\r\n<P> § 2 . Kommissionen består af 24 medlemmer, der udnævnes af  \r\n\r\n landbrugsministeren for en periode af 5 år efter indstilling på følgende  \r\n\r\n måde: </P>  \r\n\r\n<P>1 medlem indstilles af hver af følgende: </P>  \r\n\r\n<P>Den kgl. Veterinær- og Landbohøjskole </P>  \r\n\r\n<P>Plantesundhedsrådet </P>  \r\n\r\n<P>2 medlemmer indstilles af: </P>  \r\n\r\n<P>Statens Planteavlsforsøg </P>  \r\n\r\n<P>9 medlemmer indstilles af: </P>  \r\n\r\n<P>Dansk Erhvervsgartnerforening </P>  \r\n\r\n<P>1 medlem indstilles af hver af følgende: </P>  \r\n\r\n<P>Brancheudvalget for Frugt, Bær og Grønsager </P>  \r\n\r\n<P>Foreningen af havefrøgrossister i forening med Blomsterløg-  \r\n\r\n Grossistforeningen </P>  \r\n\r\n<P>Danske Husmandsforeninger </P>  \r\n\r\n<P>Dansk Erhvervsfrugtavl </P>  \r\n\r\n<P>Dansk Skovforening </P>  \r\n\r\n<P>De danske Haveselskaber </P>  \r\n\r\n<P>De danske Landboforeninger </P>  \r\n\r\n<P>Forbrugerrådet </P>  \r\n\r\n<P>Kolonihaveforbundet i Danmark </P>  \r\n\r\n<P>Landbrugets Specialafgrødeudvalg </P>  \r\n\r\n<P>Landsforeningen af Danske Plantehandlere. </P>  \r\n\r\n<P> Stk. 2 . Fratræder et medlem inden udløbet af den periode, for hvilken  \r\n\r\n det er valgt, udnævnes et nyt medlem for den resterende del af perioden. Det  \r\n\r\n nye medlem overtager forgængerens udvalgspladser. </P>  \r\n\r\n<P> Stk. 3 . Såfremt et medlem får forfald, kan dette sende en stedfortræder.  \r\n\r\n</P>  \r\n\r\n<P> Tilforordnet kommissionen . </P>  \r\n\r\n<P> § 3 . Landbrugsministeriet udpeger en juridisk tilforordnet for  \r\n\r\n kommissionen. Tilforordnet er i øvrigt institutlederne for  \r\n\r\n Havebrugsinstitutterne ved Statens Planteavlsforsøg samt  \r\n\r\n Planteopformeringsstationens leder. </P>  \r\n\r\n<P> Formand og næstformand . </P>  \r\n\r\n<P> § 4 . Landbrugsministeriet beskikker blandt kommissionens medlemmer en  \r\n\r\n formand for den periode, for hvilken vedkommende er udnævnt til medlem af  \r\n\r\n kommissionen. </P>  \r\n\r\n<P> Stk. 2 Kommissionen vælger et af medlemmerne som næstformand, der ved  \r\n\r\n formandens fravær træder i dennes sted. Næstformanden skal have speciel  \r\n\r\n indsigt i genetiske og plantepatologiske aspekter af fremavlsarbejdet. </P>  \r\n\r\n<P> Forretningsudvalg . </P>  \r\n\r\n<P> § 5 . Forretningsudvalget har 8 medlemmer. Kommissionens formand og  \r\n\r\n næstformand indtræder som henholdsvis formand og næstformand i  \r\n\r\n forretningsudvalget. Endvidere vælges 4 erhvervsrepræsentanter - 2 fra hvert  \r\n\r\n fremavlsudvalg - samt et medlem fra Dansk Erhvervsgartnerforenings  \r\n\r\n erhvervspolitiske afdeling og et medlem fra Brancheudvalget for Frugt, Bær og  \r\n\r\n Grønsager. </P>  \r\n\r\n<P> Stk. 2 . Planteopformeringsstationens leder er bisidder i  \r\n\r\n forretningsudvalget. </P>  \r\n\r\n<P> Stk. 3 . Forretningsudvalget kan ved behandling af konkrete sager  \r\n\r\n supplere sig med andre medlemmer af kommissionen eller særligt sagkyndige.  \r\n\r\n</P>  \r\n\r\n<P> Fremavlsudvalg . </P>  \r\n\r\n<P> § 6 . Kommissionen nedsætter to fremavlsudvalg for henholdsvis  \r\n\r\n væksthusplanter og frilandsplanter med henholdsvis 7 og 9 medlemmer. </P>  \r\n\r\n<P> Stk. 2. Kommissionens næstformand er født formand for fremavlsudvalgene.  \r\n\r\n Fremavlsudvalgene vælger selv deres næstformænd blandt deres medlemmer. </P>  \r\n\r\n<P> Stk. 3 . Til fremavlsudvalgene kan kommissionen udpege medlemmer, der  \r\n\r\n ikke er medlemmer af kommissionen. Fremavlsudvalgene kan indbyde særligt  \r\n\r\n sagkyndige til at deltage i drøftelserne. </P>  \r\n\r\n<P> Stk. 4 . Til fremavlsudvalg for væksthusplanter vælges: </P>  \r\n\r\n<P>4 erhvervsrepræsentanter. </P>  \r\n\r\n<P>Desuden udpeges efter indstilling fra de respektive institutter: </P>  \r\n\r\n<P>1 repræsentant fra Institut for Plantepatologi </P>  \r\n\r\n<P>1 repræsentant fra Institut for Væksthuskulturer. </P>  \r\n\r\n<P>Planteopformeringsstationens leder er bisidder i fremavlsudvalget. </P>  \r\n\r\n<P> Stk. 5. Til fremavlsudvalg for frilandsplanter vælges: </P>  \r\n\r\n<P>4 erhvervsrepræsentanter (2 fra området planteskole, 1 fra området  \r\n\r\n grønsager og 1 fra området frugt og bær). </P>  \r\n\r\n<P>Desuden udpeges efter indstilling fra de respektive institutter: </P>  \r\n\r\n<P>1 repræsentant fra Institut for plantepatologi </P>  \r\n\r\n<P>1 repræsentant fra Institut for Landskabsplanter </P>  \r\n\r\n<P>1 repræsentant fra Institut for Frugt og Bær </P>  \r\n\r\n<P>1 repræsentant fra Institut for Grønsager. </P>  \r\n\r\n<P>Planteopformeringsstationens leder er bisidder i fremavlsudvalget. </P>  \r\n\r\n<P> Kommissionens sekretariat . </P>  \r\n\r\n<P> § 7 . Kommissionens sekretariatsopgaver varetages af Statens  \r\n\r\n Plantetilsyn, Gersonsvej 13, 2900 Hellerup. </P>  \r\n\r\n<P> Kommissionens opgaver og kompetence . </P>  \r\n\r\n<P> § 8 . Forslag og ændringer af regler for Statens Plantetilsyns  \r\n\r\n virksomhed, herunder fastsættelse af kontrolgebyrer og disses fordeling på de  \r\n\r\n enkelte kulturområder, forelægges normalt kommissionen til udtalelse,  \r\n\r\n forinden beslutning herom træffes af landbrugsministeriet. Endvidere rådgiver  \r\n\r\n kommissionen Planteopformeringsstationen og Statens Planteavlsforsøg i  \r\n\r\n spørgsmål vedrørende produktion, fremavl og formering af sunde planter. </P>  \r\n\r\n<P> Stk. 2. Kommissionen kan på egen hånd tage spørgsmål op til behandling og  \r\n\r\n på grundlag heraf fremkomme med indstillinger og forslag. </P>  \r\n\r\n<P> Stk. 3 . Kommissionen kan nedsætte ad hoc-udvalg til behandling af  \r\n\r\n særlige spørgsmål. </P>  \r\n\r\n<P> Forretningsudvalgets opgaver og kompetence . </P>  \r\n\r\n<P> § 9 . Forretningsudvalget er rådgivende for kommissionen i spørgsmål, der  \r\n\r\n forelægges kommissionen af Landbrugsministeriet, herunder udkast til  \r\n\r\n bekendtgørelser vedrørende planter, samt økonomiske forhold i forbindelse med  \r\n\r\n kontrollen og kommissionens drift. Endvidere skal udkast til regler  \r\n\r\n forelægges forretningsudvalget forinden Landbrugsministeriets godkendelse.  \r\n\r\n</P>  \r\n\r\n<P> Fremavlsudvalgenes opgaver og kompetence . </P>  \r\n\r\n<P> § 10 . Fremavlsudvalgene er rådgivende for kommissionen i spørgsmål  \r\n\r\n vedrørende fremavl og formering af sunde planter for såvel frilands- som  \r\n\r\n væksthusplanter. </P>  \r\n\r\n<P> Stk. 2 . Retningslinier for Planteopformeringsstationen forelægges af  \r\n\r\n fremavlsudvalgene og Planteopformeringsstationens bestyrelse. Disse  \r\n\r\n retningslinier, samt ændringer heraf skal endvidere forelægges Statens  \r\n\r\n Planteavlsforsøg inden de forelægges til endelig godkendelse i  \r\n\r\n Landbrugsministeriet. </P>  \r\n\r\n<P> Kommissionens arbejdsform . </P>  \r\n\r\n<P> § 11 . Kommissionens sager behandles almindeligvis på møder. afgørelse  \r\n\r\n kan dog træffes ved skriftlig votering efter udsendelse af sagen til  \r\n\r\n kommissionens medlemmer. </P>  \r\n\r\n<P> Stk. 2. Kommissionen afholder ordinært møde een gang hvert år i februar  \r\n\r\n måned. </P>  \r\n\r\n<P> Stk. 3. Efter formandens beslutning, efter beslutning i  \r\n\r\n forretningsudvalget eller efter begæring af mindst 5 medlemmer, kan  \r\n\r\n kommissionen indkaldes til ekstraordinære møder. </P>  \r\n\r\n<P> Stk. 4 . Kommissionen kan indkalde særligt sagkyndige til at deltage i  \r\n\r\n sine drøftelser. </P>  \r\n\r\n<P> Stk. 5 . Kommissionen træffer sine beslutninger med almindeligt flertal.  \r\n\r\n I tilfælde af stemmelighed er formandens stemme afgørende. </P>  \r\n\r\n<P> Stk. 6. Kommissionen kan overdrage begrænsede dele af sine funktioner til  \r\n\r\n forretningsudvalget. </P>  \r\n\r\n<P> Stk. 7. Forretningsudvalget, eventuelt formanden, kan i presserende sager  \r\n\r\n træffe beslutninger på kommissionens vegne. Kommissionen skal underrettes om  \r\n\r\n beslutninger truffet af forretningsudvalget eller formanden. </P>  \r\n\r\n<P> Stk. 8. Forud for møderne i kommissionen udsendes en af  \r\n\r\n forretningsudvalget og sekretariatet udarbejdet dagsorden. </P>  \r\n\r\n<P> Stk. 9. Kommissionen og forretningsudvalgets møder ledes af formanden og  \r\n\r\n i dennes fravær af næstformanden. </P>  \r\n\r\n<P> Stk. 10. Sekretariatet udarbejder og udsender referater af møder i  \r\n\r\n kommissionen og de af denne nedsatte udvalg. </P>  \r\n\r\n<P> Stk. 11 . Sekretariatet udarbejder en årsberetning om kommissionens  \r\n\r\n arbejde. </P>  \r\n\r\n<P> Mødeudgifter . </P>  \r\n\r\n<P> § 12 . Landbrugsministeriet har bevilget et beløb til afholdelse af  \r\n\r\n rejse- og mødeudgifter. Dette beløb skal primært anvendes til dækning af  \r\n\r\n erhvervsrepræsentanternes rejseudgifter, mens de øvrige skal søge dækning i  \r\n\r\n de respektive statsinstitutioner. </P>  \r\n\r\n<P>Landbrugsministeriet, den </P>  \r\n\r\n<P>P.M.V. </P>  \r\n\r\n<P>Nils Bernstein </P>  \r\n\r\n<P>/Susanne Rydeng </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19881331918"
        },
        {
            "displayName": "Entydig dokumentidentifikation",
            "displayValue": "CM038703"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "20/09/2007"
        },
        {
            "displayName": "Dokumenttype",
            "displayValue": "Forretningsorden"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13319"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "17/05/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}