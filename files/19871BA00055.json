{
    "id": 105865,
    "title": "1987 BSF 55   FORSLAG TIL FOLKETINGSBESLUTNING OM ÆNDRING AF KLAGEREGLERNE I   MILJØBESKYTTELSESLOVEN MED FLERE LOVE ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 55",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 55 </P>  \r\n\r\n<P></P>  \r\n\r\n<P>Forslag til folketingsbeslutning om ændring af klagereglerne i  \r\n\r\n miljøbeskyttelsesloven med flere love </P>  \r\n\r\n<P></P>  \r\n\r\n<P>Fremsat af Baadsgaard (S) Helen Beim (S) Dorte Bennedsen (S) Pia Gjellerup  \r\n\r\n (S) Erik Holst (S) Helge Mortensen (S) Henning Nielsen (S) Trøjborg (S) </P>  \r\n\r\n<P></P>  \r\n\r\n<P>den 26. november 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer miljøministeren til i folketingsåret 1987-88 at </P>  \r\n\r\n<P>fremsætte lovforslag om ændring af klagereglerne i </P>  \r\n\r\n<P>miljøbeskyttelsesloven og andre love inden for Miljøministeriets </P>  \r\n\r\n<P>område efter følgende model: </P>  \r\n\r\n<P>1. Der indføres et modificeret to-instans-system, således: </P>  \r\n\r\n<P>a. At primærkommuners og amtskommuners afgørelser i henhold til deres </P>  \r\n\r\n<P>godkendelses- og tilsynsbeføjelser kan påklages til </P>  \r\n\r\n<P>Miljøstyrelsen. </P>  \r\n\r\n<P>b. At Miljøstyrelsens afgørelser i henhold til egne godkendelses- og </P>  \r\n\r\n<P>tilsynsbeføjelser kan påklages til Miljøankenævnet. </P>  \r\n\r\n<P>c. At de afgørelser, Miljøstyrelsen træffer i dens egenskab af </P>  \r\n\r\n<P>klageorgan, kan påklages til Miljøankenævnet, såfremt sagen </P>  \r\n\r\n<P>skønnes at være af principiel betydning. Miljøankenævnet træffer </P>  \r\n\r\n<P>selv afgørelsen herom. </P>  \r\n\r\n<P>2. Miljøankenævnet sammensættes efter følgende regler: </P>  \r\n\r\n<P>a. Ankenævnet består af: </P>  \r\n\r\n<P>En formand, der skal opfylde de almindelige betingelser for at være </P>  \r\n\r\n<P>landsdommer, og 6 medlemmer udpeget af Folketinget, jf. reglerne i </P>  \r\n\r\n<P>§ 36 i forretningsorden for Folketinget. For hvert af disse </P>  \r\n\r\n<P>medlemmer vælges en suppleant efter samme regler. </P>  \r\n\r\n<P>b. Valgperioden for ankenævnet svarer til Folketingets. </P>  \r\n\r\n<P>3. Kredsen af klageberettigede udvides til at omfatte lokale </P>  \r\n\r\n<P>sammenslutninger, der har beskyttelse af miljø- og naturværdier </P>  \r\n\r\n<P>som hovedformål, og som har fremsat ønske om underretning om </P>  \r\n\r\n<P>afgørelsen i første instans. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Almindelige bemærkninger </P>  \r\n\r\n<P>Miljøankenævnet blev oprettet ved lov nr. 372 af 13. juni 1973 om </P>  \r\n\r\n<P>miljøbeskyttelse. Det oprindelige lovforslag fremsat af den </P>  \r\n\r\n<P>socialdemokratiske regering indeholdt ikke nogen bestemmelse om et </P>  \r\n\r\n<P>ankenævn. Men som et led i et kompromis med Det Konservative </P>  \r\n\r\n<P>Folkeparti om miljøbeskyttelseslovens gennemførelse blev </P>  \r\n\r\n<P>ankenævnet indført. </P>  \r\n\r\n<P>Det fremgår af lovens forarbejder, at de beskikkede medlemmer af </P>  \r\n\r\n<P>ankenævnet ikke skal fungere som interesserepræsentanter, men som </P>  \r\n\r\n<P>teknisk sagkyndige. De, der ønskede ankenævnet, havde utvivlsomt </P>  \r\n\r\n<P>en forestiling om, at erhvervslivet herigennem kunne udøve kontrol </P>  \r\n\r\n<P>med Miljøstyrelsens varetagelse af miljøinteresserne. Sådan er det </P>  \r\n\r\n<P>da også kommet til at virke i praksis. </P>  \r\n\r\n<P>Siden miljøbeskyttelseslovens vedtagelse er Miljøankenævnet blevet </P>  \r\n\r\n<P>klageorgan for afgørelser truffet efter en række andre love: lov </P>  \r\n\r\n<P>om vandforsyning m.v., lov om begrænsning af svovlindhold m.v. i </P>  \r\n\r\n<P>brændsel, lov om bortskaffelse m.v. af olie- og kemikalieaffald, </P>  \r\n\r\n<P>lov om genanvendelse og begrænsning af affald, lov om råstoffer, </P>  \r\n\r\n<P>lov om beskyttelse af havmiljøet, lov om kemiske stoffer og </P>  \r\n\r\n<P>produkter, lov om by- og landzoner, lov om sommerhuse og campering </P>  \r\n\r\n<P>m.v. og lov om miljø- og genteknologi. </P>  \r\n\r\n<P>Miljøankenævnet er hermed blevet et ganske centralt organ på hele </P>  \r\n\r\n<P>miljøområdet. </P>  \r\n\r\n<P>Der er nu gået 14 år, siden Miljøankenævnet blev oprettet. Vi har </P>  \r\n\r\n<P>fået en del erfaringer, og det er blevet tydeliggjort, at der er </P>  \r\n\r\n<P>væsentlige problemer i det eksisterende klagesystem. </P>  \r\n\r\n<P>Skal en sag gennem tre instanser, er der stor risiko for en meget </P>  \r\n\r\n<P>lang sagsbehandlingstid. På miljøbeskyttelseslovens område er den </P>  \r\n\r\n<P>gennemsnitlige sagsbehandlingstid ved tre instanser 93/4 måned. </P>  \r\n\r\n<P>Miljøankenævnet virker ofte som et omsvøbsdepartement, fordi nævnet i </P>  \r\n\r\n<P>realiteten ikke er mere kompetent som teknisk sagkyndigt organ end </P>  \r\n\r\n<P>Miljøstyrelsen. En lang sagsbehandlingstid vil som regel være til </P>  \r\n\r\n<P>ugunst for miljøet. Miljøankenævnets sammensætning og placering i </P>  \r\n\r\n<P>systemet har ligeledes generelt været til ugunst for miljøet. </P>  \r\n\r\n<P>I konsekvens af den ændring, der blev gennemført i folketingsåret </P>  \r\n\r\n<P>1985-86 i miljøbeskyttelseslovens formålsbestemmelse, fremsatte </P>  \r\n\r\n<P>Socialdemokratiet den 29. januar 1987 forslag til </P>  \r\n\r\n<P>folketingsbeslutning om ændring af klagereglerne i </P>  \r\n\r\n<P>miljøbeskyttelsesloven med flere love, se Folketingstidende </P>  \r\n\r\n<P>1986-87, forhandlingerne sp. 6451, sp. 9974 og Tillæg A sp. 3617. </P>  \r\n\r\n<P>Forslaget havde til formål at forenkle ankesystemet samt at ændre </P>  \r\n\r\n<P>ankenævnets sammensætning til et politisk sammensat organ ud fra </P>  \r\n\r\n<P>den betragtning, at spørgsmål, der ikke kan afgøres </P>  \r\n\r\n<P>tilfredsstillende ved en faglig, teknisk behandling i </P>  \r\n\r\n<P>Miljøministeriets styrelser, er politiske spørgsmål og derfor bør </P>  \r\n\r\n<P>afgøres af et politisk sammensat organ. </P>  \r\n\r\n<P>Beslutningsforslaget kom til 1. behandling sammen med et af </P>  \r\n\r\n<P>Socialistisk Folkeparti fremsat forslag til folketingsbeslutning </P>  \r\n\r\n<P>om ændring af lovgivningen vedrørende Miljøankenævnet, jf. </P>  \r\n\r\n<P>Folketingstidende forhandlingerne 1986-87 sp. 7265, 9974 og Tillæg </P>  \r\n\r\n<P>A sp. 4225. </P>  \r\n\r\n<P>Ved 1. behandling afviste et flertal i Folketinget at </P>  \r\n\r\n<P>realitetsbehandle Socialdemokratiets beslutningsforslag, idet man </P>  \r\n\r\n<P>henviste til det af miljøministeren den 30. oktober 1984 nedsatte </P>  \r\n\r\n<P>arealudvalg, som bl.a. havde til opgave at behandle de forskellige </P>  \r\n\r\n<P>ankesystemer inden for Miljøministeriets område. </P>  \r\n\r\n<P>Arealudvalget afgav den 30. juni 1987 delbetænkning over sit arbejde </P>  \r\n\r\n<P>med ankesystemets organisation og ankeprocessuelle regler, </P>  \r\n\r\n<P>herunder synspunkter vedrørende kredsen af klageberettigede. </P>  \r\n\r\n<P>Konklusionerne i Arealudvalgets delbetænkning har dannet baggrund for </P>  \r\n\r\n<P>nærværende beslutningsforslag. </P>  \r\n\r\n<P>Socialdemokratiet er fortsat af den opfattelse, at ankesystemet bør </P>  \r\n\r\n<P>forenkles. Som det fremgår af beslutningsforslagets tekst, mener </P>  \r\n\r\n<P>forslagsstillerne, at det kan ske ved indførelse af et modificeret </P>  \r\n\r\n<P>to-instans-system. Afgørelser i miljøsager truffet af en </P>  \r\n\r\n<P>kommunalbestyrelse eller et amtsråd skal kunne påklages til </P>  \r\n\r\n<P>Miljøstyrelsen. Miljøstyrelsen har herefter som hovedregel den </P>  \r\n\r\n<P>endelige afgørelse. Kun i sager, der skønnes at være af principiel </P>  \r\n\r\n<P>betydning, skal der efter forslaget være adgang til at anke til </P>  \r\n\r\n<P>Miljøankenævnet. Miljøankenævnet træffer selv afgørelse om, hvilke </P>  \r\n\r\n<P>sager der må anses for at være principielle. </P>  \r\n\r\n<P>I sager, hvor Miljøstyrelsen er 1. instans, skal der efter forslaget </P>  \r\n\r\n<P>være mulighed for påklage til Miljøankenævnet. </P>  \r\n\r\n<P>Efter lov om beskyttelse af havmiljøet, lov om begrænsning af </P>  \r\n\r\n<P>svovlindholdet i brændsel, lov om genanvendelse og begrænsning af </P>  \r\n\r\n<P>affald og lov om kemiske stoffer og produkter er Miljøstyrelsen 1. </P>  \r\n\r\n<P>instans, og styrelsens afgørelser kan ankes til Miljøankenævnet. </P>  \r\n\r\n<P>Det må indgå i overvejelserne, om der er mulighed for at lade </P>  \r\n\r\n<P>Miljøstyrelsens afgørelser være endelige for så vidt angår disse </P>  \r\n\r\n<P>love. </P>  \r\n\r\n<P>Det bør ligeledes indgå i overvejelserne, om Planstyrelsens </P>  \r\n\r\n<P>sekretariatsfunktion i relation til Miljøankenævnet efter lov om </P>  \r\n\r\n<P>by- og landzoner og lov om sommerhuse og campering m.v. skal </P>  \r\n\r\n<P>fortsætte, eller om Planstyrelsen skal placeres på linje med </P>  \r\n\r\n<P>Miljøstyrelsen som et 2. instansorgan, hvis afgørelser kun kan </P>  \r\n\r\n<P>ankes til Miljøankenævnet, såfremt de findes principielle. </P>  \r\n\r\n<P>I henhold til lov om råstoffer er Skov- og Naturstyrelsen 2. instans. </P>  \r\n\r\n<P>Det samme er Levnedsmiddelstyrelsen i henhold til lov om miljø og </P>  \r\n\r\n<P>genteknologi og Miljøstyrelsen i henhold til lov om vandforsyning </P>  \r\n\r\n<P>og lov om bortskaffelse af olie- og kemikalieaffald. Her bør </P>  \r\n\r\n<P>princippet fastholdes, således at henholdsvis Skov- og </P>  \r\n\r\n<P>Naturstyrelsens, Levnedsmiddelstyrelsens og Miljøstyrelsens </P>  \r\n\r\n<P>afgørelser kun kan ankes til Miljøankenævnet, såfremt disse findes </P>  \r\n\r\n<P>principielle. </P>  \r\n\r\n<P>Miljøreguleringens hovedformål er at styre udviklingen i retning af </P>  \r\n\r\n<P>nogle overordnede samfundsmæssige målsætninger. Den nugældende </P>  \r\n\r\n<P>sammensætning af Miljøankenævnet er ikke egnet til at sikre dette </P>  \r\n\r\n<P>formål. Det er forslagsstillernes opfattelse, at disse hensyn </P>  \r\n\r\n<P>bedst varetages af et miljøankenævn, som er politisk sammensat. </P>  \r\n\r\n<P>Miljøankenævnets medlemmer bør udpeges af Folketinget efter </P>  \r\n\r\n<P>forholdstal, jf. Folketingets forretningsorden, § 36. </P>  \r\n\r\n<P>Forslagsstillerne er af den opfattelse, at de overordnede </P>  \r\n\r\n<P>samfundsmæssige hensyn bedst vil kunne varetages af et </P>  \r\n\r\n<P>miljøankenævn sammensat af medlemmer udpeget af Folketinget. </P>  \r\n\r\n<P>Der har forekommet urimelige tilfælde, hvor lokale sammenslutninger, </P>  \r\n\r\n<P>der har beskyttelse af miljø- og naturværdier som hovedformål, </P>  \r\n\r\n<P>ikke har kunnet opnå klageadgang. Der foreslås derfor en udvidelse </P>  \r\n\r\n<P>af klageadgangen således, at sådanne grupper får klageadgang, </P>  \r\n\r\n<P>forudsat at de har udvist en sådan interesse i sagen, at de har </P>  \r\n\r\n<P>anmodet om underretning om afgørelser i 1. instansens behandling. </P>  \r\n\r\n<P>De klageberettigede må sikres mulighed for at kunne gøre sig </P>  \r\n\r\n<P>bekendt med indkomne ansøgninger og sagsafgørelser. </P>  \r\n\r\n<P>Med de forbedringer, der i foråret 1986 blev indført i </P>  \r\n\r\n<P>miljøbeskyttelseslovens formålsbestemmelse, er der ikke tvivl om, </P>  \r\n\r\n<P>at det er Folketingets ønske, at hensynet til miljøet skal </P>  \r\n\r\n<P>opprioriteres. Derfor er der også grund til at tilpasse </P>  \r\n\r\n<P>ankesystemet for at fremme dette hensyn. </P>  \r\n\r\n<P>Bemærkninger til de enkelte punkter </P>  \r\n\r\n<P>Ad 1 </P>  \r\n\r\n<P>Forestillingen om, at der skal være mulighed for at få en sag prøvet </P>  \r\n\r\n<P>ved en anden instans, er dybt rodfæstet i dansk retstradition. Og </P>  \r\n\r\n<P>samtidig giver anden instans-behandling en afgørende mulighed for </P>  \r\n\r\n<P>fra mere centralt hold at påvirke indholdet af afgørelserne på </P>  \r\n\r\n<P>området. Udgangspunktet er derfor et to-instans-system med </P>  \r\n\r\n<P>mulighed for at klage een gang. </P>  \r\n\r\n<P>Miljøstyrelsen sidder inde med den fornødne tekniske faglige viden, </P>  \r\n\r\n<P>og styrelsen fungerer under miljøministerens ansvar. Derfor er det </P>  \r\n\r\n<P>naturligt, at Miljøstyrelsen bliver klageinstans for langt de </P>  \r\n\r\n<P>fleste miljøsager. Det må også tillægges betydning, at </P>  \r\n\r\n<P>Miljøstyrelsen har en tæt føling med den sagsbehandling, der </P>  \r\n\r\n<P>foregår i første instans. Forslagets hovedregel er, at </P>  \r\n\r\n<P>afgørelserne kun skal kunne indbringes for een klageinstans. </P>  \r\n\r\n<P>Det kan imidlertid ikke udelukkes, at enkelte afgørelser er af en så </P>  \r\n\r\n<P>principiel karakter, at det bør være muligt at fravige </P>  \r\n\r\n<P>hovedprincippet om kun to behandlinger, således at Miljøankenævnet </P>  \r\n\r\n<P>kan komme ind i billedet. Efter forslaget skal Miljøankenævnet </P>  \r\n\r\n<P>selv afgøre, hvorvidt sagen er af en så principiel betydning, at </P>  \r\n\r\n<P>nævnet bør tage sagen op. </P>  \r\n\r\n<P>Ad 2 </P>  \r\n\r\n<P>Afgørelserne i 1. instans (typisk kommuner/ amtskommuner) er som </P>  \r\n\r\n<P>oftest truffet af politiske organer, fordi de er bedst egnede til </P>  \r\n\r\n<P>at foretage afvejninger af modsatrettede interesser. Den absolut </P>  \r\n\r\n<P>sidste instans bør derfor også være et politisk sammensat organ, </P>  \r\n\r\n<P>fordi det vil være bedst egnet til at foretage det nødvendige </P>  \r\n\r\n<P>helhedsskøn, og afgørelserne vil hermed få en betydelig autoritet. </P>  \r\n\r\n<P>Afgørende herfor er tillige, at afgørelserne følger det politiske </P>  \r\n\r\n<P>flertal i Folketinget og dermed i befolkningen. </P>  \r\n\r\n<P>Ad 3 </P>  \r\n\r\n<P>De eksisterende regler i miljøbeskyttelsesloven m.fl. love skaber en </P>  \r\n\r\n<P>betydelig usikkerhed om klageadgangens rækkevidde. Der er ingen </P>  \r\n\r\n<P>særlige grunde til at begrænse gruppen af klageberettigede i </P>  \r\n\r\n<P>miljøsager, og de eksisterende regler har utvivlsomt været til </P>  \r\n\r\n<P>skade for miljøhensynet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00055"
        },
        {
            "displayName": "Entydig dokumentidentifikation",
            "displayValue": "CL004432"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "55"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}