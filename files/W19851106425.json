{
    "id": 35768,
    "title": "Videregivelse, væsentlig betydning, patientregistreringssystem ",
    "documentTypeId": "240",
    "isSagsforlobPeriodValid": false,
    "shortName": "KEN nr 11064 af 17/06/1985",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt betænkelighed over, at en amtskommune ønskede at videregive  \r\n\r\n oplysninger om personer med stillingsbetegnelsen  \r\n\r\n &#187;invalidepensionist&#171;, der havde været indlagt på amtskommunens  \r\n\r\n sygehuse til primærkommunen til brug for administration af særligt  \r\n\r\n pensionstillæg. Registertilsynet fandt, at der i den konkrete sag ville blive  \r\n\r\n videregivet oplysninger, som ikke ville være af betydning for en afgørelse,  \r\n\r\n som kommunen skulle træffe, jf. lov om offentlige myndigheders registre § 21,  \r\n\r\n stk. 2, samtidig med, at kommunen ikke ville modtage alle oplysninger af  \r\n\r\n betydning for den pågældende afgørelse. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Videregivelse, væsentlig betydning,  \r\n\r\n patientregistreringssystem </H1>  \r\n\r\n<P></P>  \r\n\r\n<P>En amtskommune anmodede om en udtalelse om, hvorvidt forskrifterne for  \r\n\r\n amtskommunens patientregistreringssystem kunne ændres, således at der kunne  \r\n\r\n videregives oplysninger til primærkommunerne om invalidepensionister, der var  \r\n\r\n eller havde været indlagt på amtskommunens sygehuse. Baggrunden for  \r\n\r\n primærkommunernes ønske var følgende: </P>  \r\n\r\n<P>Videregivelsen tænktes gennemført ved, at amtskommunen hver måned udskrev  \r\n\r\n en liste indeholdende oplysning om personnummer, indlæggelsesdato og eventuel  \r\n\r\n udskrivningsdato over invalidepensionister, der var eller havde været indlagt  \r\n\r\n på amtskommunens sygehuse i den pågældende måned, til invalidepensionisternes  \r\n\r\n hjemkommune. Da amtskommunens patientregistreringssystem ikke indeholder  \r\n\r\n oplysning om, hvorvidt en patient er invalidepensionist og modtager af  \r\n\r\n bistands- og plejetillæg, ville amtskommunen ved udskrivning af listen alene  \r\n\r\n benytte stillingsbetegnelsen &#187;invalidepensionist&#171; som  \r\n\r\n udvælgelseskriterium. Som følge heraf ville listen alene indeholde  \r\n\r\n oplysninger om personer, der som stillingsbetegnelse anvender  \r\n\r\n invalidepensionist. Invalidepensionister, der modtager tillægget, men ikke  \r\n\r\n anvender denne stillingsbetegnelse, ville dermed ikke blive medtaget på  \r\n\r\n listen, mens andre invalidepensionister, der anvender denne  \r\n\r\n stillingsbetegnelse, men ikke modtager tillægget, ville være medtaget på  \r\n\r\n listen. </P>  \r\n\r\n<P>Registertilsynet fandt det betænkeligt, at den ønskede videregivelse af  \r\n\r\n oplysningerne til primærkommunerne ved den påtænkte fremgangsmåde således  \r\n\r\n ville omfatte oplysninger, som ikke ville være af betydning for en afgørelse,  \r\n\r\n som kommunens skulle træffe, jf. lov om offentlige myndigheders registre §  \r\n\r\n 21, stk. 2, samtidig med at kommunen ikke ville modtage alle oplysninger af  \r\n\r\n betydning for den pågældende afgørelse. </P>  \r\n\r\n<P>Førend Registertilsynet afgav endelig udtalelse anmodedes amtskommunen om  \r\n\r\n yderligere oplysninger, herunder amtskommunens vurdering af, hvor stor en del  \r\n\r\n af de videregivne oplysninger, der således ville være irrelevante og hvor  \r\n\r\n stor en del af de faktisk relevante oplysninger, der ikke ville være  \r\n\r\n indeholdt i de videregivne oplysninger. </P>  \r\n\r\n<P>Amtskommunen har siden oplyst, at man ikke har ønsket at gå videre med  \r\n\r\n sagen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Registertilsynets årsberetning 1985 s. 33. Lov nr. 294 af 8. juni 1978 er  \r\n\r\n ændret. Der henvises til lovbekendtgørelse nr. 621 af 10. februar 1987 § 21.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19851106425"
        },
        {
            "displayName": "Entydig dokumentidentifikation",
            "displayValue": "CA003703"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11064"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "17/06/1985"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1989-4212-002"
        },
        {
            "displayName": "Stikord",
            "displayValue": "FORSKRIFTSÆNDRING"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}