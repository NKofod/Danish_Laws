{
    "id": 138937,
    "title": "Påbud om at standse arbejde på grund af risiko for nedstyrtning eller gennemstyrtning",
    "documentTypeId": "240",
    "isSagsforlobPeriodValid": true,
    "shortName": "KEN nr 9560 af 01/09/2011",
    "documentHtml": "<div class=\"bjelke\">Den fulde tekst</div><p class=\"Titel2\">Påbud om at standse arbejde på grund af risiko for nedstyrtning eller gennemstyrtning</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">Arbejdstilsynet var på tilsynsbesøg på en byggeplads, hvor der skulle opføres en bro. Der foregik arbejde i 2,5 meters højde, og broen havde en hældning på ca. 57 grader.</p>\r\n   <p class=\"TekstGenerel\">Arbejdstilsynet gav virksomheden påbud om straks at standse arbejdet på broen, indtil der er truffet effektiv sikkerhed mod nedstyrtning samt påbud om brug af arbejdsmiljørådgiver.</p>\r\n   <p class=\"TekstGenerel\">Ifølge reglerne om indretning af byggepladser skal der ved arbejde og færdsel i og på bygninger og konstruktioner mv., hvor der er fare for nedstyrtning træffes sikkerhedsforanstaltninger.</p>\r\n   <p class=\"TekstGenerel\">Hvis faldhøjden er mere end 2 meter, og der under arbejde og færdsel i øvrigt kan være fare for fald, skal der også træffes sikkerhedsforanstaltninger. Der skal tillige træffes sikkerhedsforanstaltninger ved mindre faldhøjder, hvis der er særlig fare for nedstyrtning, og det omgivende underlag udgør en særlig fare.</p>\r\n   <p class=\"TekstGenerel\">Et enigt Arbejdsmiljøklagenævn fastholdt Arbejdstilsynets afgørelse og lagde vægt på, at arbejdet foregik i 2,5 meters højde, og at broen havde en hældning på 57 grader.</p>\r\n   <p class=\"TekstGenerel\">Nævnet lagde desuden vægt på, at de ansatte ved et eventuelt fald risikerede at ramme kanten af armeringen mm., betonunderlag og armeringsjern, som var anbragt på betonunderlaget. Der var desuden risiko for brud på arme og ben, idet arme og ben kan hænge fast i selve armeringskonstruktionen.</p>\r\n   <p class=\"TekstGenerel\">Ifølge reglerne om brug af autoriserede arbejdsmiljørådgivere udgør nedstyrtningsfare et komplekst arbejdsmiljøproblem, der automatisk udløser et rådgiverpåbud. Der skal dog ikke gives påbud, hvis arbejdsgiveren inden for det seneste år har løst et identisk arbejdsmiljøproblem på samme arbejdssted, og løsningen umiddelbart kan overføres.</p>\r\n   <p class=\"TekstGenerel\">Klager anførte, at der indenfor det seneste år havde været løst et identisk arbejdsmiljøproblem på samme arbejdssted, da der samlet for flere broer allerede var fundet en løsning, som direkte vedrørte den aktuelle bro.</p>\r\n   <p class=\"TekstGenerel\">Et enigt Arbejdsmiljøklagenævn fastholdt også rådgiverpåbuddet og bemærkede, at hvis undtagelsesbestemmelsen skulle finde anvendelse, skulle der være tale om samme arbejdssted, og arbejdssted i den sammenhæng skal forstås snævert. Der skal derfor være tale om samme byggeplads, hvilket der ikke er tale om i denne sag.</p>\r\n</div>\r\n<p class=\"Tekst\">Arbejdsmiljøklagenævnet har på møde den 30. august 2011 behandlet klagen fra [Navn udeladt] over Arbejdstilsynets afgørelse af den 14. maj 2010, hvorved [Navn udeladt] på byggepladsen, [Adresse udeladt], fik påbud om:</p>\r\n<p class=\"Tekst\">Straks at standse arbejdet på broen indtil der er etableret effektiv sikkerhed mod nedstyrtning</p>\r\n<p class=\"Tekst\">At bruge autoriseret arbejdsmiljørådgiver til at bistå sig med at forebygge, at overtrædelsen gentager sig.</p>\r\n<p class=\"Tekst\">Nævnet traf følgende</p>\r\n<p class=\"Tekst\" style=\"text-align: center;\">AFGØRELSE</p>\r\n<p class=\"Tekst\">Arbejdsmiljøklagenævnet fastholder, at virksomheden straks skulle standse arbejdet på byggepladsen, [Adresse udeladt], og at virksomheden skal bruge en autoriseret arbejdsmiljørådgiver til at bistå sig med at forebygge, at overtrædelsen gentager sig.</p>\r\n<p class=\"Tekst\">Virksomheden skal efterkomme Arbejdsmiljøklagenævnets afgørelse om brug af autoriseret arbejdsmiljørådgiver senest den 6. december 2011.</p>\r\n<p class=\"Tekst\">Desuden skal virksomheden senest den 18. oktober 2011 give Arbejdstilsynet en tilbagemelding om, hvilken autoriseret arbejdsmiljørådgiver, virksomheden har indgået aftale med.</p>\r\n<p class=\"Tekst\" style=\"text-align: center;\">BEGRUNDELSE</p>\r\n<p class=\"TekstV\">\r\n   <span class=\"Bold\">Påbuddet om standsning af arbejdet</span>\r\n</p>\r\n<p class=\"Tekst\">Arbejdsmiljøklagenævnet finder, at de ansatte ved arbejdet med binding af armeringsjern var udsat for overhængende, betydelig fare, idet de ikke var effektivt sikret mod nedstyrtning.</p>\r\n<p class=\"Tekst\">Arbejdsmiljøklagenævnet lægger herved vægt på, at arbejdet foregik i 2,5 meters højde over grundniveau, og at broen har en hældning på 57º.</p>\r\n<p class=\"Tekst\">Arbejdsmiljøklagenævnet lægger endvidere vægt på, at de ansatte ved et eventuelt fald risikerede at ramme kanten af mellem/yder-armeringen, bindetrådsender, betonunderlag og armeringsjern, som var anbragt på betonunderlaget.</p>\r\n<p class=\"Tekst\">Arbejdsmiljøklagenævnet lægger endelig vægt på, at der derudover var risiko for brud på arme og ben, idet arme og ben kan hænge fast i selve armeringskonstruktionen.</p>\r\n<p class=\"Tekst\">Ifølge arbejdsmiljøloven skal arbejdet planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"Tekst\">Det fremgår af reglerne om indretning af byggepladser, at i bygninger, konstruktioner mv. skal åbninger i gulve, tage, vægge, etageadskillelser og lign., som frembyder fare for nedstyrtning eller fald, forsynes med rækværk, overdækning eller anden passende sikkerhedsforanstaltning.</p>\r\n<p class=\"Tekst\">Det fremgår endvidere af reglerne, at hvor der i øvrigt under arbejde og færdsel i højden kan være fare for fald, skal der, hvis faldhøjden er mere end 2 meter, træffes sikkerhedsforanstaltninger.</p>\r\n<p class=\"Tekst\">Der skal tillige træffes sikkerhedsforanstaltninger, hvor der er mindre faldhøjde, hvis der på grund af arbejdets art er særlig fare for nedstyrtning, eller hvis nedstyrtning på det omgivende underlag er forbundet med særlig fare.</p>\r\n<p class=\"Tekst\">På den baggrund finder Arbejdsmiljøklagenævnet, at der er grundlag for Arbejdstilsynets påbud om, at virksomheden straks skulle standse arbejdet på broen, indtil der er etableret effektiv sikring mod nedstyrtning.</p>\r\n<p class=\"Tekst\">Dansk Byggeri har anført, at virksomheden i samarbejde med en autoriseret arbejdsmiljørådgiver og en konsulent fra Byggeriets Arbejdsmiljøbus har udarbejdet en sikkerhedsinstruks for arbejdet, som virksomheden i denne sag har fulgt.</p>\r\n<p class=\"Tekst\">Hertil bemærker Arbejdsmiljøklagenævnet, at instruksen efter det oplyste er baseret på reglerne om tage, og der her er tale om en brokonstruktion, der både i udformning og overflade afviger fra tage.</p>\r\n<p class=\"Tekst\">Dansk Byggeri har i klagen anført, at virksomheden har meddelt, at der ikke findes sikrere og sundere metoder til udførelsen af arbejdet, og at Arbejdstilsynets begrundelse for at fastholde påbuddet er, at der er jernstrittere, som de ansatte kan falde ned på. Hertil henviser Arbejdsmiljøklagenævnet til Arbejdstilsynets udtalelse af den 21. marts 2011, som nævnet er enig i.</p>\r\n<p class=\"Tekst\">Arbejdsmiljøklagenævnet bemærker, at der pr. 31. december 2010 er trådt nye regler i kraft om bygge- og anlægsarbejde. Reglerne ændrer dog ikke på kravet om, at der ved arbejde og færdsel i og på bygninger og konstruktioner mv., hvor der er risiko for nedstyrtning eller gennemstyrtning, og hvor det er nødvendigt af hensyn til de ansattes sikkerhed og sundhed, skal etableres kollektive sikkerhedsforanstaltninger, der effektivt sikrer mod nedstyrtning.</p>\r\n<p class=\"TekstV\">\r\n   <span class=\"Bold\">Påbuddet om autoriseret arbejdsmiljørådgiver</span>\r\n</p>\r\n<p class=\"Tekst\">Arbejdsmiljøklagenævnet finder, at virksomheden har overtrådt arbejdsmiljølovgivningen vedrørende et komplekst arbejdsmiljøproblem, som Arbejdstilsynet har givet påbud om.</p>\r\n<p class=\"Tekst\">Ifølge reglerne om rådgiverpåbud skal arbejdsgiveren efterkomme påbud om brug af autoriseret arbejdsmiljørådgiver, når Arbejdstilsynet afgiver en eller flere afgørelser om overtrædelse af arbejdsmiljølovgivningen om et eller flere komplekse og alvorlige arbejdsmiljøproblemer, der indebærer risiko for sikkerhed eller sundhed.</p>\r\n<p class=\"Tekst\">De arbejdsmiljøproblemer, der udløser et rådgiverpåbud ved komplekse og alvorlige overtrædelser, kan være konstateret ved enkeltstående tilsyn eller et samlet tilsynsforløb.</p>\r\n<p class=\"Tekst\">Endvidere følger det af reglerne, at nedstyrtningsfare udgør et alvorligt og komplekst arbejdsmiljøproblem, der automatisk udløser et rådgiverpåbud.</p>\r\n<p class=\"Tekst\">Der afgives ikke rådgiverpåbud, hvis virksomheden inden for det seneste år har løst et identisk arbejdsmiljøproblem på samme arbejdssted, og løsningen umiddelbart kan overføres.</p>\r\n<p class=\"Tekst\">Dansk Byggeri har anført, at virksomheden inden for det seneste år har løst et identisk arbejdsmiljøproblem på samme arbejdssted, da der samlet for fire broer allerede er fundet en løsning, som direkte vedrører den aktuelle bro.</p>\r\n<p class=\"Tekst\">Hertil bemærker nævnet, at hvis undtagelsesbestemmelsen skal finde anvendelse, skal der være tale om samme arbejdssted, og at arbejdssted i denne sammenhæng skal forstås snævert, f.eks. skal der inden for bygge- og anlægsområdet være tale om samme byggeplads, hvilket der ikke er tale om her.</p>\r\n<p class=\"Tekst\">På den baggrund finder Arbejdsmiljøklagenævnet, at der ligeledes er grundlag for Arbejdstilsynets påbud om brug af autoriseret arbejdsmiljørådgiver.</p>\r\n<p class=\"Tekst\">Arbejdsmiljøklagenævnets afgørelse er truffet af et enigt nævn.</p>\r\n<p class=\"Tekst\" style=\"text-align: center;\">REGLER</p>\r\n<p class=\"Tekst\">Arbejdsmiljøklagenævnet har ved afgørelsen anvendt følgende regler:</p>\r\n<p class=\"Tekst\">Om Arbejdstilsynet ret til at træffe afgørelse og standse arbejdet:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 77, stk. 2, nr. 3, i lov om arbejdsmiljø, jf. lovbekendtgørelse nr. 268 af 18. marts 2005.</p>\r\n</p>\r\n<p class=\"Tekst\">Om nedstyrtningsfare:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 38 og § 39, i lov om arbejdsmiljø, jf. lovbekendtgørelse nr. 268 af 18. marts 2005.</p>\r\n</p>\r\n<p class=\"Tekst\">Om sikkerhedsforanstaltninger ved tagarbejde:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 19 og § 22, i bekendtgørelse nr. 589 af 22. juni 2001 om indretning af byggepladser og lignende arbejdssteder.</p>\r\n</p>\r\n<p class=\"Tekst\">Om påbud om brug af autoriseret arbejdsmiljørådgiver:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 77 a, i lov om arbejdsmiljø, jf. lovbekendtgørelse nr. 268 af 18. marts 2005 som ændret ved lov nr. 175 af 27. februar 2007 og lov nr. 1395 af 27. december 2008</p>\r\n   <p class=\"Liste1\">\r\n      <span class=\"Liste1Nr\">–</span> § 6, § 23, §§ 37-38, §§ 42-45 og § 49, i bekendtgørelse nr. 259 af 20. marts 2007 om brug af autoriserede arbejdsmiljørådgivere.</p>\r\n</p>\r\n<p class=\"Tekst\">Reglerne kan læses på de følgende sider.</p>\r\n<p class=\"Tekst\" style=\"text-align: center;\">OPLYSNINGERNE I SAGEN</p>\r\n<p class=\"Tekst\">Sagen er afgjort på grundlag af de dokumenter, som klagenævnet har modtaget fra Arbejdstilsynet samt Dansk Byggeris breve af den 7. april og 8. april 2011 og Arbejdstilsynets brev af den 8. maj 2011.</p>\r\n<p class=\"Tekst\" style=\"text-align: center;\">På klagenævnets vegne</p>\r\n<p class=\"Tekst\" style=\"text-align: center;\">nn</p>\r\n<p class=\"TekstV\">\r\n   <span class=\"BoldUnderline\">Kopi til:</span>\r\n</p>\r\n<p class=\"TekstV\">Arbejdstilsynet,</p>\r\n<p class=\"TekstV\">Navn udeladt</p>\r\n<p class=\"TekstV\">Navn udeladt</p>\r\n<p class=\"TekstV\">\r\n   <span class=\"Bold\">Regler</span>\r\n</p>\r\n<p class=\"TekstV\">\r\n   <span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005 som ændret ved lov nr. 175 af 27. februar 2007 og lov nr. 1395 af 27. december 2008</span>\r\n</p>\r\n<p class=\"Tekst\">…</p>\r\n<p class=\"TekstV\" style=\"text-align: center;\">\r\n   <span class=\"Bold\">Kapitel 5</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Arbejdets udførelse</span>\r\n</p>\r\n<p class=\"Tekst\">\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"Tekst\">\r\n   <span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n<p class=\"Tekst\">\r\n   <span class=\"Bold\">§ 39.</span> Beskæftigelsesministeren kan fastsætte nærmere regler om, hvilke krav der skal være opfyldt, for at arbejdet kan anses for fuldt forsvarligt planlagt, tilrettelagt og udført, herunder om</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> sikkerheds- og sundhedsmæssige foranstaltninger vedrørende arbejder, arbejdsprocesser og -metoder, f.eks. for at undgå sammenstyrtning, nedstyrtning, sammenskridning, rystelser, stråling, støj eller eksplosions-, brand- eller sundhedsfare ved luftarter, dampe, støv og røg, hede, kulde eller lugt, sygdomssmitte eller forkerte arbejdsstillinger, bevægelser eller belastninger,</p>\r\n   <p class=\"Liste1\">\r\n      <span class=\"Liste1Nr\">2)</span> forbud mod særligt farlige arbejder, arbejdsprocesser og -metoder,</p>\r\n   <p class=\"Liste1\">\r\n      <span class=\"Liste1Nr\">3)</span> opslag eller egnet markering.</p>\r\n</p>\r\n<p class=\"Tekst\">\r\n   <span class=\"Italic\">Stk. 2.</span> Beskæftigelsesministeren kan endvidere fastsætte regler om særligt arbejdstøj og personlige værnemidler, herunder om hvem der skal afholde udgifterne hertil.</p>\r\n<p class=\"Tekst\">…</p>\r\n<p class=\"TekstV\" style=\"text-align: center;\">\r\n   <span class=\"Bold\">Kapitel 13</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Arbejdstilsynet</span>\r\n</p>\r\n<p class=\"Tekst\">…</p>\r\n<p class=\"Tekst\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p class=\"Tekst\">\r\n   <span class=\"Italic\">Stk. 2.</span> Skønner Arbejdstilsynet det nødvendigt for at afværge en overhængende, betydelig fare for de ansattes eller andres sikkerhed eller sundhed, kan det påbyde, at faren straks imødegås, herunder</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> at de tilstedeværende øjeblikkeligt fjerner sig fra farezonen,</p>\r\n   <p class=\"Liste1\">\r\n      <span class=\"Liste1Nr\">2)</span> at brugen af en maskine, en maskindel, en beholder, en præfabrikeret konstruktion, et apparat, et redskab, et andet teknisk hjælpemiddel eller et stof eller et materiale standses, eller</p>\r\n   <p class=\"Liste1\">\r\n      <span class=\"Liste1Nr\">3)</span> at arbejde i øvrigt standses.</p>\r\n</p>\r\n<p class=\"Tekst\">\r\n   <span class=\"Bold\">§ 77 a.</span> Arbejdstilsynet kan påbyde, at modtageren af påbud eller andre afgørelser om overtrædelse af arbejdsmiljølovgivningen skal indhente bistand fra en autoriseret arbejdsmiljørådgiver, bl.a. med henblik på, at det forebyggende arbejdsmiljøarbejde i virksomheden styrkes.</p>\r\n<p class=\"Tekst\">…</p>\r\n<p class=\"TekstV\">\r\n   <span class=\"Bold\">Bekendtgørelse nr. 589 af 22. juni 2001 om indretning af byggepladser og lignende arbejdssteder</span>\r\n</p>\r\n<p class=\"Tekst\">…</p>\r\n<p class=\"TekstV\" style=\"text-align: center;\">\r\n   <span class=\"Bold\">Kapitel 4</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Nedstyrtnings- og nedskridningsfare</span>\r\n</p>\r\n<p class=\"Tekst\">…</p>\r\n<p class=\"Tekst\">\r\n   <span class=\"Bold\">§ 19.</span> I bygninger, konstruktioner m.v. skal åbninger i gulve, tage, vægge, etageadskillelser og lign., som frembyder fare for nedstyrtning eller fald, forsynes med rækværk, overdækning eller anden passende sikkerhedsforanstaltning.</p>\r\n<p class=\"Tekst\">\r\n   <span class=\"Italic\">Stk. 2.</span> Ved arbejde på underlag, herunder tagbeklædning, der ikke har den fornødne bæredygtighed, skal der etableres passende sikkerhedsforanstaltninger mod faren for gennemstyrtning.</p>\r\n<p class=\"Tekst\">…</p>\r\n<p class=\"Tekst\">\r\n   <span class=\"Bold\">§ 22.</span> Hvor der i øvrigt under arbejde og færdsel i højden kan være fare for fald, skal der, hvis faldhøjden er mere end 2 meter, træffes sikkerhedsforanstaltninger efter § 23.</p>\r\n<p class=\"Tekst\">\r\n   <span class=\"Italic\">Stk. 2.</span> Der skal tillige træffes sikkerhedsforanstaltninger, hvor der er mindre faldhøjde, hvis der på grund af arbejdets art er særlig fare for nedstyrtning, eller hvis nedstyrtning på det omgivende underlag er forbundet med særlig fare.</p>\r\n<p class=\"Tekst\">\r\n   <span class=\"Italic\">Stk. 3.</span> Sikkerhedsforanstaltninger kan dog undlades ved kortvarige arbejdsopgaver, hvor faren ved sikkerhedsforanstaltningernes etablering, brug og fjernelse er større end den fare, de skal afværge. Dette gælder fx ved visse arbejdsoperationer i forbindelse med elementmontage.</p>\r\n<p class=\"Tekst\">…</p>\r\n<p class=\"TekstV\">\r\n   <span class=\"Bold\">Arbejdstilsynets bekendtgørelse nr. 259 af 20. marts 2007 om brug af autoriserede arbejdsmiljørådgivere</span>\r\n</p>\r\n<p class=\"Tekst\">...</p>\r\n<p class=\"Tekst\">\r\n   <span class=\"Bold\">§ 6.</span> Arbejdsgiveren skal efterkomme påbud om brug af autoriseret arbejdsmiljørådgiver, når Arbejdstilsynet afgiver en eller flere afgørelser om overtrædelser af arbejdsmiljølovgivningen om et eller flere komplekse og alvorlige arbejdsmiljøproblemer, der indebærer risiko for sikkerhed og sundhed og som angivet i kapitel 3, når overtrædelserne er</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> konstateret ved et enkeltstående tilsyn eller ved et tilsynsforløb bestående af screening og et deraf efterfølgende tilsyn, og</p>\r\n   <p class=\"Liste1\">\r\n      <span class=\"Liste1Nr\">2)</span> konstateret ved tilsyn med arbejde tilknyttet én produktionsenhed.</p>\r\n</p>\r\n<p class=\"Tekst\">\r\n   <span class=\"Italic\">Stk. 2.</span> Der afgives ikke påbud efter stk. 1, hvis arbejdsgiveren inden for det seneste år har løst et identisk arbejdsmiljøproblem på samme arbejdssted, og løsningen umiddelbart kan overføres.</p>\r\n<p class=\"Tekst\">…</p>\r\n<p class=\"TekstV\" style=\"text-align: center;\">\r\n   <span class=\"Bold\">Kapitel 3</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Komplekse og alvorlige overtrædelser af arbejdsmiljølovgivningen</span>\r\n</p>\r\n<p class=\"Tekst\">…</p>\r\n<p class=\"Tekst\" style=\"text-align: center;\">Det fysiske område</p>\r\n<p class=\"Tekst\">…</p>\r\n<p class=\"Tekst\">\r\n   <span class=\"Bold\">§ 23.</span> Nedstyrtningsfare eller fare for sammenstyrtning ved arbejde på tage og konstruktioner samt i bygninger</p>\r\n<p class=\"Tekst\">…</p>\r\n<p class=\"TekstV\" style=\"text-align: center;\">\r\n   <span class=\"Bold\">Kapitel 4</span>\r\n</p>\r\n<p class=\"TekstV\" style=\"text-align: center;\">\r\n   <span class=\"Bold\">Rådgivningspligt</span>\r\n</p>\r\n<p class=\"Tekst\">\r\n   <span class=\"Bold\">§ 37.</span> Modtageren af påbud efter kapitel 2 og 3 har pligt til at bruge en arbejdsmiljørådgiver, der er autoriseret til at yde rådgivning i relation til de nævnte arbejdsmiljøforhold.</p>\r\n<p class=\"Tekst\">\r\n   <span class=\"Italic\">Stk. 2.</span> Påbud om brug af en autoriseret arbejdsmiljørådgiver kan ikke efterkommes ved at benytte en autoriseret arbejdsmiljørådgiver, der hører under den juridiske enhed, som har modtaget påbuddet.</p>\r\n<p class=\"Tekst\">\r\n   <span class=\"Bold\">§ 38.</span> Ved rådgivningspåbud efter §§ 3 og 6 har arbejdsgiveren pligt til at bruge en autoriseret arbejdsmiljørådgiver til at bistå med rådgivning til henholdsvis løsning af den eller de konkrete overtrædelser, der har udløst rådgivningspåbuddet, og til en revision af produktionsenhedens arbejdspladsvurdering for så vidt angår de konstaterede overtrædelser med henblik på at sikre, at disse overtrædelser fremover forebygges.</p>\r\n<p class=\"Tekst\">…</p>\r\n<p class=\"Tekst\">\r\n   <span class=\"Bold\">§ 42.</span> Modtageren af påbud om rådgivning skal indgå en skriftlig aftale med en autoriseret arbejdsmiljørådgiver om rådgivning.</p>\r\n<p class=\"Tekst\">\r\n   <span class=\"Italic\">Stk. 2.</span> Aftalen skal indeholde angivelser af, hvordan pligter i forbindelse med rådgivningspåbud efterkommes.</p>\r\n<p class=\"Tekst\">\r\n   <span class=\"Italic\">Stk. 3.</span> Aftalen skal forefindes i virksomheden og være til rådighed for virksomhedsledere, arbejdsledere, øvrige ansatte og Arbejdstilsynet.</p>\r\n<p class=\"Tekst\">\r\n   <span class=\"Bold\">§ 43.</span> Modtageren af påbud om rådgivning skal give en tilbagemelding til Arbejdstilsynet om indgåelse af en aftale om rådgivning senest 6 uger efter, at påbuddet om rådgivning er modtaget.</p>\r\n<p class=\"Tekst\">\r\n   <span class=\"Italic\">Stk. 2.</span> Tilbagemeldingen påtegnes af sikkerhedsorganisationen eller, i virksomheder, der ikke har pligt til at etablere sikkerhedsorganisation, af en repræsentant for de ansatte.</p>\r\n<p class=\"Tekst\">\r\n   <span class=\"Italic\">Stk. 3.</span> Modtageren af påbud om rådgivning skal sørge for, at tilbagemeldingen påtegnes af den autoriserede arbejdsmiljørådgiver, som herved bekræfter, at der er indgået en aftale i henhold til § 43.</p>\r\n<p class=\"Tekst\">\r\n   <span class=\"Italic\">Stk. 4.</span> Bygherren er undtaget fra pligten i stk. 2.</p>\r\n<p class=\"Tekst\">\r\n   <span class=\"Bold\">§ 44.</span> Modtageren af påbud om rådgivning skal indhente en redegørelse fra den autoriserede arbejdsmiljørådgiver, når rådgivningspåbuddet og forhold, der førte til rådgivningspåbuddet, er efterkommet.</p>\r\n<p class=\"Tekst\">\r\n   <span class=\"Italic\">Stk. 2.</span> Redegørelsen skal forefindes i virksomheden og være til rådighed for virksomhedsledere, arbejdsledere, øvrige ansatte og Arbejdstilsynet.</p>\r\n<p class=\"Tekst\">\r\n   <span class=\"Italic\">Stk. 3.</span> Arbejdsgiveren har pligt til at videregive redegørelsen til sikkerhedsorganisationen eller, i virksomheder, der ikke har pligt til at etablere sikkerhedsorganisation, til en repræsentant for de ansatte.</p>\r\n<p class=\"Tekst\">\r\n   <span class=\"Italic\">Stk. 4.</span> Redegørelsen til bygherren skal i hele byggeperioden være tilgængelig for de ansatte og arbejdsgiverne på byggepladsen samt for Arbejdstilsynet.</p>\r\n<p class=\"Tekst\">\r\n   <span class=\"Bold\">§ 45.</span> Redegørelsen skal ved rådgivningspåbud efter §§ 3 og 6 indeholde følgende elementer:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> hvordan rådgivningspåbuddet og den eller de afgørelser, der førte til rådgivningspåbuddet, er efterkommet,</p>\r\n   <p class=\"Liste1\">\r\n      <span class=\"Liste1Nr\">2)</span> hvordan sikkerhedsorganisationen eller de ansatte har været inddraget i rådgivningsprocessen,</p>\r\n   <p class=\"Liste1\">\r\n      <span class=\"Liste1Nr\">3)</span> hvilke initiativer der er taget for at forebygge, at tilsvarende arbejdsmiljøproblemer opstår i virksomheden, og</p>\r\n   <p class=\"Liste1\">\r\n      <span class=\"Liste1Nr\">4)</span> resultatet af den revision af arbejdspladsvurderingen for det eller de pågældende problemer, som rådgivningen skal tage udgangspunkt i.</p>\r\n</p>\r\n<p class=\"Tekst\">\r\n   <span class=\"Italic\">Stk. 2.</span> Redegørelsen for rådgivningspåbud efter § 3 skal ikke tage stilling til en rapport om psykisk arbejdsmiljø uanset, at en rapport om psykisk arbejdsmiljø kan være en del af grundlaget for afgivelse af et rådgivningspåbud efter § 3.</p>\r\n<p class=\"Tekst\">…</p>\r\n<p class=\"Tekst\">\r\n   <span class=\"Bold\">§ 49.</span> Modtageren af påbud om rådgivning skal give en tilbagemelding til Arbejdstilsynet om, at rådgivningspåbuddet og de dertil knyttede afgørelser er efterkommet.</p>\r\n<p class=\"Tekst\">\r\n   <span class=\"Italic\">Stk. 2.</span> Tilbagemeldingen påtegnes af rådgiveren, der herved bekræfter, at rådgivningspåbuddet og forhold, der udløste rådgivningspåbuddet, jf. de pligter, der fremgår af §§ 37-48, er efterkommet.</p>\r\n<p class=\"Tekst\">\r\n   <span class=\"Italic\">Stk. 3.</span> Overtrædelser, der har udløst et rådgivningspåbud efter § 4, skal ikke selvstændigt påtegnes af den autoriserede arbejdsmiljørådgiver.</p>\r\n<p class=\"Tekst\">\r\n   <span class=\"Italic\">Stk. 4.</span> Tilbagemeldingen skal være påtegnet af sikkerhedsorganisationen eller, i virksomheder, hvor der ikke skal oprettes sikkerhedsorganisation, af en repræsentant for de ansatte.</p>\r\n<p class=\"Tekst\">\r\n   <span class=\"Italic\">Stk. 5.</span> Tilbagemeldingen for påbud efter § 5 skal endvidere indeholde resultatet af undersøgelsen af forholdene i det psykiske arbejdsmiljø, jf. § 47, stk. 1.</p>\r\n<p class=\"Tekst\">\r\n   <span class=\"Italic\">Stk. 6.</span> Bygherren er undtaget for pligten i stk. 4.</p>\r\n<p class=\"Tekst\">…</p>\r\n<p class=\"TekstV\">\r\n   <span class=\"Bold\">AT-anvisninger, AT-meddelelser mv.</span>\r\n</p>\r\n<p class=\"Tekst\">AT-vejledning A.2.1 om nedstyrtnings- og gennemstyrtningsfare på bygge- og anlægspladser</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/11/2011"
        },
        {
            "displayName": "Accession",
            "displayValue": "W20110956025"
        },
        {
            "displayName": "Entydig dokumentidentifikation",
            "displayValue": "BE004772"
        },
        {
            "displayName": "Dato for indlæggelse",
            "displayValue": "15/11/2011"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9560"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "01/09/2011"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmiljøklagenævnet, j.nr. 5900106-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}