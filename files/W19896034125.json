{
    "id": 39562,
    "title": "Forbedringsplan - igangsætningstilladelse- staldudvidelse-alderskriterium. ",
    "documentTypeId": "240",
    "isSagsforlobPeriodValid": false,
    "shortName": "KEN nr 60341 af 23/01/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>For afgiftsåret 1988/89 blev der søgt om tildeling af en supplerende  \r\n\r\n basisandel. Allerede for afgiftsåret 1986/87 var der blevet godkendt en  \r\n\r\n forhøjelse, men da der kort tid efter denne godkendelse blev søgt om  \r\n\r\n forbedringsstøtte og opnået igangsætningstilladelse til en planlagt udvidelse  \r\n\r\n i forbindelse med en forbedringsplan, blev denne foretaget uden ansøgning om  \r\n\r\n en større basisandel. Een senere indgivet ansøgning blev ikke imødekommet,  \r\n\r\n fordi alderskriteriet ikke var opfyldt. Landbrugsministeriet fandt, at der  \r\n\r\n skulle skabes mulighed for en realisering af produktionsmålet i  \r\n\r\n forbedringsplanen, idet der blev lagt vægt på, at en korrekt udfyldt  \r\n\r\n ansøgning havde kunnet imødekommes. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Forbedringsplan - igangsætningstilladelse-  \r\n\r\n staldudvidelse-alderskriterium. </H1>  \r\n\r\n<P></P>  \r\n\r\n<P>I skrivelse af 30. november 1988 har De klaget over EF-direktoratets  \r\n\r\n afgørelse om tildeling af supplerende basisandel (afgiftsfri mælkeleverance)  \r\n\r\n for afgiftsåret 1988/89 til ejendommen Hvidbjergvej 14, Ølsted, 8380 Trige.  \r\n\r\n</P>  \r\n\r\n<P>Det fremgår af sagen, at der for afgiftsåret 1986/87 blev godkendt et  \r\n\r\n tildelingsgrundlag på 281.400 kg mælk (50 køer x 5.628 kg), svarende til  \r\n\r\n endelige antal køer som anført i ansøgningen, der blev indgivet den 6.  \r\n\r\n november 1986, men allerede i maj 1986 var der fra jordbrugsdirektoratet  \r\n\r\n givet igangsætningstilladelse til en forbedringsplan, hvor der efter  \r\n\r\n staldudvidelser var planlagt et koantal på 60, hvilket vil sige, at der på  \r\n\r\n daværende tidspunkt burde have været søgt på grundlag af forbedringsplanen.  \r\n\r\n</P>  \r\n\r\n<P>Staldudvidelsen blev herefter foretaget uden, at der blev indgivet  \r\n\r\n ansøgning for afgiftsåret 1987/88, og ansøgningen for indeværende afgiftsår  \r\n\r\n baseret på udvidelsen til 60 køer blev returneret på grund af, at  \r\n\r\n alderskriteriet ikke var opfyldt. </P>  \r\n\r\n<P>I klagen til landbrugsministeriet henvises til det urimelige i, at man  \r\n\r\n opfordrer til at lave en forbedringsplan uden at give mulighed for, at den  \r\n\r\n kan blive realiseret. </P>  \r\n\r\n<P>Landbrugsministeriet finder, at der på grund af sagens særlige  \r\n\r\n omstændigheder skal foretages en forhøjelse af tildelingsgrundlaget, svarende  \r\n\r\n til fuld realisering af produktionsmålet i forbedringsplanen. Der er ved  \r\n\r\n afgørelsen især lagt vægt på, at en korrekt udfyldt ansøgning på grundlag af  \r\n\r\n forbedringsplanen ville være blevet imødekommet. </P>  \r\n\r\n<P>Tildelingsgrundlaget for afgiftsåret 1988/89 skal derfor forhøjes til  \r\n\r\n 337.680 kg mælk (60 køer x 5.628 kg). Tildelingen er endelig i forhold til  \r\n\r\n det anvendte ansøgningsgrundlag. </P>  \r\n\r\n<P>Man har samtidig anmodet EF-direktoratet om at foretage de videre  \r\n\r\n foranstaltninger i sagen. Oplysning om den nye basisandel vil blive meddelt  \r\n\r\n af Danske mejeriers mælkeudvalg. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Jens Hauge Pedersen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19896034125"
        },
        {
            "displayName": "Entydig dokumentidentifikation",
            "displayValue": "CA007497"
        },
        {
            "displayName": "Dato for indlæggelse",
            "displayValue": "11/11/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60341"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "23/01/1989"
        },
        {
            "displayName": "Administrerende myndighed",
            "displayValue": "Departementet"
        },
        {
            "displayName": "Ressortministeriets journalnummer",
            "displayValue": "Ingen"
        },
        {
            "displayName": "Stikord",
            "displayValue": "MÆLKEKVOTER"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}