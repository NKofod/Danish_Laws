{
    "id": 105079,
    "title": "Skriftlig fremsættelse (3. oktober 2007) - L 4",
    "documentTypeId": "380",
    "isSagsforlobPeriodValid": true,
    "shortName": "2007/1 SF.L L 4",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (3. oktober 2007)</p><p class=\"Fremsaetter\"><span class=\"Bold\">Miljøministeren</span> (Connie Hedegaard):</p><p class=\"Tekst2\"><div>Herved tillader jeg mig for Folketinget at fremsætte:</div></p><p class=\"ForslagsTitel\">Forslag til lov om ændring af lov om miljøbeskyttelseog forskellige andre love (Strafskærpelse m.v.)</p><p class=\"ForslagsNummer\">(Lovforslag nr. L 4).</p><p class=\"Tekst2\"><div>Det må ikke kunne betale sig at overtræde miljøbeskyttelsesloven. Det har Folketinget tilkendegivet ved flere lejligheder. Med dette lovforslag ønsker regeringen at gennemføre en generel skærpelse af bødeniveauet i sager om overtrædelse af miljøbeskyttelsesloven. Det gælder såvel i sager om overtrædelser, der er begået i forbindelse med udøvelse af erhverv, som i sager om privates overtrædelser af loven.</div></p><p class=\"Tekst2\"><div>Det er regeringens opfattelse, at der i dag er en række tilfælde, særligt i de mindre alvorlige sager om overtrædelser af miljøbeskyttelsesloven, hvor den bødestraf der udmåles, ikke afspejler den alvor, hvormed samfundet bør se på overtrædelser af miljøbeskyttelsesloven. Et lavt og svingende bødeniveau har ikke den nødvendige præventive effekt over for miljøsynderne, som må kræves for at gældende miljøregler respekteres og overholdes.</div></p><p class=\"Tekst2\"><div>Med lovforslaget foreslås derfor en generel skærpelse af bødeniveauet i de mindre alvorlige sager om overtrædelser af miljøbeskyttelsesloven. Lovforslaget har til formål at hæve bundniveauet for bøder på miljøbeskyttelseslovens område – både for privates og erhvervsdrivendes overtrædelser.</div></p><p class=\"Tekst2\"><div>Lovens straffebestemmelse foreslås ændret, sådan at det skal betragtes som en skærpende omstændighed, at en overtrædelse er begået i forbindelse med udøvelse af erhverv. Det foreslås tillige, at lovens straffebestemmelse bliver ændret, så det bliver fremhævet, at der ved udmåling af bødestraf skal lægges vægt på miljøbeskyttelseslovens formål.</div></p><p class=\"Tekst2\"><div>Lovforslaget har også til formål at ensrette bødeudmålingen. Til dette formål foreslås vejledende bødeniveauer. Det foreslås, at bødeniveauet for overtrædelser af miljøbeskyttelsesloven i førstegangstilfælde i almindelighed bør være på minimum kr. 5.000.</div></p><p class=\"Tekst2\"><div>For visse overtrædelser af miljøbeskyttelsesloven foreslås særlige bødeniveauer, eksempelvis:</div></p><p class=\"Tekst2\"><div><p class=\"Liste1\"><span class=\"Liste1Nr\">–</span> Etablering, ændring og udvidelse af listevirksomhed uden miljøgodkendelse, hvor der forslås et bødeniveau på kr. 50.000.</p><p class=\"Liste1\"><span class=\"Liste1Nr\">–</span> Ulovlig nedgravning, udledning og oplæg af forurenende stoffer m.v., der kan medføre forurening, hvor der foreslås et bødeniveau på kr. 20.000.</p><p class=\"Liste1\"><span class=\"Liste1Nr\">–</span> Ulovlig udledning af stoffer, der kan forurene vandet, hvor der foreslås et bødeniveau på minimum kr. 20.000.</p><p class=\"Liste1\"><span class=\"Liste1Nr\">–</span> Ulovlig opbevaring af skrotbiler, hvor der foreslås et bødeniveau på minimum kr. 20.000 for erhvervsdrivendes ulovlige opbevaring af op til fem skrotbiler, dog foreslås et bødeniveau på minimum kr. 5.000 pr. bil op til to biler. Herudover foreslås et bødeniveau på minimum kr. 3.000 pr. bil for privates ulovlige opbevaring af skrotbiler.</p><p class=\"Liste1\"><span class=\"Liste1Nr\">–</span> Ulovlig håndtering af affald, hvor der foreslås et bødeniveau på kr. 20.000.</p><p class=\"Liste1\"><span class=\"Liste1Nr\">–</span> Ulovlig henkastning af affald i naturen, hvor der foreslås et bødeniveau på kr. 8.000 for erhvervsdrivende og kr. 5.000 for private. For privates henkastning af små mængder skovtursaffald foreslås et bødeniveau på kr. 1.000.</p><p class=\"Liste1\"><span class=\"Liste1Nr\">–</span> Ulovlig henkastning af affald uden for genbrugsstationer, i byer og på parkeringspladser, hvor der foreslås et bødeniveau på kr. 5.000 for erhvervsdrivende og kr. 3.000 for private.</p></div></p><p class=\"Tekst2\"><div>Derudover foreslås det, at anden gang en person eller virksomhed begår den samme overtrædelse, skal bøden være dobbelt så høj som første gang.</div></p><p class=\"Tekst2\"><div>Lovforslaget ændrer ikke ved, at det fortsat er domstolene, der i sidste instans afgør, hvilken bøde der skal udmåles for den konkrete overtrædelse af miljøbeskyttelsesloven. Afgørelsen beror på domstolenes vurdering af sagens omstændigheder. Det betyder, at der både kan være grundlag for at give en højere eller lavere bøde end det foreslåede bødeniveau, alt afhængig af, om der i sagen foreligger skærpende eller formildende omstændigheder.</div></p><p class=\"Tekst2\"><div>Herudover indeholder lovforslaget visse mindre ændringer af miljøbeskyttelsesloven, havmiljøloven og lov om kemiske stoffer og produkter. Disse ændringer er tidligere blevet fremsat d. 1. marts 2007 ved lovforslag nr. 175 om forslag til lov om ændring af miljøbeskyttelsesloven og forskellige andre love (Implementering af miljøansvarsdirektivet). De foreslåede ændringer i miljøbeskyttelsesloven, havmiljøloven og lov om kemiske stoffer og produkter er i hovedsagen uændret i forhold til lovforslag L 175, dog er der sket visse ændringer, primært af lovteknisk karakter.</div></p><p class=\"Tekst2\"><div>Det foreslås, at lovforslaget træder i kraft den 1. januar 2008. Dog fastsætter miljøministeren tidspunktet for ikrafttræden af den foreslåede bestemmelse i miljøbeskyttelseslovens § 32, stk. 2, om spildevandsplaner. Ministeren kan desuden fastsætte forskellige ikrafttrædelsestidspunkter for de enkelte vanddistrikter.</div></p><p class=\"Tekst2\"><div>Idet jeg i øvrigt kan henvise til lovforslaget med tilhørende bemærkninger, skal jeg anbefale forslaget til Folketingets velvillige behandling.</div></p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2007/1 LF 4",
            "stateLabel": "Bortfaldet",
            "references": [
                {
                    "shortName": "2007/1 SF.L L 4",
                    "title": "Skriftlig fremsættelse (3. oktober 2007) - L 4",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 105079,
                    "eliUri": "/eli/ft/20071XX00004",
                    "externalLink": ""
                },
                {
                    "shortName": "2007/1 LSF 4",
                    "title": "Forslag til Lov om ændring af lov om miljøbeskyttelse og forskellige andre love\\n(Strafskærpelse m.v.)",
                    "presentationName": "Lovforslag som fremsat",
                    "documentTypeId": 400,
                    "documentId": 105001,
                    "eliUri": "/eli/ft/200712L00004",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20071/lovforslag/l4/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "04/10/2007"
        },
        {
            "displayName": "Accession",
            "displayValue": "20071XX00004"
        },
        {
            "displayName": "Entydig dokumentidentifikation",
            "displayValue": "AL001707"
        },
        {
            "displayName": "Dato for førstegangsindlæggelse",
            "displayValue": "04/10/2007"
        },
        {
            "displayName": "Dato for indlæggelse",
            "displayValue": "04/10/2007"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 4"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}