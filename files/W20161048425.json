{
    "id": 186973,
    "title": "SU - fem ungdomsuddannelser - påbegyndt - modtaget SU",
    "documentTypeId": "240",
    "isSagsforlobPeriodValid": true,
    "shortName": "KEN nr 10484 af 23/12/2016",
    "documentHtml": "<div class=\"bjelke\">Den fulde tekst</div><p class=\"Titel2\">SU - fem ungdomsuddannelser - påbegyndt - modtaget SU</p>\r\n<div class=\"Resume\">\r\n   <p class=\"TekstGenerel\">Det følger af reglerne, at en studerende, der har påbegyndt fem ungdomsuddannelser med SU, ikke kan få SU til flere ungdomsuddannelser, medmindre den studerende har fået uddannelsespålæg efter lov om en aktiv beskæftigelsesindsats.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Den studerende oplyste i forbindelse med sin ansøgning om SU til den sjette ungdomsuddannelse, at han ikke modtog SU ved påbegyndelsen af den første ungdomsuddannelse, idet han på dette tidspunkt alene var 17 år gammel.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ankenævnet fastslog, at det afgørende for, hvorvidt en uddannelse indgår i opgørelsen af antallet af påbegyndte ungdomsuddannelser, er, om den studerende 1) har påbegyndt uddannelsen, og 2) har modtaget SU til uddannelsen. Det er derimod ikke afgørende, om den studerende har modtaget SU ved uddannelsernes påbegyndelse.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ankenævnet lagde vægt på, at det fremgår af forarbejder til loven, som indførte bestemmelsen om, at en studerende højst kan få SU til fem ungdomsuddannelser, at det er hensigten, at alle påbegyndte ungdomsuddannelser, der er modtaget SU til, medregnes.</p>\r\n</div>\r\n<p>\r\n   <span class=\"Bold\">Reglerne </span>\r\n</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>Bekendtgørelse af lov om statens uddannelsesstøtte (SU-loven), lovbekendtgørelse nr. 39. af 15. januar 2014.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 13, stk. 2, nr. 2, litra a, om hjemmel til fastsættelse af regler om, at der højst kan gives SU til fem ungdomsuddannelser.</p>\r\n<p>\r\n</p>\r\n<p>Bekendtgørelse om statens uddannelsesstøtte (SU-bekendtgørelsen), som senest bekendtgjort ved bekendtgørelse nr. 1662 af 14. december 2015.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 20, stk. 3, om at studerende, der har påbegyndt fem ungdomsuddannelser med SU, ikke kan få SU til flere ungdomsuddannelser, medmindre den studerende påbegynder en ungdomsuddannelse med uddannelsespålæg efter lov om aktiv beskæftigelsesindsats.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>\r\n</p>\r\n<p>Den studerende ansøgte den 3. november 2015 om SU til en ungdomsuddannelse.</p>\r\n<p>\r\n</p>\r\n<p>Styrelsen for Videregående Uddannelser gav afslag på ansøgningen med den begrundelse, at styrelsen havde registreret, at den studerende tidligere havde modtaget SU til fem ungdomsuddannelser.</p>\r\n<p>\r\n</p>\r\n<p>Den studerende kontaktede herefter sit jobcenter, som dog ikke kunne hjælpe ham, hvorefter han klagede over styrelsens afgørelse. Han oplyste blandt andet i klagen, at han ikke modtog SU ved påbegyndelsen af den første af de fem registrerede ungdomsuddannelser, da han på dette tidspunkt endnu ikke var fyldt 18 år.</p>\r\n<p>\r\n</p>\r\n<p>Styrelsen genvurderede og fastholdt afgørelsen med den oprindelige begrundelse for afslag.</p>\r\n<p>\r\n</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>\r\n</p>\r\n<p>Ankenævnet for Statens Uddannelsesstøtteordninger fandt, at den studerende ikke havde ret til SU til den ungdomsuddannelse, som han havde søgt om SU til den 3. november 2015, da han forud for ansøgningstidspunktet havde været påbegyndt fem ungdomsuddannelser med SU.</p>\r\n<p>\r\n</p>\r\n<p>Ankenævnet stadfæstede således styrelsens afgørelse.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen:</span>\r\n</p>\r\n<p>\r\n</p>\r\n<p>\r\n   <span class=\"Italic\">”Vi vurderer, at det var berettiget, at styrelsen meddelte dig afslag på din</span>\r\n</p>\r\n<p>\r\n   <span class=\"Italic\">ansøgning af 3. november 2015 om SU til (ungdomsuddannelse udeladt)</span>\r\n</p>\r\n<p>\r\n   <span class=\"Italic\">med start i oktober 2015, da du forud for ansøgningstidspunktet har været påbegyndt fem ungdomsuddannelser med SU.</span>\r\n</p>\r\n<p>\r\n</p>\r\n<p>\r\n   <span class=\"Italic\">Vi har lagt vægt på, at uddannelsen, som du har søgt om SU til, er en</span>\r\n</p>\r\n<p>\r\n   <span class=\"Italic\">ungdomsuddannelse.</span>\r\n</p>\r\n<p>\r\n</p>\r\n<p>\r\n   <span class=\"Italic\">Vi har også lagt vægt på, at det ses, at styrelsen har registreret, at du</span>\r\n</p>\r\n<p>\r\n   <span class=\"Italic\">forud for din ansøgning har fået SU til følgende ungdomsuddannelser:</span>\r\n</p>\r\n<p>\r\n</p>\r\n<p>\r\n   <span class=\"Italic\">(ungdomsuddannelser udeladt)</span>\r\n</p>\r\n<p>\r\n</p>\r\n<p>\r\n   <span class=\"Italic\">Vi har lagt til grund, at du ikke er givet uddannelsespålæg af kommunen,</span>\r\n</p>\r\n<p>\r\n   <span class=\"Italic\">da du oplyser, at kommunen ikke har kunnet hjælpe dig, og da du i øvrigt ikke omfattes af aldersgruppen for uddannelsespålæg.</span>\r\n</p>\r\n<p>\r\n</p>\r\n<p>\r\n   <span class=\"Italic\">Vi er opmærksomme din oplysning om, at du startede på uddannelsen som skibsassistent som 17-årig, hvorfor du ikke modtog SU til hele denne uddannelse.</span>\r\n</p>\r\n<p>\r\n</p>\r\n<p>\r\n   <span class=\"Italic\">Vi bemærker, at det er ankenævnets opfattelse, at det afgørende for, hvorvidt en uddannelse indgår i opgørelsen af antallet af påbegyndte ungdomsuddannelser med SU, er, om den studerende 1) har påbegyndt uddannelsen og 2) har modtaget SU til uddannelsen.</span> <span class=\"Italic\">Det er derimod ikke afgørende, om den studerende har modtaget SU ved uddannelsens</span></p>\r\n<p>\r\n   <span class=\"Italic\">påbegyndelse.</span>\r\n</p>\r\n<p>\r\n</p>\r\n<p>\r\n   <span class=\"Italic\">Vi henviser i den forbindelse til, at det fremgår af forarbejder til loven, som indførte bestemmelsen, at det er hensigten, at alle påbegyndte ungdomsuddannelser, der er givet SU til, medregnes.</span>\r\n</p>\r\n<p>\r\n</p>\r\n<p>\r\n   <span class=\"Italic\">Efter reglerne kan en studerende, der har påbegyndt fem ungdomsuddannelser med SU, ikke få SU til flere ungdomsuddannelser, med mindre den studerende har fået uddannelsespålæg efter lov om en aktiv beskæftigelsesindsats.</span>\r\n</p>\r\n<p>\r\n</p>\r\n<p>\r\n   <span class=\"Italic\">Det følger af reglerne, at påbegyndte grundforløb i erhvervsuddannelserne og gymnasiale forløb medregnes som en ny påbegyndt ungdomsuddannelse.</span> <span class=\"Italic\">Påbegynder den studerende hf-enkeltfag med SU, tæller det ligeledes som en påbegyndt uddannelse</span></p>\r\n<p>\r\n   <span class=\"Italic\">med SU.</span> <span class=\"Italic\">Det tæller også som en ny påbegyndelse, hvis den studerende efter udmeldelse påbegynder en ny eller samme ungdomsuddannelse.</span> <span class=\"Italic\">”</span></p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/02/2017"
        },
        {
            "displayName": "Accession",
            "displayValue": "W20161048425"
        },
        {
            "displayName": "Entydig dokumentidentifikation",
            "displayValue": "CR000156"
        },
        {
            "displayName": "Dato for indlæggelse",
            "displayValue": "28/02/2017"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10484"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "23/12/2016"
        },
        {
            "displayName": "Administrerende myndighed",
            "displayValue": "Ankenævn for statens uddannelsesstøtteordning"
        },
        {
            "displayName": "Ressortministeriets journalnummer",
            "displayValue": "2016-6318-10708"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}