{
    "id": 157484,
    "title": "Ankestyrelsens principafgørelse O-29-99 om arbejdsredskaber - kontorinventar - hæve/sænkeskrivebord - almene ergonomiske arbejdsforhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9988 af 15/05/1999",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-29-99 om arbejdsredskaber - kontorinventar - hæve/sænkeskrivebord - almene ergonomiske arbejdsforhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ansøger var ikke berettiget til dækning af udgifterne til et hæve/sænkeskrivebord.</p>\r\n   <p class=\"TekstGenerel\">Ankestyrelsen lagde vægt på, at et hæve/sænkeskrivebord er udviklet med henblik på at fremme almene ergonomiske arbejdsforhold på enhver arbejdsplads.</p>\r\n   <p class=\"TekstGenerel\">Det blev således lagt til grund, at et hæve/sænkeskrivebord er en almindelig del af kontorinventaret på en arbejdsplads, og at udgifterne til indkøb af et sådant falder udenfor loven.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen er afløst af en nyere afgørelse</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>16-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 110 af 26. februar 1996 - § 49e</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøger, der led af kroniske forandringer i nakken med spændinger og smerter i nakke/skuldermusklerne, havde siden 1996 været ansat i en beskyttet stilling. (50/50 ordning)</p>\r\n<p>Ansøgers arbejde bestod blandt andet i telefonbetjening, sortering og omdeling af post samt i begrænset omfang terminalarbejde.</p>\r\n<p>I foråret 1998 søgte ansøger kommunen om hjælp til anskaffelse af et hæve/sænkeskrivebord, idet hendes arbejdsgiver, der tidligere havde indkøbt en stol til ansøger fandt, at et hæve/sænkeskrivebord lå over det niveau, der er sædvanlig standard på arbejdspladsen.</p>\r\n<p>Ifølge oplysningerne i sagen havde ansøger på et tidspunkt afprøvet et højdeindstilleligt arbejdsbord, hvilket belastede ansøgers nakke og ryg mindre.</p>\r\n<p>Kommunen afslog ansøgningen med den begrundelse, at der var tale om et almindeligt kontormøbel i form af et hæve/sænkeskrivebord, hvorfor kommunen ikke fandt, at dette  kontorinventar specielt kompenserede ansøger for begrænsninger i erhvervsevnen.</p>\r\n<p>Nævnet lagde ved afgørelsen vægt på udtalelse fra nævnets lægekonsulent. Nævnet vurderede herefter, at et hæve/sænkeskrivebord var af afgørende betydning for, at ansøger kunne fastholde beskæftigelsen. Nævnet lagde til grund, at ansøger var ansat i en beskyttet stilling. I klagen til Ankestyrelsen havde kommunen bl.a. anført, at kommunen ønsker at få afprøvet, om det var muligt i medfør af bistandslovens § 49 e, at afholde udgifter til almindeligt kontorinventar.</p>\r\n<p>Kommunen henviste i den forbindelse til ordlyden i bistandslovens § 49 e, hvoraf det blandt andet fremgår, at det er en forudsætning, at værktøjet eller arbejdsredskabet kompenserer den pågældendes begrænsninger i arbejdsevnen.</p>\r\n<p>Kommunen fandt det derfor principielt, om en arbejdsgiver kunne have retskrav på at få etableret en arbejdsplads, f.eks. i forbindelse med oprettelse af et skånejob, eller om arbejdsgiveren selv skal afholde udgifter til almindeligt arbejdspladsinventar, som er normalt for arbejdsområdet.</p>\r\n<p>Sagen blev behandlet i principielt møde til afklaring af, om der i bistandslovens § 49 e er hjemmel til at yde hjælp til arbejdspladsindretning i form af hæve/sænkeskrivebord til en ansøger i en beskyttet stilling (50/50 ordning). Eller om en arbejdspladsindretningen med almindeligt kontorinventar påhviler arbejdsgiver med den virkning, at indretningen af arbejdspladsen falder udenfor bistandslovens område.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at der ikke kunne ydes hjælp til anskaffelse af et hæve/sænkeskrivebord i henhold til bistandslovens § 49 e.</p>\r\n<p>Begrundelsen for afgørelsen var, at et hæve/sænkeskrivebord efter Ankestyrelsens vurdering ikke er udviklet med henblik på at afhjælpe handicaps, men derimod er udviklet med henblik på at fremme de almene ergonomiske arbejdsforhold på enhver arbejdsplads.</p>\r\n<p>Ankestyrelsen lagde således til grund, at et hæve/sænkeskrivebord er en almindelig del af kontorinventaret på en arbejdsplads, og at udgifterne til indkøb af sådant falder udenfor bistandslovens område.</p>\r\n<p>Ankestyrelsen ændrede således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19990998825"
        },
        {
            "displayName": "Entydig dokumentidentifikation",
            "displayValue": "BS010270"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9988"
        },
        {
            "displayName": "År for udstedelse",
            "displayValue": "1999"
        },
        {
            "displayName": "Dato for underskrift",
            "displayValue": "15/05/1999"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 201661-98"
        },
        {
            "displayName": "Stikord",
            "displayValue": "O-29-99"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}