{
    "id": 107995,
    "title": "1986 BTL 136   BETÆNKNING OVER FORSLAG TIL LOV OM ÆNDRING AF KONKURSLOVEN, LOV OM   AKTIESELSKABER OG LOV OM ANPARTSSELSKABER (KURATORSALÆRER M.V.)    NR L 136 1986-87, 1. SAMLING BLAD NR 859 ",
    "documentTypeId": "420",
    "isSagsforlobPeriodValid": false,
    "shortName": "1986/1 BTL 136",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 136 </P>  \r\n\r\n<P></P>  \r\n\r\n<P>Betænkning over Forslag til lov om ændring af konkursloven, lov om  \r\n\r\n aktieselskaber og lov om anpartsselskaber (Kuratorsalærer m.v.) <BR>  \r\n\r\n Nr L 136 1986-87, 1. samling Blad nr 859 </P>  \r\n\r\n<P></P>  \r\n\r\n<P>Afgivet af retsudvalget </P>  \r\n\r\n<P></P>  \r\n\r\n<P>Afgivet: 19870508 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til justitsministeren, som denne har besvaret </P>  \r\n\r\n<P>skriftligt. Et af udvalgets spørgsmål er optrykt som bilag til </P>  \r\n\r\n<P>betænkningen tillige med justitsministerens svar herpå. </P>  \r\n\r\n<P>Udvalget har endvidere modtaget mundtlige og/ eller skriftlige </P>  \r\n\r\n<P>henvendelser fra: </P>  \r\n\r\n<P>Foreningen af faste medhjælpere ved Sø- og Handelsretten i København, </P>  \r\n\r\n<P>Glahn, Henning, Charlottenlund, </P>  \r\n\r\n<P>Konkurs-Komiteen, Landsforeningen til fremme af retssikkerheden og </P>  \r\n\r\n<P>Sullivan, O. A. </P>  \r\n\r\n<P>Der er af justitsministeren og af udvalget stillet ændringsforslag, </P>  \r\n\r\n<P>hvorom henvises til de ledsagende bemærkninger. </P>  \r\n\r\n<P>Herefter indstiller »udvalget§ lovforslaget til »vedtagelse§ med de </P>  \r\n\r\n<P>af justitsministeren og udvalget stillede ændringsforslag. </P>  \r\n\r\n<P>Et »flertal§ (Socialdemokratiets, Socialistisk Folkepartis og Det </P>  \r\n\r\n<P>Radikale Venstres medlemmer af udvalget) bemærker, at ifølge </P>  \r\n\r\n<P>lovforslagets § 1, nr. 3, skal skifteretten udmelde en eller flere </P>  \r\n\r\n<P>sagkyndige personer, der skal foretage registrering og vurdering </P>  \r\n\r\n<P>af et konkursbos aktiver. </P>  \r\n\r\n<P>I lovforslagets bemærkninger anføres det herom bl.a.: &#187;Bestemmelsen  \r\n\r\n</P>  \r\n\r\n<P>udelukker ikke, at vurdering som hidtil foretages af en </P>  \r\n\r\n<P>vagtmester, forudsat denne besidder den fornødne sagkundskab.&#171;. </P>  \r\n\r\n<P>Flertallet finder, at vurderinger ikke bør kunne foretages af </P>  \r\n\r\n<P>Skifterettens eller Sø- og Handelsrettens vagtmestre. </P>  \r\n\r\n<P>I lovforslagets § 1, nr. 8, er i stedet for det eksisterende stk. 1 </P>  \r\n\r\n<P>indføjet en ny affattelse af konkurslovens § 239, stk. 1 og 2, </P>  \r\n\r\n<P>vedrørende fastsættelse af vederlag til kurator m.v. </P>  \r\n\r\n<P>Flertallet kan tilslutte sig lovforslagets tekst på dette punkt. </P>  \r\n\r\n<P>Til gengæld kan flertallet ikke acceptere, at der på grundlag af </P>  \r\n\r\n<P>størrelsen af boets aktiver fastsættes vejledende retningslinjer </P>  \r\n\r\n<P>for beregning af vederlag til kurator m.v. inden for det område, </P>  \r\n\r\n<P>der efter de nugældende vejledende landssalærtakster udløser et </P>  \r\n\r\n<P>samlet salær på 200.000 kr. eller derunder, heri medregnet salær </P>  \r\n\r\n<P>for behæftede dele af boets faste ejendomme og skibe samt </P>  \r\n\r\n<P>proceduresalær. </P>  \r\n\r\n<P>Såfremt sådanne vejledende retningslinjer blev fastsat, ville ca. 95 </P>  \r\n\r\n<P>pct. af konkursboerne være omfattet heraf. </P>  \r\n\r\n<P>Flertallet har i den forbindelse noteret sig, at der ikke er fastsat </P>  \r\n\r\n<P>vejledende retningslinjer for vederlag til kurator m.v. i norsk og </P>  \r\n\r\n<P>svensk konkurslovgivning. </P>  \r\n\r\n<P>Flertallet lægger afgørende vægt på, at skifteretten ved </P>  \r\n\r\n<P>vederlagsfastsættelse uden anvendelse af vejledende retningslinjer </P>  \r\n\r\n<P>foretager en konkret bedømmelse under hensyn til arbejdets omfang </P>  \r\n\r\n<P>og boets beskaffenhed, det med arbejdet forbundne ansvar og det </P>  \r\n\r\n<P>under de givne omstændigheder opnåede resultat. </P>  \r\n\r\n<P>Flertallet finder anledning til at bemærke, at man har noteret sig </P>  \r\n\r\n<P>justitsministerens svar på spørgsmål 17, hvoraf det fremgår, at </P>  \r\n\r\n<P>konkursudvalget arbejder videre med overvejelser vedrørende </P>  \r\n\r\n<P>eventuel advokatbeskikkelse for skyldneren. Flertallet anser dette </P>  \r\n\r\n<P>spørgsmål for at være af afgørende betydning for skyldnerens </P>  \r\n\r\n<P>retsbeskyttelse. Især fremhæves, at skyldnerens adgang til </P>  \r\n\r\n<P>aktindsigt i boets dokumenter, tilstedeværelse ved møder i </P>  \r\n\r\n<P>skifteretten m.m. er forhold, der bør tillægges betydelig vægt ved </P>  \r\n\r\n<P>den næste revision af loven. </P>  \r\n\r\n<P>Endelig opfordrer flertallet justitsministeren til at overveje en </P>  \r\n\r\n<P>ændring af loven, således at skifteretten udpeger kurator, eller </P>  \r\n\r\n<P>at det på anden måde sikres, at interesserne bag de mindre </P>  \r\n\r\n<P>fordringer i boet ikke kan tilsidesættes ved valg af kurator og </P>  \r\n\r\n<P>bobestyrer. </P>  \r\n\r\n<P>Et »mindretal§ (Det Konservative Folkepartis, Venstres, </P>  \r\n\r\n<P>Centrum-Demokraternes og Kristeligt Folkepartis medlemmer af </P>  \r\n\r\n<P>udvalget) finder i overensstemmelse med en enig indstilling fra </P>  \r\n\r\n<P>konkursudvalget, at der fortsat bør være en mulighed for, at </P>  \r\n\r\n<P>registrering og vurdering efter skifterettens bestemmelse kan </P>  \r\n\r\n<P>foretages af en af vagtmestrene, forudsat at denne gennem sit </P>  \r\n\r\n<P>virke har opnået den fornødne sagkundskab til at vurdere de </P>  \r\n\r\n<P>aktiver, der findes i det konkrete bo. </P>  \r\n\r\n<P>Som nævnt i konkursudvalgets betænkning vil vurdering ved andre </P>  \r\n\r\n<P>særligt sagkyndige være væsentligt mere omkostningskrævende til </P>  \r\n\r\n<P>skade for kreditorerne og skyldneren. </P>  \r\n\r\n<P>På baggrund heraf og under hensyn til, at det samtidig foreslås, at </P>  \r\n\r\n<P>vurderingsmanden ikke må medvirke ved afhændelsen eller have </P>  \r\n\r\n<P>økonomisk interesse hos aftager, er der efter mindretallets </P>  \r\n\r\n<P>opfattelse intet grundlag for at udelukke, at vagtmestrene, der </P>  \r\n\r\n<P>har opnået en betydelig erfaring, som hidtil skal kunne foretage </P>  \r\n\r\n<P>registrering og vurdering af almindelige aktiver, hvor ingen </P>  \r\n\r\n<P>særlig sagkundskab er påkrævet. </P>  \r\n\r\n<P>Mindretallet finder endvidere - ligeledes i overensstemmelse med </P>  \r\n\r\n<P>konkursudvalgets betænkning - at der som forudsat i lovforslaget </P>  \r\n\r\n<P>af Dommerforeningen bør udarbejdes vejledende retningslinjer for </P>  \r\n\r\n<P>salærfastsættelsen i de mindre boer, der normalt ikke er særligt </P>  \r\n\r\n<P>komplicerede og typisk relativt ensartede med hensyn til det </P>  \r\n\r\n<P>arbejde, kurator m.v. skal udføre. </P>  \r\n\r\n<P>Fastsættes der ikke sådanne vejledende retningslinjer som </P>  \r\n\r\n<P>udgangspunkt for den konkrete vurdering, som skifteretten skal </P>  \r\n\r\n<P>foretage i alle de mange mindre boer, vil dette medføre en </P>  \r\n\r\n<P>uensartet praksis vedrørende salærfastsættelsen og give anledning </P>  \r\n\r\n<P>til talrige unødige tvister, der vil belaste skifteretterne og </P>  \r\n\r\n<P>landsretterne som ankeinstanser. </P>  \r\n\r\n<P>Ændringsforslag </P>  \r\n\r\n<P>Af »justitsministeren§, tiltrådt af »udvalget§: </P>  \r\n\r\n<P>Til § 1 </P>  \r\n\r\n<P>1) I det under nr. 2 foreslåede § 107, stk. 2, affattes 1. pkt. </P>  \r\n\r\n<P>således: </P>  \r\n\r\n<P>&#187;Skifteretten kan for boets regning antage en forretningskyndig </P>  \r\n\r\n<P>medhjælp til at rådgive en midlertidig bestyrer i et af </P>  \r\n\r\n<P>skifteretten nærmere bestemt omfang.&#171; </P>  \r\n\r\n<P>2) I det under nr. 4 foreslåede § 114, stk. 4, affattes 1. pkt. </P>  \r\n\r\n<P>således: </P>  \r\n\r\n<P>&#187;Skifteretten kan for boets regning antage en forretningskyndig </P>  \r\n\r\n<P>medhjælp til at rådgive kurator i et af skifteretten nærmere </P>  \r\n\r\n<P>bestemt omfang.&#171; </P>  \r\n\r\n<P>Af »udvalget§: </P>  \r\n\r\n<P>3) Det under nr. 7 foreslåede § 238, stk. 4, affattes således: </P>  \r\n\r\n<P>&#187;Stk. 4. De i stk. 1 nævnte personer, nærstående til disse personer  \r\n\r\n</P>  \r\n\r\n<P>eller ansatte i disse personers virksomheder må ikke erhverve </P>  \r\n\r\n<P>nogen del af boets aktiver.&#171; </P>  \r\n\r\n<P>BEMÆRKNINGER </P>  \r\n\r\n<P>Til nr. 1 og 2 </P>  \r\n\r\n<P>I forbindelse med høringen over lovforslaget er det blevet anført, at </P>  \r\n\r\n<P>konkurslovens § 107, stk. 2, og § 114, stk. 4, (lovforslagets § 1, </P>  \r\n\r\n<P>nr. 2 og 4) bør formuleres således, at der bliver adgang til, at </P>  \r\n\r\n<P>skifteretten i alle boer for boets regning kan antage en </P>  \r\n\r\n<P>forretningskyndig medhjælp til at rådgive en midlertidig bestyrer </P>  \r\n\r\n<P>eller kurator i et af skifteretten nærmere bestemt omfang. </P>  \r\n\r\n<P>Efter lovforslaget skal skifteretten kunne antage en </P>  \r\n\r\n<P>forretningskyndig medhjælp i &#187;boer af større omfang eller mere </P>  \r\n\r\n<P>indviklet beskaffenhed&#171;. </P>  \r\n\r\n<P>Det er blevet anført, at denne formulering vil indebære en </P>  \r\n\r\n<P>begrænsning i forhold til de tilfælde, hvor der i hidtidig praksis </P>  \r\n\r\n<P>uden udtrykkelig lovhjemmel har været antaget forretningskyndig </P>  \r\n\r\n<P>medhjælp. </P>  \r\n\r\n<P>En sådan ændring har ikke været tilsigtet med lovforslaget, hvorfor </P>  \r\n\r\n<P>det foreslås, at der efter de i 1. afsnit anførte retningslinjer </P>  \r\n\r\n<P>kan antages en forretningskyndig medhjælp. </P>  \r\n\r\n<P>Til nr. 3 </P>  \r\n\r\n<P>Der synes ikke at være grund til at undtage de ansatte hos de i den </P>  \r\n\r\n<P>gældende konkurslovs § 238, stk. 1, nævnte personer. De i § 238, </P>  \r\n\r\n<P>stk. 1, nævnte personer skal eje en væsentlig del af selskabets </P>  \r\n\r\n<P>kapital, jf. herved konkurslovens § 2, nr. 2 og 3. </P>  \r\n\r\n<P>Hagen Hagensen (KF) fmd. Annelise Gotfredsen (KF) Karen Thurøe </P>  \r\n\r\n<P>Hansen (KF) Grethe Fenger Møller (KF) Bjørn Elmquist (V) </P>  \r\n\r\n<P>Birthe Rønn Hornbech (V) Birgith Mogensen (CD) Inger Stilling </P>  \r\n\r\n<P>Pedersen (KRF) Ole Espersen (S) Henning Rasmussen (S) </P>  \r\n\r\n<P>Korneliusen (S) Torben Lund (S) Lissa Mathiasen (S) Jimmy </P>  \r\n\r\n<P>Stahr (S) Lenger (SF) Ebba Strange (SF) nfmd. Bernhard </P>  \r\n\r\n<P>Baunsgaard (RV) </P>  \r\n\r\n<P>Partierne FP og VS havde ikke medlemmer i udvalget. </P>  \r\n\r\n<P>Et af udvalgets spørgsmål til justitsministeren og dennes svar herpå </P>  \r\n\r\n<P>Spørgsmål: </P>  \r\n\r\n<P>Udvalget udbeder sig ministerens tekniske vurdering af nedenstående </P>  \r\n\r\n<P>to forslag til bestemmelser, der skal ses som et supplement til </P>  \r\n\r\n<P>den gældende konkurslovs § 245 om advokatbeskikkelse: </P>  \r\n\r\n<P>&#187;§ 245 a. Skifteretten beskikker en advokat for skyldneren med </P>  \r\n\r\n<P>henblik på varetagelse af dennes interesser i boet. </P>  \r\n\r\n<P>Stk. 2. Den i stk. 1 nævnte beskikkelse kan dog undlades i de </P>  \r\n\r\n<P>tilfælde, hvor skyldneren ikke ønsker det, samt når skifteretten </P>  \r\n\r\n<P>på grund af boets ringe størrelse finder det ufornødent. </P>  \r\n\r\n<P>§ 245 b. Den i medfør af § 245 a beskikkede advokat har adgang til </P>  \r\n\r\n<P>skifterettens møder samt møder i kreditorudvalget, såfremt et </P>  \r\n\r\n<P>sådant er valgt. Advokaten har fuld adgang til boets dokumenter. </P>  \r\n\r\n<P>Stk. 2. Der kan ikke pålægges advokaten begrænsninger i adgangen til </P>  \r\n\r\n<P>at underrette skyldneren om, hvad han har erfaret i medfør af </P>  \r\n\r\n<P>hvervet. Dette gælder dog ikke, såfremt han i forbindelse med </P>  \r\n\r\n<P>hvervet bliver bekendt med eventuelle strafbare forhold, der </P>  \r\n\r\n<P>vedrører andre end skyldneren.&#171; </P>  \r\n\r\n<P>Svar: </P>  \r\n\r\n<P>Som oplyst i besvarelsen af spørgsmål 16 arbejder konkursudvalget for </P>  \r\n\r\n<P>tiden bl.a. med spørgsmålet om en udvidelse af adgangen til at </P>  \r\n\r\n<P>beskikke en advokat for skyldneren. </P>  \r\n\r\n<P>Udvalget skal i den forbindelse overveje en lang række spørgsmål i </P>  \r\n\r\n<P>tilknytning til en sådan regels nærmere indhold og konsekvenser. </P>  \r\n\r\n<P>Ud over de forhold, der er nævnt i besvarelsen, vil udvalget således </P>  \r\n\r\n<P>tillige skulle behandle de spørgsmål, der er indeholdt i de </P>  \r\n\r\n<P>foreslåede nye bestemmelser, herunder om aktindsigt, tavshedspligt </P>  \r\n\r\n<P>m.v. Forslagene rejser i øvrigt en række fortolkningsproblemer i </P>  \r\n\r\n<P>relation til de anvendte udtryk samt principielle spørgsmål om </P>  \r\n\r\n<P>skyldnerens stilling i konkursboer. </P>  \r\n\r\n<P>På denne baggrund er det Justitsministeriets opfattelse, at en </P>  \r\n\r\n<P>ændring af konkurslovens regler om advokatbeskikkelse bør afvente </P>  \r\n\r\n<P>det nævnte grundige udvalgsarbejde, og Justitsministeriet finder </P>  \r\n\r\n<P>derfor ikke på det foreliggende grundlag at kunne vurdere de </P>  \r\n\r\n<P>foreslåede bestemmelsers indhold og konsekvenser. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198614K00136"
        },
        {
            "displayName": "Entydig dokumentidentifikation",
            "displayValue": "CL005269"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "136"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}