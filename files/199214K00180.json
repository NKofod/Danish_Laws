{
    "id": 109180,
    "title": "1992 BTL 180   BETÆNKNING OVER FORSLAG TIL LOV OM VISSE HOVEDLANDEVEJSSTRÆKNINGER    NR L 180 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 180",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 180 </P>  \r\n\r\n<P></P>  \r\n\r\n<P>Betænkning over Forslag til lov om visse hovedlandevejsstrækninger <BR>  \r\n\r\n Nr L 180 1992-93, 1. samling </P>  \r\n\r\n<P></P>  \r\n\r\n<P>Afgivet af Trafikudvalget </P>  \r\n\r\n<P></P>  \r\n\r\n<P>Afgivet: 19930430 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til trafikministeren, som denne har besvaret skriftligt. Et af  \r\n\r\n trafikministeren fremsendt notat af 22. april 1993 om indføringen af  \r\n\r\n motorvejen Herning-Århus i Århus udarbejdet af en teknikergruppe bestående af  \r\n\r\n repræsentanter for Vejdirektoratet, Århus Amt og Århus Kommune er optrykt som  \r\n\r\n bilag til betænkningen. Endvidere er breve af 28. april 1993 fra Århus Amt og  \r\n\r\n af 29. april 1993 fra borgmesteren i Århus om den lokale politiske  \r\n\r\n tilslutning til indstillingen i notatet optrykt som bilag til betænkningen.  \r\n\r\n</P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Beboere på Snåstrup Mølle, </P>  \r\n\r\n<P>Danmarks Naturfredningsforening, </P>  \r\n\r\n<P>Fredericia Kommune, v/borgmester </P>  \r\n\r\n<P>J. B. Nielsen, </P>  \r\n\r\n<P>Grindsted Kommune, </P>  \r\n\r\n<P>Jacobsen, Uffe, </P>  \r\n\r\n<P>Jensen, Knud E. Leth, </P>  \r\n\r\n<P>Larsen, Vagn Juhl, </P>  \r\n\r\n<P>Noah-Trafik og Scan Link - Nej Tak, </P>  \r\n\r\n<P>Ravn, Jens M., m.fl., </P>  \r\n\r\n<P>Ringkjøbing Amtskommune, </P>  \r\n\r\n<P>Ryge, Vibeke, </P>  \r\n\r\n<P>Samarbejdsudvalget for Venstre i </P>  \r\n\r\n<P>Ringkøbing og Holmsland Kommuner og </P>  \r\n\r\n<P>Vejle Amtsråds Udvalg for Teknik og Miljø. </P>  \r\n\r\n<P>Herefter indstiller et <I>flertal</I> (Socialdemokratiets,  \r\n\r\n Centrum-Demokraternes, Det Radikale Venstres og Kristeligt Folkepartis  \r\n\r\n medlemmer af udvalget) lovforslaget til <I>vedtagelse uændret</I> , idet  \r\n\r\n flertallet kan tilslutte sig den løsning med indføring af motorvejen  \r\n\r\n Herning-Århus i Århus, som fremgår af det af ministeren fremsendte notat, jf.  \r\n\r\n det til betænkningen optrykte bilag 2. </P>  \r\n\r\n<P>Et <I>mindretal</I> (Venstres medlemmer af udvalget) vil redegøre for sin  \r\n\r\n stilling til lovforslaget ved 2. behandling. </P>  \r\n\r\n<P>Et <I>andet mindretal</I> (Det Konservative Folkepartis medlemmer af  \r\n\r\n udvalget) vil redegøre for sin stilling til lovforslaget ved 2. behandling.  \r\n\r\n</P>  \r\n\r\n<P>Et <I>tredje mindretal</I> (Socialistisk Folkepartis medlem af udvalget)  \r\n\r\n indstiller lovforslaget til <I>forkastelse</I> ved 3. behandling. </P>  \r\n\r\n<P>Mindretallet mener ikke, at der er brug for de foreslåede motorveje. Der  \r\n\r\n er ikke et tilstrækkeligt trafikmæssigt underlag for bygning af motorvejene.  \r\n\r\n Dertil kommer, at den altovervejende del af trafikken er lokaltrafik, som  \r\n\r\n ikke afhjælpes ved motorveje. </P>  \r\n\r\n<P>Mindretallet mener, at pengene i stedet skal bruges til: </P>  \r\n\r\n<P>a. Udbygning af de eksisterende veje med bl.a. omfartsveje uden om en  \r\n\r\n række byer og anlæggelse af miljøværn ved bebyggede områder. </P>  \r\n\r\n<P>b. Udbygning af den kollektive trafik, bl.a. af jernbanen  \r\n\r\n Skanderborg-Herning. </P>  \r\n\r\n<P>c. Forbedring af trafiksikkerheden og fjernelse af de trafikmæssigt sorte  \r\n\r\n pletter. </P>  \r\n\r\n<P>I stedet for motorveje Herning-Bording og Låsby-Århus bør der anlægges en  \r\n\r\n firesporet hovedlandevej fra Herning til den nord-syd-gående motorvej. Denne  \r\n\r\n firesporede hovedlandevej vil også kunne benyttes til afvikling af dele af  \r\n\r\n lokaltrafikken. </P>  \r\n\r\n<P>Linieføringen Århus-Herning skal i stedet være følgende: </P>  \r\n\r\n<P>a. Herning-Bording bør svare til den i lovforslaget foreslåede  \r\n\r\n linieføring. </P>  \r\n\r\n<P>b. Bording-Silkeborg bør følge rute 15 med en omfartsvej syd for Pårup.  \r\n\r\n</P>  \r\n\r\n<P>c. Ved Silkeborg bør linieføringen følge Silkeborg Ringvej og Rute 15 til  \r\n\r\n Hårup. Der bør opføres miljøværn ved boligbebyggelser langs Silkeborg Ringvej  \r\n\r\n svarende til miljøværnet langs Århus Ydre Ringvej. </P>  \r\n\r\n<P>d. Hårup-Mollerup bør anlægges som en omfartsvej med linieføring syd for  \r\n\r\n byerne Hårup, Linå og Mollerup. </P>  \r\n\r\n<P>e. Derefter bør vejen følge Rute 15 fra Mollerup til den nord-syd-gående  \r\n\r\n motorvej, idet linieføringen ved Galten anlægges syd for Galten. </P>  \r\n\r\n<P>Ved Hørbylunde Bakker, Funder Ådal og Skærskovhede bør linieføringen også  \r\n\r\n følge Rute 15, idet det forudsættes, at linieføringen i form af en bro føres  \r\n\r\n over jernbaneoverskæringen ved Hørbylunde Bakker, for at trafiksikkerheden  \r\n\r\n kan blive tilstrækkelig og naturen kan være så uberørt som muligt - specielt  \r\n\r\n ved Funder Ådal. </P>  \r\n\r\n<P>Samtidig ønskes jernbanestrækningen Skanderborg-Herning udbygget med et  \r\n\r\n dobbeltspor. </P>  \r\n\r\n<P>På tilsvarende måde foreslår mindretallet, at vejforbindelsen mellem  \r\n\r\n Rindsholm og Højbjerg (Rute 26) bliver anlagt som en firesporet hovedlandevej  \r\n\r\n uden om Rødkjærsbro og ikke som en motorvej. </P>  \r\n\r\n<P>Mindretallet finder det naturligvis godt, at regeringen indtil videre har  \r\n\r\n droppet tanken om en motorvej uden om Silkeborg gennem Gudenådalen. Men  \r\n\r\n mindretallet frygter, at det kun er en stakket frist, før man vil søge at  \r\n\r\n forbinde de to stumper motorveje Århus-Låsby og Bording-Herning, og at  \r\n\r\n Gudenådalen til den tid vil blive ofret. </P>  \r\n\r\n<P>Med hensyn til de miljømæssige konsekvenser har diskussionen primært gået  \r\n\r\n på Gudenådalen, men det er langtfra det eneste naturskønne område, der bliver  \r\n\r\n berørt. </P>  \r\n\r\n<P>Det er ikke kun ved at skade naturen direkte ved at lade en motorvej  \r\n\r\n passere gennem Gudenådalen, at der er tale om miljømæssige konsekvenser. </P>  \r\n\r\n<P>Der er i høj grad også tale om miljømæssige konsekvenser, når man bidrager  \r\n\r\n til at øge bilismen ved et motorvejsbyggeri. Derfor er  \r\n\r\n motorvejsinvesteringerne også på mange måder i strid med de smukke  \r\n\r\n handlingsplaner om energi og trafik, som er blevet udformet i forskelligt  \r\n\r\n regi. </P>  \r\n\r\n<P>Mindretallet finder det meget beklageligt, at regeringen ikke har villet  \r\n\r\n foranstalte grundigere undersøgelser af en alternativ linieføring  \r\n\r\n Århus-Herning suppleret med en forbedret jernbaneforbindelse  \r\n\r\n Skanderborg-Silkeborg-Herning. </P>  \r\n\r\n<P>Mindretallet finder det også meget problematisk, at en række svar til  \r\n\r\n Trafikudvalget stort set gengiver Vejdirektoratets tidligere udgivne  \r\n\r\n rapporter og reelt ikke forholder sig til de problemstillinger, der rejses i  \r\n\r\n spørgsmålene. </P>  \r\n\r\n<P>Mindretallet finder, at der er en række uafklarede forhold. Det gælder en  \r\n\r\n række af de spørgsmål, der ikke er besvaret, samt spørgsmål, som er besvaret  \r\n\r\n på en måde, der giver anledning til nye spørgsmål. </P>  \r\n\r\n<P>Mindretallet finder også ministerens argumenter påfaldende flere steder,  \r\n\r\n f.eks. omkring linieføringen ved Snåstrup Mølle. </P>  \r\n\r\n<P>Mindretallet havde med de stillede spørgsmål og de af ministeren afgivne  \r\n\r\n svar håbet på at få et ordentligt grundlag for at stille ændringsforslag med  \r\n\r\n henblik på en anden linieføring. Det har ministeren åbenbart ikke villet  \r\n\r\n bidrage til med svar af tilstrækkelig kvalitet. </P>  \r\n\r\n<P>Derfor undlader mindretallet at stille konkrete ændringsforslag til dette  \r\n\r\n lovforslag, men nøjes med i betænkningen at angive, hvilken linieføring  \r\n\r\n mindretallet foretrækker, hvorefter mindretallet stemmer imod regeringens  \r\n\r\n forslag. </P>  \r\n\r\n<P>Et <I>fjerde mindretal</I> (Fremskridtspartiets medlemmer af udvalget)  \r\n\r\n indstiller lovforslaget til <I>forkastelse</I> ved 3. behandling, fordi  \r\n\r\n mindretallet ikke under de nuværende økonomiske forhold kan acceptere, at de  \r\n\r\n sparsomme ressourcer anbringes i motorveje og lign. Mindretallet ønsker  \r\n\r\n derimod at bruge ressourcerne til at sætte mere gang i hjulene på  \r\n\r\n erhvervslivet, så samfundet får råd til store trafikinvesteringer. </P>  \r\n\r\n<P>Tove Lindbo Larsen (S) Søren Hansen (S) J. K. Hansen (S) fmd. <I>Bakholt  \r\n\r\n (S) Hans Erenbjerg (S) Jimmy Stahr (S) Tommy Dinesen (SF) Sonja Albrink (CD)  \r\n\r\n Ikast (KF) Agnete Laustsen (KF) Svend Erik Hovmand (V) Svend Heiselberg (V)  \r\n\r\n Helge Sander (V) Ernst B. Schmidt (FP)</I> nfmd. <I>Ole Donner (FP)  \r\n\r\n Bilgrav-Nielsen (RV) Inger Stilling Pedersen (KRF)</I>  <B>Bilag 1 </B></P>  \r\n\r\n<P>Brev fra trafikministeren </P>  \r\n\r\n<P>Den 29. april 1993 </P>  \r\n\r\n<P>Folketingets Trafikudvalg </P>  \r\n\r\n<P>Folketinget </P>  \r\n\r\n<P>Christiansborg </P>  \r\n\r\n<P>1240 København K </P>  \r\n\r\n<P>I overensstemmelse med tidligere aftale fremsender jeg herved et notat af  \r\n\r\n 22. april 1993 om indføringen af motorvejen Herning-Århus i Århus. Notatet er  \r\n\r\n udarbejdet af en teknikergruppe bestående af repræsentanter for  \r\n\r\n Vejdirektoratet, Århus Amt og Århus Kommune. </P>  \r\n\r\n<P>Notatet anbefaler, at motorvejen afsluttes med en rundkørsel nord for  \r\n\r\n Årslev og videreføres i en gaffel af tosporede veje til henholdsvis  \r\n\r\n Silkeborgvej og eksisterende Edwin Rahrs Vej. Merudgiften ved denne løsning  \r\n\r\n er anslået til 15 mio. kr. </P>  \r\n\r\n<P>Jeg vedlægger brev af 28. april 1993 fra Århus Amt og brev af 29. april  \r\n\r\n 1993 fra borgmesteren i Århus om den lokale politiske tilslutning til  \r\n\r\n indstillingen i notatet. </P>  \r\n\r\n<P>Idet jeg i øvrigt henviser til argumentationen i notatet, anbefaler jeg  \r\n\r\n teknikergruppens løsning til vedtagelse. Det tilføjes, at jeg er indstillet  \r\n\r\n på at optage forhandling med Århus Kommune om finansieringen af merudgiften  \r\n\r\n til den omhandlede løsning. </P>  \r\n\r\n<P>Med hensyn til Århus Amts forudsætninger om yderligere vejanlæg i  \r\n\r\n Århus-området er det min hensigt at medtage disse i de igangværende  \r\n\r\n overvejelser om en overordnet plan for trafikinvesteringerne. </P>  \r\n\r\n<P>85 eksemplarer af dette brev med bilag vedlægges. </P>  \r\n\r\n<P>Med venlig hilsen </P>  \r\n\r\n<P>Helge Mortensen </P>  \r\n\r\n<P> <I>PS:</I>  </P>  \r\n\r\n<P>Det er i dag besluttet hurtigst muligt at nedsætte en arbejdsgruppe med  \r\n\r\n statslig og lokal deltagelse, der kan tage stilling til standard og tidspunkt  \r\n\r\n for gennemførelse af Ydre Ringvej mellem Den Jyske Motorvej og  \r\n\r\n Skanderborg-motorvejen og om fornødent spørgsmålet om gennemførelse af  \r\n\r\n motorvejen fra Søften over Lisbjerg til Skødstrup. </P>  \r\n\r\n<P> <B>Bilag 2 </B></P>  \r\n\r\n<P>Notat fra Vejdirektoratet </P>  \r\n\r\n<P>Den 22. april 1993 </P>  \r\n\r\n<P>NOTAT </P>  \r\n\r\n<P>De jyske tværveje </P>  \r\n\r\n<P> <B>Rute 15 - motorvejsindføring til Århus</B>  </P>  \r\n\r\n<P>Dette notat er udarbejdet af et teknikerudvalg med repræsentanter fra  \r\n\r\n Vejdirektoratet, Århus Amt og Århus Kommune og behandler udformningen af  \r\n\r\n vejnettet øst for Den Jyske Motorvej i forbindelse med Herning-motorvejens  \r\n\r\n (rute 15) indføring til Århus. </P>  \r\n\r\n<P> <B>Baggrund</B>  </P>  \r\n\r\n<P>I forslag til lov om visse hovedlandevejsstrækninger (L 167 og L 180)  \r\n\r\n indgår udbygning af en del af rute 15, Herning-Århus, til motorvej. Som  \r\n\r\n grundlag for den foreslåede linieføring og udformning af vejanlægget blev  \r\n\r\n forskellige muligheder for den vestlige indføring til Århus undersøgt, bl.a.  \r\n\r\n en sydlig linieføring med tilslutning til Den Jyske Motorvej syd for  \r\n\r\n Silkeborgvej, med det formål at vurdere mulighederne for at aflaste  \r\n\r\n Silkeborgvej gennem Brabrand, Åbyhøj og midtbyen og få havnetrafikken til at  \r\n\r\n benytte den sydlige havneforbindelse. Disse undersøgelser blev gennemført i  \r\n\r\n samarbejde mellem Vejdirektoratet, Århus Amt og Århus Kommune, og er  \r\n\r\n beskrevet i rapporten &#187;Motorvej Herning-Århus. Trafikale og miljømæssige  \r\n\r\n effekter af alternative løsninger ved Århus&#171;, Vejdirektoratet 1992. </P>  \r\n\r\n<P>Undersøgelserne viste, at den mest hensigtsmæssige løsning er en indføring  \r\n\r\n ved den nuværende rute 15 (Silkeborgvej) med tilslutning til Den Jyske  \r\n\r\n Motorvej nord for Silkeborgvej. Begrundelsen herfor er, at det meste af  \r\n\r\n trafikken på rute 15 fra vest skal til Brabrand og de centrale og nordlige  \r\n\r\n områder af Århus. Den sydlige løsning ville derfor give en stor omvejskørsel,  \r\n\r\n ligesom forløbet af rute 15 ville blive uhensigtsmæssigt. </P>  \r\n\r\n<P>I rapporten blev belyst forskellige muligheder for at begrænse trafikken  \r\n\r\n på Silkeborgvej gennem Brabrand - herunder hastighedsbegrænsning og en  \r\n\r\n forlængelse af Edwin Rahrs Vej med tilslutning til rute 15 vest for Brabrand  \r\n\r\n - ligesom konsekvenserne af at anlægge Ydre Ringvej mellem Den Jyske Motorvej  \r\n\r\n ved Ormslev og Skanderborgvej ved Hasselager som landevej, henholdsvis som  \r\n\r\n direkte motorvejsforbindelse mellem de to motorveje, og af at anlægge en  \r\n\r\n højklasset Djurslandsforbindelse nord for Århus blev belyst. </P>  \r\n\r\n<P>Ved høringen har Århus Amtsråd og Århus Byråd tilsluttet sig lovforslaget,  \r\n\r\n herunder at motorvejens indføring til Århus sker som beskrevet i lovforslaget  \r\n\r\n med tilslutning til Den Jyske Motorvej nord for Silkeborgvej og videreføring  \r\n\r\n mod øst nord om Årslev til Silkeborgvej som en hovedlandevej. </P>  \r\n\r\n<P>Århus Amtsråd har i tilslutningen til lovforslag L 180 dog anført, at  \r\n\r\n spørgsmålet om den vestlige indføring til Århus bør gøres til genstand for en  \r\n\r\n nærmere drøftelse mellem Trafikministeriet, Århus Kommune og Århus Amt. </P>  \r\n\r\n<P>Århus Byråd har i tilslutningen til lovforslaget knyttet en række  \r\n\r\n henstillinger om supplerende anlæg og forhold, der ønskes bearbejdet nærmere  \r\n\r\n i et samarbejde mellem stat, amt og kommune. </P>  \r\n\r\n<P>De forhold, som kommunen har ønsket bearbejdet nærmere, er: </P>  \r\n\r\n<P>1. at de hidtidige aftaler mellem stat, amt og kommune ændres, sådan at  \r\n\r\n Ydre Ring i stedet anlægges som en motorvejsudveksling imellem Den Jyske  \r\n\r\n Motorvej og Skanderborg-motorvejen, </P>  \r\n\r\n<P>2. spørgsmålet om tilslutninger til Skanderborg-motorvejen fra den sydlige  \r\n\r\n bydel og </P>  \r\n\r\n<P>3. udformningen af videreførelsen af motorvejen som almindelig  \r\n\r\n hovedlandevej mod øst, øst for Den Jyske Motorvej, via en forbindelse til  \r\n\r\n Edwin Rahrs Vej som et alternativ eller et supplement til forbindelsen til  \r\n\r\n Silkeborgvej. </P>  \r\n\r\n<P>Århus Kommune har i brev af 22. marts 1993 til Vejdirektoratet foreslået,  \r\n\r\n at disse forhold bearbejdes i to arbejdsgrupper med repræsentanter for stat,  \r\n\r\n amt og kommune - een vedrørende pkt. 1 og 2 og een vedrørende pkt. 3. </P>  \r\n\r\n<P>Mens pkt. 1 og 2 ikke direkte vedrører lovforslaget, drejer pkt. 3 sig om  \r\n\r\n en del af det i lovforslaget omhandlede anlæg, specielt den i § 2 nævnte  \r\n\r\n vejforbindelse fra motorvejen til Silkeborgvej og tilslutningen til det  \r\n\r\n øvrige vejnet øst for Den Jyske Motorvej. </P>  \r\n\r\n<P>Med henblik på Folketingets behandling af lovforslaget er der derfor i  \r\n\r\n første omgang blevet nedsat et teknikerudvalg for hurtigst muligt at behandle  \r\n\r\n forholdene vedrørende motorvejsindføringen til Århus (pkt. 3). </P>  \r\n\r\n<P> <I>Teknikerudvalgets opgave</I>  </P>  \r\n\r\n<P>På baggrund af de undersøgelser, der allerede er gennemført i forbindelse  \r\n\r\n med forarbejdet til anlægslovforslaget har udvalget </P>  \r\n\r\n<P>- udarbejdet principforslag til udformning af videreførelsen af motorvejen  \r\n\r\n som hovedlandevej øst for Den Jyske Motorvej, herunder linieføring og  \r\n\r\n tilslutninger til det øvrige vejnet, </P>  \r\n\r\n<P>- vurderet muligheder for ved vejvisning og lign. at lede den tunge  \r\n\r\n trafik, herunder trafikken til Århus Havn, syd om Brabrand via Den Jyske  \r\n\r\n Motorvej og den sydlige havneindføring, </P>  \r\n\r\n<P>- fremsat forslag om udgiftsfordeling. </P>  \r\n\r\n<P>Selve arbejdet med den detaljerede fastlæggelse af linieføring,  \r\n\r\n krydsudformninger og miljømæssige foranstaltninger m.v. forudsættes at ske  \r\n\r\n efter anlægslovens vedtagelse i nært samarbejde mellem de tre parter. </P>  \r\n\r\n<P> <I>Udvalgets medlemmer</I>  </P>  \r\n\r\n<P>Planlægningschef Michael Schrøder, Vejdirektoratet (formand) </P>  \r\n\r\n<P>Teknisk direktør Poul Heise, Århus Amt </P>  \r\n\r\n<P>Teknisk direktør Carl Nielsen, Århus Kommune. </P>  \r\n\r\n<P> <B>Teknikerudvalgets forslag</B>  </P>  \r\n\r\n<P>Det foreslås, at vejnettet øst for Den Jyske Motorvej udformes som vist på  \r\n\r\n bilagte kort. </P>  \r\n\r\n<P>Motorvejen anlægges i en linieføring som beskrevet i lovforslaget nord for  \r\n\r\n Silkeborgvej, idet den ved passagen af Lyngbygård Ådal føres så tæt på denne  \r\n\r\n som muligt under hensyntagen til såvel Snåstrup Mølle som den fredede  \r\n\r\n hovedlandevejsbro og Årslev Kro og tilsluttes Den Jyske Motorvej i et  \r\n\r\n forbindelsesanlæg ca. 300 m nord for Silkeborgvej. </P>  \r\n\r\n<P>Linieføringen kan dog først fastlægges præcist i den kommende  \r\n\r\n detailundersøgelses- og projekteringsfase og ved ekspropriationskommissionens  \r\n\r\n godkendelse. </P>  \r\n\r\n<P>Forbindelsesanlægget udformes som et kløverblad eller lignende anlæg, idet  \r\n\r\n det ved detailudformningen af anlægget og ved udformningen af vejvisningen  \r\n\r\n tilstræbes at få fordelt den vestfra kommende trafik ved Den Jyske Motorvej,  \r\n\r\n således at kun den trafik, som har mål i Brabrand, samt gennemkørende rute  \r\n\r\n 15-trafik fortsætter videre ind mod Brabrand. </P>  \r\n\r\n<P>Fra Den Jyske Motorvej føres rute 15 videre som en almindelig  \r\n\r\n hovedlandevej mod øst nord om Årslev til Silkeborgvej øst for Årslev. I  \r\n\r\n forhold til lovforslaget ændres linieføringen, idet der nordvest for Årslev  \r\n\r\n anlægges en rundkørsel og en forbindelsesvej til Edwin Rahrs Vej i Brabrand  \r\n\r\n Nord for at fordele trafikken hensigtsmæssigt mellem henholdsvis Silkeborgvej  \r\n\r\n og Edwin Rahrs Vej. Fra Den Jyske Motorvej føres hovedlandevejen derfor stort  \r\n\r\n set parallelt med Silkeborgvej i en afstand af 300-500 m nord for denne frem  \r\n\r\n til rundkørslen og herfra mod sydøst til Silkeborgvej øst for Årslev. </P>  \r\n\r\n<P>Den væsentligste ændring i forhold til lovforslaget er således, at der  \r\n\r\n samtidig med motorvejsanlægget foreslås anlagt en forbindelsesvej til Edwin  \r\n\r\n Rahrs Vej for at begrænse trafikken på Silkeborgvej gennem boligområderne i  \r\n\r\n Brabrand og undgå den gennemsivende erhvervstrafik, som de nord-syd-gående  \r\n\r\n boligveje mellem Silkeborgvej og Edwin Rahrs Vej i dag er belastet af. </P>  \r\n\r\n<P>Den nærmere udformning af hovedlandevejen mellem Den Jyske Motorvej og  \r\n\r\n rundkørslen vil blive fastlagt i detailprojekteringen, idet der er en række  \r\n\r\n forhold at tage hensyn til - vejtekniske, trafiksikkerhedsmæssige og  \r\n\r\n miljømæssige forhold samt ejendomsforhold og hensyn til højspændingsledninger  \r\n\r\n m.v. Det påregnes, at vejen på denne strækning anlægges som 4-sporet vej med  \r\n\r\n midterrabat, svarende til tværprofilet for motorvejen, dog uden nødspor, og  \r\n\r\n med til- og frakørselsramper ved motorvejsudfletningen. Rundkørslen er  \r\n\r\n placeret så tæt på motorvejen som vejteknisk muligt af hensyn til ramper m.v.  \r\n\r\n</P>  \r\n\r\n<P>Strækningen mellem rundkørslen og Silkeborgvej anlægges som en 2-sporet  \r\n\r\n vej med 8 m bred kørebane og 3,5 m brede rabatter (15 m-profil). Øst for  \r\n\r\n Årslev tilsluttes Silkeborgvej fra vest i et T-kryds. Den nærmere udformning  \r\n\r\n fastlægges dog først i forbindelse med detailprojekteringen og  \r\n\r\n besigtigelsesforretningen. </P>  \r\n\r\n<P>Forbindelsesvejen til Edwin Rahrs Vej anlægges som en 2-sporet vej med 8 m  \r\n\r\n bred kørebane og 2 m brede rabatter (12 m-vej), idet vejanlægget forberedes  \r\n\r\n for en eventuel senere udvidelse til 4-sporet vej. Ved krydsningen af  \r\n\r\n Århus-Langå-banen etableres en overføring. Linieføring og vejtilslutninger  \r\n\r\n fastlægges under detailprojekteringen. </P>  \r\n\r\n<P>På den eksisterende Edwin Rahrs Vej vil der blive undersøgt behov for  \r\n\r\n adgangssanering og andre nødvendige forbedringer. </P>  \r\n\r\n<P> <I>Edwin Rahrs Vej som alternativ hovedlandevejsforbindelse</I>  </P>  \r\n\r\n<P>En videreførelse af hovedlandevejen i Edwin Rahrs Vej som alternativ til  \r\n\r\n forbindelsen til Silkeborgvej kan ikke anbefales, da Edwin Rahrs Vej er  \r\n\r\n mindre egnet som hovedlandevej og krydsene ved Ringvejen vil blive belastet  \r\n\r\n af mere svingende trafik. </P>  \r\n\r\n<P> <B>Anlægsudgifter</B>  </P>  \r\n\r\n<P>De samlede anlægsudgifter for en forbindelsesvej til Edwin Rahrs Vej er på  \r\n\r\n ca. 15 mio. kr. inkl. rundkørsel ved rute 15, men eksklusive eventuelle  \r\n\r\n ombygninger af den eksisterende Edwin Rahrs Vej samt  \r\n\r\n projekteringsomkostninger og moms. </P>  \r\n\r\n<P> <B>Trafikale konsekvenser</B>  </P>  \r\n\r\n<P>Trafikbelastningen på Silkeborgvej gennem Brabrand var i 1991 på ca.  \r\n\r\n 12.100 køretøjer/døgn på den vestlige strækning og ca. 17.500 på strækningen  \r\n\r\n nærmest Ringvejen. </P>  \r\n\r\n<P>På grundlag af de trafikberegninger, som er foretaget, vil konsekvenserne  \r\n\r\n af udbygningen af vejnettet være som følger: </P>  \r\n\r\n<P>Åbningen af Den Jyske Motorvej vest om Århus i 1994 og en udbygning af  \r\n\r\n Søftenvej-Randersvej til 4-sporet vej vil medføre, at trafikken på  \r\n\r\n Silkeborgvej øst for motorvejen reduceres med ca. 2.600 køretøjer/døgn. </P>  \r\n\r\n<P>Trafikberegninger viser i øvrigt, at også vestfra kommende trafik på rute  \r\n\r\n 15 mod Djursland vil vælge at køre uden om Århus via Den Jyske Motorvej over  \r\n\r\n Ødum og Lygten. </P>  \r\n\r\n<P>Anlæg af rute 15-motorvejen vil medføre en mertrafik på ca. 2.700  \r\n\r\n køretøjer/døgn på den vestlige strækning af Silkeborgvej gennem Brabrand og  \r\n\r\n ca. 1.400 køretøjer på strækningen nærmest Ringvejen, hvilket modsvares af  \r\n\r\n ovennævnte reduktion på 2.600 køretøjer pr. døgn. dvs. stort set samme  \r\n\r\n trafikniveau som i dag. Trafikken på Silkeborgvej vil således alene øges i  \r\n\r\n takt med den generelle trafikudvikling. </P>  \r\n\r\n<P>Med en vejforbindelse fra rute 15-forlægningen ved Årslev til Edwin Rahrs  \r\n\r\n Vej vil trafikbelastningen på Silkeborgvej blive yderligere reduceret. En  \r\n\r\n stor del af trafikken vil med fordel kunne bruge Edwin Rahrs  \r\n\r\n Vej-forbindelsen, først og fremmest trafikken til området, men også trafik  \r\n\r\n til de nordlige områder af Århus, idet denne forbindelse vil være kortere end  \r\n\r\n Silkeborgvej. Trafikfordelingen mellem de to veje vil afhænge af forskellige  \r\n\r\n forhold - som delvis kan styres - først og fremmest signalreguleringerne i  \r\n\r\n krydsene på Ringvejen og Silkeborgvej. </P>  \r\n\r\n<P>Ifølge trafikberegninger af et vejnet, hvori der foruden Edwin Rahrs  \r\n\r\n Vej-forbindelsen også indgår en udbygget rute 26 til motortrafikvej og  \r\n\r\n Lisbjerg-Skødstrup-motorvejen, reduceres trafikken på Silkeborgvej med ca.  \r\n\r\n 6.500 køretøjer/døgn. </P>  \r\n\r\n<P>En mindre andel af trafikken på Silkeborgvej vil være havnetrafik (knap  \r\n\r\n 300 køretøjer/døgn, heraf ca. 150 lastbiler). Denne trafik vil kunne vejvises  \r\n\r\n til den sydlige havneindføring via Den Jyske Motorvej, Thorshøjvej og  \r\n\r\n Skanderborg-motorvejen. </P>  \r\n\r\n<P>En gennemførelse af den planlagte Ydre Ringvej mellem Den Jyske Motorvej  \r\n\r\n ved Ormslev og Skanderborgvej ved Hasselager vil være mere attraktiv for  \r\n\r\n havnetrafikken og få denne til at benytte den sydlige indføring. Udvalget  \r\n\r\n foreslår dog, at spørgsmålet om Ydre Ringvej bearbejdes nærmere i en  \r\n\r\n arbejdsgruppe mellem de tre parter sammen med spørgsmålet om tilslutninger  \r\n\r\n til Skanderborg-motorvejen fra den sydlige bydel, sådan som ønsket af Århus  \r\n\r\n Kommune. </P>  \r\n\r\n<P>Trafikken på Silkeborgvej kan begrænses yderligere ved hastighedsdæmpende  \r\n\r\n foranstaltninger. Det anbefales, at spørgsmålet om etablering af  \r\n\r\n hastighedsdæmpende foranstaltninger vurderes på baggrund af trafikforholdene  \r\n\r\n efter åbning af motorvejen til Silkeborg og de nye tilslutninger til Edwin  \r\n\r\n Rahrs Vej og Silkeborgvej. </P>  \r\n\r\n<P> <B>Andre forhold</B>  </P>  \r\n\r\n<P>Der er ikke foretaget miljøundersøgelser, ligesom øvrige forhold omkring  \r\n\r\n Edwin Rahrs Vej-forbindelsen ikke er nærmere undersøgt. </P>  \r\n\r\n<P> <B>Tidsplan</B>  </P>  \r\n\r\n<P>Anlæg af en forbindelsesvej til Edwin Rahrs Vej påregnes at kunne  \r\n\r\n gennemføres inden for samme tidsplan som motorvejsanlægget, dvs. i løbet af  \r\n\r\n 4-5 år fra anlæggets vedtagelse. </P>  \r\n\r\n<P>Det har været foreslået at etablere forbindelsesanlægget ved Den Jyske  \r\n\r\n Motorvej allerede nu i forbindelse med de igangværende anlægsarbejder for at  \r\n\r\n fremme åbningstidspunktet. Det er ikke muligt at fremme dette, inden  \r\n\r\n motorvejsanlægget åbnes i 1994, da projektet endnu ikke er fastlagt og der  \r\n\r\n hverken er gennemført jordbundsundersøgelser, detailprojektering,  \r\n\r\n ekspropriationer m.v. </P>  \r\n\r\n<P> <B>Udvalgets indstilling</B>  </P>  \r\n\r\n<P>Forbindelsesvejen til Edwin Rahrs Vej erstatter en tidligere planlagt  \r\n\r\n udvidelse af den nuværende hovedlandevej (Silkeborgvej) gennem Årslev,  \r\n\r\n Brabrand og Åbyhøj til 4-sporet vej, som blev godkendt af Trafikministeriet i  \r\n\r\n 1973 og sikret ved byggeliniepålæg i 1974. </P>  \r\n\r\n<P>I planerne for udbygningen af rute 15 til motorvej mellem Herning og Århus  \r\n\r\n har det - indtil de nærmere undersøgelser af vejindføringen til Århus blev  \r\n\r\n gennemført - været forudsat, at der skulle ske en udbygning af Silkeborgvej  \r\n\r\n til et smalt 4-sporet profil på strækningen mellem forlægningen ved Årslev og  \r\n\r\n den nuværende 4-sporede strækning øst for Ringvejen. Denne udvidelse er  \r\n\r\n indgået i overslagene med 60 mio. kr. </P>  \r\n\r\n<P>I anlægslovforslaget er en udvidelse af Silkeborgvej ikke medtaget, idet  \r\n\r\n en udvidelse af vejens kapacitet ikke vil harmonere med ønskerne om  \r\n\r\n trafikdæmpninger af Silkeborgvej. </P>  \r\n\r\n<P>Derimod vil etablering af forbindelsesvejen til Edwin Rahrs Vej give en  \r\n\r\n hensigtsmæssig trafikbetjening og en miljømæssigt god løsning for  \r\n\r\n motorvejsindføringen til Århus - sammen med den kommende motorvej vest om  \r\n\r\n Århus og senere en eventuel Ydre Ringvej og højklasset Djurslandsforbindelse  \r\n\r\n nord om Århus. </P>  \r\n\r\n<P>Udvalget anbefaler derfor, at vejforbindelsen til Edwin Rahrs Vej anlægges  \r\n\r\n samtidig med motorvejen og hovedlandevejsforbindelsen til Silkeborgvej. </P>  \r\n\r\n<P>Udvalget har opstillet to mulige løsninger på spørgsmålet om  \r\n\r\n udgiftsfordeling. </P>  \r\n\r\n<P>1) I lovforslaget er forudsat, at vejforbindelsen til Edwin Rahrs Vej  \r\n\r\n anlægges og betales af Århus Kommune. Omkostningerne vurderes til ca. 15 mio.  \r\n\r\n kr. </P>  \r\n\r\n<P>2) Imidlertid kan der argumenteres for, at staten oprindelig havde  \r\n\r\n planlagt og sikret en udvidelse af Silkeborgvej til 4 spor gennem Brabrand  \r\n\r\n til ca. 60 mio. kr. Denne udvidelse er opgivet og ikke medtaget i  \r\n\r\n lovforslaget. Edwin Rahrs Vej anlægges dels som alternativ til udvidelsen af  \r\n\r\n Silkeborgvej, dels som adgangsvej til eksisterende og nye industriområder.  \r\n\r\n Staten kunne herefter siges at få en række fordele for hovedlandevejen ved at  \r\n\r\n finansere de 15 mio. kr. </P>  \r\n\r\n<P>Michael Schrøder Carl Nielsen Poul Heise </P>  \r\n\r\n<P>Planlægningschef Teknisk direktør Teknisk direktør </P>  \r\n\r\n<P>Vejdirektoratet Århus Kommune Århus Amt </P>  \r\n\r\n<P> <B>Bilag 3 </B></P>  \r\n\r\n<P>Brev fra Århus Amt </P>  \r\n\r\n<P>Den 28. april 1993 </P>  \r\n\r\n<P>Trafikministeriet </P>  \r\n\r\n<P> <B>Rute 15 - motorvejsindføring til Århus</B>  </P>  \r\n\r\n<P>Vejdirektoratet har i brev af 22. april 1993 fremsendt notat vedrørende  \r\n\r\n &#187;Rute 15 - motorvejsindføring til Århus&#171;, som er udarbejdet af et  \r\n\r\n teknikerudvalg nedsat af trafikministeren. </P>  \r\n\r\n<P>Amtsrådets økonomiudvalg har på sit møde den 27. april 1993 indstillet til  \r\n\r\n amtsrådet, at det meddeles, </P>  \r\n\r\n<P> <I>at</I> amtsrådet for sit vedkommende ikke har indvendinger mod  \r\n\r\n teknikerudvalgets forslag til motorvejsindføring i Århus Vest, men </P>  \r\n\r\n<P> <I>at</I> amtsrådet forudsætter, at Trafikministeriet fremskynder  \r\n\r\n anlægget af dels Ydre Ringvej mellem Den Jyske Motorvej og  \r\n\r\n Skanderborg-motorvejen og dels motorvejen fra Søften over Lisbjerg til  \r\n\r\n Skødstrup. </P>  \r\n\r\n<P>Endelig bekræftelse vil foreligge efter amtsrådets møde den 4. maj 1993.  \r\n\r\n</P>  \r\n\r\n<P>Med venlig hilsen </P>  \r\n\r\n<P>Ib Frederiksen Henning Olesen </P>  \r\n\r\n<P>Amtsborgmester Amtsdirektør </P>  \r\n\r\n<P> <B>Bilag 4 </B></P>  \r\n\r\n<P>Brev fra borgmesteren i Århus </P>  \r\n\r\n<P>Den 29. april 1993 </P>  \r\n\r\n<P>Trafikminister </P>  \r\n\r\n<P>Helge Mortensen </P>  \r\n\r\n<P> <I>Kære Helge</I>  </P>  \r\n\r\n<P>Sagen om anlæg af veje øst for Den Jyske Motorvej har nu været til  \r\n\r\n behandling i byrådet, hvor den blev sendt til udvalgsbehandling. </P>  \r\n\r\n<P>Det er imidlertid magtpåliggende for mig at fremhæve, at der tegnede sig  \r\n\r\n et <I>klart flertal</I> for indstillingen fra magistratens 2. afdeling, som  \r\n\r\n du jo kender. Årsagen til, at den blev sendt i udvalg, var et ønske fra SF's  \r\n\r\n byrådsgruppe om at få trafiktallene belyst ved hjælp af Vejdirektoratets  \r\n\r\n modeller. </P>  \r\n\r\n<P>Jeg kan love, at sagen bliver behandlet hurtigt i teknisk udvalg, sådan at  \r\n\r\n indstillingen kan vedtages endeligt i byrådets næste møde den 12. maj 1993.  \r\n\r\n</P>  \r\n\r\n<P>Med venlig hilsen </P>  \r\n\r\n<P>Thorkild Simonsen </P>  \r\n\r\n<P>Tillægsbetænkningen </P>  \r\n\r\n<P>Udvalget har, efter at lovforslaget ved 2. behandling blev henvist til  \r\n\r\n fornyet udvalgsbehandling, behandlet dette i et møde og har herunder haft  \r\n\r\n trafikministeren i samråd. </P>  \r\n\r\n<P>Trafikministeren har under samrådet bl.a. oplyst, at for så vidt angår  \r\n\r\n strækningen Bording-Låsby er der ikke fra ministerens side lovet noget om  \r\n\r\n linieføring og anlægsstart og -afslutning. Undersøgelserne vedrørende  \r\n\r\n linieføringen vil blive fremmet, således at anlægslov vil kunne foreligge  \r\n\r\n snarest muligt. Anlægsloven vil være klar, når bevillingerne er til stede.  \r\n\r\n</P>  \r\n\r\n<P>For så vidt angår strækningerne Herning-Bording og Låsby-Århus har  \r\n\r\n ministeren oplyst, at disse vil, som ministeren har sagt i Folketinget i  \r\n\r\n forbindelse med besvarelse af spørgsmål henholdsvis den 3. februar og 24.  \r\n\r\n februar 1993 (se Folketingstidende 1992-93, forhandlingerne sp. 4872 og sp.  \r\n\r\n 5698), kunne være færdige i 1999. </P>  \r\n\r\n<P>Ministeren understregede, at det er hans hensigt at søge anlægsrammerne  \r\n\r\n udvidet i overensstemmelse med regeringens planer om fremrykning af  \r\n\r\n offentlige anlægsinvesteringer. </P>  \r\n\r\n<P>Herefter indstiller et <I>flertal</I> (Socialdemokratiets,  \r\n\r\n Centrum-Demokraternes, Det Radikale Venstres og Kristeligt Folkepartis  \r\n\r\n medlemmer af udvalget) lovforslaget til <I>vedtagelse uændret</I> . </P>  \r\n\r\n<P>Et <I>mindretal</I> (Venstres og Det Konservative Folkepartis medlemmer af  \r\n\r\n udvalget) indstiller lovforslaget til <I>vedtagelse uændret</I> , idet  \r\n\r\n mindretallet forudsætter, at trafikministeren fremmer undersøgelserne  \r\n\r\n vedrørende linieføringen Bording-Låsby mest muligt, således at anlægslov  \r\n\r\n hurtigt vil kunne foreligge. </P>  \r\n\r\n<P>Mindretallet går ind for, at anlægsrammerne udvides, således at hele  \r\n\r\n projektet kan gennemføres hurtigst muligt, dvs. så snart anlægsloven for  \r\n\r\n motorvejen Bording-Låsby er vedtaget. </P>  \r\n\r\n<P>Hele motorvejen Århus-Herning skal kunne åbnes for trafik år 1999/2001.  \r\n\r\n</P>  \r\n\r\n<P>Et <I>andet mindretal</I> (Socialistisk Folkepartis og Fremskridtspartiets  \r\n\r\n medlemmer af udvalget) indstiller lovforslaget til <I>forkastelse</I> . </P>  \r\n\r\n<P>Tove Lindbo Larsen (S) Søren Hansen (S) J. K. Hansen (S) fmd. <I>Bakholt  \r\n\r\n (S) Hans Erenbjerg (S) Jimmy Stahr (S) Tommy Dinesen (SF) Sonja Albrink (CD)  \r\n\r\n Ikast (KF) Agnete Laustsen (KF) Svend Erik Hovmand (V) Svend Heiselberg (V)  \r\n\r\n Helge Sander (V) Ernst B. Schmidt (FP)</I> nfmd. <I>Ole Donner (FP)  \r\n\r\n Bilgrav-Nielsen (RV) Inger Stilling Pedersen (KRF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "15/06/1993"
        },
        {
            "displayName": "Accession",
            "displayValue": "199214K00180"
        },
        {
            "displayName": "Entydig dokumentidentifikation",
            "displayValue": "CL006708"
        },
        {
            "displayName": "Dato for førstegangsindlæggelse",
            "displayValue": "15/06/1993"
        },
        {
            "displayName": "Dato for indlæggelse",
            "displayValue": "15/06/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "180"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}