{
    "id": 112002,
    "title": "1997 LSF 173   FORSLAG TIL LOV OM CENTER FOR FORBRUGERINFORMATION ",
    "documentTypeId": "400",
    "isSagsforlobPeriodValid": false,
    "shortName": "1997/1 LSF 173",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 173 </P>  \r\n\r\n<P></P>  \r\n\r\n<P>Forslag til Lov om Center for Forbrugerinformation </P>  \r\n\r\n<P></P>  \r\n\r\n<P>Fremsat af erhvervsministeren (Jan Trøjborg) </P>  \r\n\r\n<P></P>  \r\n\r\n<P>den 4. februar 1998 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <I>Formål</I>  </P>  \r\n\r\n<P> <B>§ 1.</B> Center for Forbrugerinformation er en selvejende institution,  \r\n\r\n som har til formål at drive uvildig forbrugeroplysning. </P>  \r\n\r\n<P> <I>Stk. 2.</I> Centeret skal, gennem egne undersøgelser og ved indsamling  \r\n\r\n og bearbejdelse af viden om forbrugerrelevante forhold, formidle information  \r\n\r\n til forbrugerne, som giver dem et bedre grundlag for køb og anvendelse af  \r\n\r\n varer og tjenesteydelser m.v. </P>  \r\n\r\n<P> <I>Ledelse</I>  </P>  \r\n\r\n<P> <B>§ 2.</B> Centeret ledes af et repræsentantskab og en bestyrelse. </P>  \r\n\r\n<P> <I>Stk. 2</I> . Repræsentantskabet består af medlemmer, som for en 4-årig  \r\n\r\n periode udpeges af erhvervsministeren efter indstilling fra organisationer og  \r\n\r\n myndigheder m.v. Antal medlemmer og indstillingsberettigede fastsættes i  \r\n\r\n vedtægterne, jf. § 3. </P>  \r\n\r\n<P> <I>Stk. 3.</I> Bestyrelsen består af 12 medlemmer. Formanden udpeges af  \r\n\r\n erhvervsministeren. Syv medlemmer vælges af og blandt de medlemmer i  \r\n\r\n repræsentantskabet, som repræsenterer de i stk. 2 nævnte organisationer. To  \r\n\r\n medlemmer udpeges af erhvervsministeren blandt de medlemmer i  \r\n\r\n repræsentantskabet, som repræsenterer de i stk. 2 nævnte myndigheder. To  \r\n\r\n medlemmer vælges af og blandt Centerets medarbejdere. Bestyrelsen udpeges for  \r\n\r\n en 4-årig periode. </P>  \r\n\r\n<P> <I>Stk. 4.</I> Bestyrelsen ansætter Centerets daglige ledelse. </P>  \r\n\r\n<P> <I>Vedtægter</I>  </P>  \r\n\r\n<P> <B>§ 3.</B> Repræsentantskabet fastsætter Centerets vedtægter, som skal  \r\n\r\n godkendes af erhvervsministeren. Vedtægterne kan ændres med to tredjedeles  \r\n\r\n flertal. </P>  \r\n\r\n<P> <I>Stk. 2.</I> Vedtægterne fastsætter nærmere regler om valg til  \r\n\r\n bestyrelsen, jf. § 2, stk. 3, 2. pkt. Reglerne fastsættes således, at  \r\n\r\n mindretal i repræsentantskabet sikres repræsentation i bestyrelsen. </P>  \r\n\r\n<P> <I>Stk. 3.</I> Bestyrelsen fastsætter selv sin forretningsorden. </P>  \r\n\r\n<P> <I>Økonomi, regnskab, revision, årsberetning og personale</I>  </P>  \r\n\r\n<P> <B>§ 4.</B> Der ydes et statstilskud til Centeret, som fastsættes på de  \r\n\r\n årlige finanslove. Centeret kan tillige oppebære indtægter ved salg af  \r\n\r\n informationsmateriale og ydelse af informationsbistand. Centeret kan modtage  \r\n\r\n gaver og søge offentlige og private tilskud. </P>  \r\n\r\n<P> <I>Stk. 2.</I> Centeret er omfattet af reglerne om Statens  \r\n\r\n Regnskabsvæsen. Finansministeriets bestemmelser om aflæggelse af  \r\n\r\n virksomhedsregnskab finder tilsvarende anvendelse. Regnskabsåret følger  \r\n\r\n kalenderåret. </P>  \r\n\r\n<P> <I>Stk. 3.</I> Centeret afgiver en årlig beretning om dets aktiviteter  \r\n\r\n til erhvervsministeren. </P>  \r\n\r\n<P> <B>§ 5.</B> De statstjenestemænd, der ved Centerets oprettelse gør  \r\n\r\n tjeneste i Forbrugerstyrelsen, er i forbindelse med Centerets overtagelse af  \r\n\r\n dele af Forbrugerstyrelsens arbejdsopgaver forpligtet til at lade sig udlåne  \r\n\r\n til centret. De pågældende tjenestemænd bevarer under udlånet deres  \r\n\r\n ansættelsesforhold til staten. </P>  \r\n\r\n<P> <I>Stk. 2.</I> Centeret tilbyder de i stk. 1 nævnte tjenestemænd overgang  \r\n\r\n til ansættelse i Centeret. </P>  \r\n\r\n<P> <I>Stk. 3.</I> Til de tjenestemænd, som ikke ønsker at overgå til  \r\n\r\n ansættelse efter stk. 2, udbetaler staten løn m.v. og afholder udgifter til  \r\n\r\n pension i overensstemmelse med reglerne i tjenestemandslovgivningen. </P>  \r\n\r\n<P> <I>Stk. 4.</I> Centeret refunderer fra det tidspunkt, hvor de i stk. 1  \r\n\r\n omhandlede tjenestemænd overgår til tjeneste i Centeret, de lønninger m.v.,  \r\n\r\n der udbetales i henhold til stk. 3, og indbetaler løbende pensionsbidrag til  \r\n\r\n staten for den pensionsalder, tjenestemændene optjener fra overgangen.  \r\n\r\n Pensionsbidrag fastsættes af finansministeren. </P>  \r\n\r\n<P> <I>Ophør</I>  </P>  \r\n\r\n<P> <B>§ 6.</B> Ved Centerets ophør tilfalder en eventuel nettoformue  \r\n\r\n statskassen. </P>  \r\n\r\n<P> <I>Ikrafttræden m.v.</I>  </P>  \r\n\r\n<P> <B>§ 7.</B> Loven træder i kraft den 1. januar 1999, jf. dog stk. 2. </P>  \r\n\r\n<P> <I>Stk. 2.</I> Lovens §§ 2 og 3 træder i kraft dagen efter  \r\n\r\n bekendtgørelsen i Lovtidende. </P>  \r\n\r\n<P> <I>Stk. 3.</I> Erhvervsministeren fastsætter en midlertidig vedtægt for  \r\n\r\n Centeret med henblik på konstitution af Centerets bestyrelse og  \r\n\r\n repræsentantskab. </P>  \r\n\r\n<P> <I>Stk. 4.</I> Lov om Statens Husholdningsråd, jf. lovbekendtgørelse nr.  \r\n\r\n 232 af 13. april 1988, ophæves den 1. januar 1999. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P> <I>1. Lovforslagets indhold</I>  </P>  \r\n\r\n<P>Lovforslaget er en opfølgning af regeringens forbrugerpolitiske strategi,  \r\n\r\n som blev præsenteret for Folketinget den 30. april 1997. </P>  \r\n\r\n<P>Et hovedelement i strategien er en opprioritering af  \r\n\r\n forbrugeroplysningsindsatsen. </P>  \r\n\r\n<P>Den generelle forbrugeroplysning har hidtil været udført af Statens  \r\n\r\n Husholdningsråd og Forbrugerrådet. Med den løbende teknologiske udvikling er  \r\n\r\n flere komplicerede produkter kommet på markedet, og erhvervslivets  \r\n\r\n markedsføring er blevet mere avanceret. I takt hermed har andre myndigheder  \r\n\r\n og organisationer sat flere kræfter ind på at levere oplysning til  \r\n\r\n forbrugerne på deres specielle felter. </P>  \r\n\r\n<P>Dansk forbrugerinformation er i dag karakteriseret ved høj faglig  \r\n\r\n kvalitet. Fx giver Forbrugerstyrelsen, Forbrugerrådet, Miljøstyrelsen,  \r\n\r\n Energistyrelsen og Veterinær- og Fødevaredirektoratet information til  \r\n\r\n forbrugerne af høj standard. Det er vigtigt, at denne direkte form for  \r\n\r\n forbrugerinformation videreføres. </P>  \r\n\r\n<P>De forskellige kilder til forbrugeroplysning kan imidlertid gøre det  \r\n\r\n samlede udbud af informationer svært at overskue for forbrugerne, og det kan  \r\n\r\n gøre det sværere at nå helt ud til den enkelte forbruger. </P>  \r\n\r\n<P>Det foreslås derfor, at der oprettes et nyt informationscenter til at  \r\n\r\n formidle information, der kan give forbrugerne bedre grundlag for køb,  \r\n\r\n anvendelse og bortskaffelse af varer og tjenesteydelser. </P>  \r\n\r\n<P>Den informationsvirksomhed, som varetages af andre offentlige myndigheder,  \r\n\r\n skal ikke omfattes af Centerets virksomhed. Derimod skal Centeret samarbejde  \r\n\r\n med disse myndigheder og kunne supplere med professionel  \r\n\r\n informationsformidling, fx hvor myndighederne ønsker at give en bredere eller  \r\n\r\n mere overordnet information. I det omfang, der er behov for tværgående  \r\n\r\n informationskampagner fx om spørgsmål, der dækkes af flere offentlige  \r\n\r\n myndigheder, er det en mulighed, at Centeret varetager informationsopgaven  \r\n\r\n mod betaling. </P>  \r\n\r\n<P>Der er behov for en bedre koordinering af forbrugerinformationen. Det er  \r\n\r\n fortsat vigtigt, at eksperter og myndigheder bidrager med  \r\n\r\n forbrugerinformation på de enkelte faglige områder. Samtidig er der brug for  \r\n\r\n at samarbejde på tværs, for at informationen kan komme helt ud til  \r\n\r\n forbrugerne. Det er vigtigt at fastholde, at informationen skal bygge på det  \r\n\r\n bedst mulige vidensgrundlag, være troværdig og letforståelig. I det omfang  \r\n\r\n Centeret påtager sig formidlingsopgaver fra andre myndigheder skal Centeret  \r\n\r\n sikre sig, at den information, der videreformidles, er uvildig og på et højt  \r\n\r\n fagligt niveau. Endvidere skal Centeret vejlede forbrugerne om, hvor de kan  \r\n\r\n få svar på spørgsmål, som Centeret ikke fagligt selv er i stand til at oplyse  \r\n\r\n om. </P>  \r\n\r\n<P>Den overordnede målsætning for Centerets informationsvirksomhed skal være,  \r\n\r\n at den er uafhængig af erhvervshensyn og af specifikke politiske interesser.  \r\n\r\n Informationen skal være objektiv og troværdig. Centerets information skal  \r\n\r\n være aktuel, markedsorienteret, anvendelig, baseret på efterprøvet viden og  \r\n\r\n baseret på efterspørgslen, d.v.s. forbrugernes behov for information.  \r\n\r\n Centeret kan tillige formidle information af mere forbrugerpolitisk art under  \r\n\r\n forudsætning af, at den klart og tydeligt holdes adskilt fra Centerets  \r\n\r\n uvildige information, og det af informationsmaterialet klart fremgår, hvem  \r\n\r\n der er ansvarlig for de pågældende synspunkter. </P>  \r\n\r\n<P>Centerets information skal rette sig imod en bred målgruppe af forbrugere,  \r\n\r\n den skal være let tilgængelig og økonomisk overkommelig. Centerets bestyrelse  \r\n\r\n og direktion afgør i samarbejde, hvorledes og i hvilken form informationen  \r\n\r\n skal videregives til forbrugerne. </P>  \r\n\r\n<P>Prioriteringen af Centerets opgaver skal søge at tilfredsstille såvel  \r\n\r\n forbrugernes efterspørgsel som det offentliges ønsker om forbrugeroplysning.  \r\n\r\n</P>  \r\n\r\n<P>Centerets styrke skal være den brede information, der når ud til en stor  \r\n\r\n kreds af forbrugere. Centerets formidling vil kunne ske i samarbejde fx med  \r\n\r\n regionale forbrugerkonsulenter eller lokale forbrugergrupper.  \r\n\r\n Informationsvirksomheden skal bygge på en høj faglig ekspertise inden for  \r\n\r\n formidling og kommunikation. </P>  \r\n\r\n<P>Centeret skal tage udgangspunkt i den informationsvirksomhed, der i dag  \r\n\r\n foregår i Statens Husholdningsråds og Forbrugerrådets regi. Lov om Statens  \r\n\r\n Husholdningsråd ophæves derfor samtidig med denne lovs ikrafttræden. </P>  \r\n\r\n<P>Det er samtidig hensigten, at Centeret skal formidle information, som  \r\n\r\n indhentes fra andre myndigheder, laboratorier, analyseinstitutter m.v. efter  \r\n\r\n aftale og i samarbejde med disse. I det omfang Centeret har behov for at  \r\n\r\n indhente oplysninger, som andre offentlige myndigheder er i besiddelse af,  \r\n\r\n forudsættes disse at blive stillet til rådighed for Centeret i  \r\n\r\n overensstemmelse med forvaltningslovens regler. De undersøgelser og test, som  \r\n\r\n Centeret skal formidle, skal således bygge på materiale tilvejebragt af egne  \r\n\r\n medarbejdere, myndigheder, forskningsinstitutioner samt egne og eksterne  \r\n\r\n laboratorier i Danmark og i udlandet. Det skal fortsat være eksperterne, der  \r\n\r\n indestår for oplysningernes rigtighed. </P>  \r\n\r\n<P>Centeret skal udover den hidtidige oplysningsindsats imødekomme  \r\n\r\n forbrugernes behov for oplysninger om etiske forhold, menneskerettigheder,  \r\n\r\n sociale forhold, miljøspørgsmål og lignende, der kan have betydning for den  \r\n\r\n politiske forbruger. </P>  \r\n\r\n<P>Som led i Centerets informationsarbejde, herunder i et forbrugerblad  \r\n\r\n udgivet af Centeret, kan det være naturligt udover undersøgelser og test samt  \r\n\r\n anden uvildig oplysning også at videregive forbrugerpolitiske synspunkter,  \r\n\r\n eksempelvis for at sætte resultaterne af en prisundersøgelse ind i et større  \r\n\r\n perspektiv. Dette vil være muligt under forudsætning af, at denne del holdes  \r\n\r\n klart adskilt fra den uvildige forbrugerinformation, og det klart fremgår,  \r\n\r\n hvem der er ansvarlig for disse synspunkter. Dette vil typisk være  \r\n\r\n Forbrugerrådet, men der kan også være tale om andre organisationer, der  \r\n\r\n repræsenterer forbrugerne. </P>  \r\n\r\n<P>Centerets overordnede prioritering af opgaver fastsættes af  \r\n\r\n repræsentantskabet, der også tager stilling til under hvilke betingelser  \r\n\r\n forbrugerpolitiske synspunkter kan formidles gennem Centerets  \r\n\r\n informationsmateriale. Repræsentantskabet sammensættes primært af  \r\n\r\n repræsentanter for organisationer, der i dag sidder i Forbrugerrådet og  \r\n\r\n Statens Husholdningsråd samt relevante sektorministerier. </P>  \r\n\r\n<P> <I>2. Administrative og økonomiske konsekvenser</I>  </P>  \r\n\r\n<P>Statens Husholdningsråds organisationer indgår i Centerets ledende  \r\n\r\n organer, hvorfor Rådet nedlægges ved ophævelse af lov om Statens  \r\n\r\n Husholdningsråd. Forbrugerstyrelsens laboratorier og informationsafdeling  \r\n\r\n overføres til Centeret. Tjenestemænd ansat i Forbrugerstyrelsen vil blive  \r\n\r\n udlånt til Centeret, såfremt disse ikke ønsker ansættelse i Centeret.  \r\n\r\n Lovforslagets økonomiske konsekvenser vil blive forelagt Folketingets  \r\n\r\n Finansudvalg ved aktstykke og vil blive afholdt indenfor Erhvervsministeriets  \r\n\r\n rammer. </P>  \r\n\r\n<P> <I>3. Erhvervsøkonomiske konsekvenser og administrative konsekvenser for  \r\n\r\n virksomhederne</I>  </P>  \r\n\r\n<P>En bedre, markedsorienteret forbrugerinformation vil medvirke til at øge  \r\n\r\n den kvalitetsbetonede efterspørgsel, øge gennemsigtigheden og bidrage til en  \r\n\r\n forbedret konkurrenceevne. Det vil samtidig være en fordel for erhvervslivet,  \r\n\r\n at den generelle forbrugerinformation samles et sted, idet det vil være  \r\n\r\n lettere for erhvervslivet kun at skulle forholde sig til en  \r\n\r\n informationskilde. </P>  \r\n\r\n<P> <I>4. Miljø</I>  </P>  \r\n\r\n<P>Forslaget har ingen direkte indvirkning på miljøet, men det forventes, at  \r\n\r\n Centerets informationsvirksomhed vil bidrage til et mere miljørigtigt  \r\n\r\n forbrug. </P>  \r\n\r\n<P> <I>5. Forhold til EU-retten</I>  </P>  \r\n\r\n<P>Lovforslaget indeholder ikke EU-retlige aspekter. </P>  \r\n\r\n<P> <I>6. Høring</I>  </P>  \r\n\r\n<P>Lovforslaget har været sendt i høring hos Forskningsministeriet, Miljø- og  \r\n\r\n Energiministeriet, Sundhedsministeriet, Fødevareministeriet,  \r\n\r\n Justitsministeriet, Undervisningsministeriet,  \r\n\r\n Boligministeriet,Trafikministeriet, Kulturministeriet, Økonomiministeriet,  \r\n\r\n Finansministeriet, Forbrugerrådet, Statens Husholdningsråd, Akademikernes  \r\n\r\n Centralorganisation, Arbejdernes Oplysningsforbund, Danmarks Lærerforening,  \r\n\r\n Danmarks Aktive Forbrugere, Dansk Kvindesamfund, Dansk Familielandbrug,  \r\n\r\n Familieudvalget, Danske Kvinders Nationalråd, Danske Studerendes Fællesråd,  \r\n\r\n DDH Foreningen af Aktive Kvinder, De Samvirkende Købmandsforeninger, De  \r\n\r\n Samvirkende Invalideorganisationer, De Danske Landboforeninger, </P>  \r\n\r\n<P>Ernærings- og Husholdningsøkonomforeningen, Familie og Samfund, FDB's  \r\n\r\n Forbruger- og Oplysningsudvalg, Forbundet af Offentligt Ansatte, Foreningen  \r\n\r\n af Dyrenes Beskyttelse i Danmark, Funktionærernes og Tjenestemændenes  \r\n\r\n Fællesråd (FTF), Grønne Familiers Landssekretariat,  \r\n\r\n Hjemkundskabslærerforeningen, Kvindeligt Arbejderforbund, Landsforeningen  \r\n\r\n Økologisk Jordbrug (LØJ), Landsorganisationen i Danmark, Ledernes  \r\n\r\n Hovedorganisation, Lejernes Landsorganisation, Liberalt Oplysningsforbund,  \r\n\r\n Ældremoblilseringen,Teknisk Landsforbund, Økonomaforeningen,  \r\n\r\n Forbrugerklagenævnet, forretningsudvalget, Forbrugerombudsmanden, Kommunernes  \r\n\r\n Landsforening, Amtsrådsforeningen, Dansk Varefakta Nævn, Dansk Industri,  \r\n\r\n Dansk Handel &amp; Service, Finansrådet, Rådet for Dansk Forsikring og  \r\n\r\n Pension, Handelskammeret, S.P.T. Brancheforening, Arbejderbevægelsens  \r\n\r\n Erhvervsråd, Håndværksraadet, Landbrugsraadet, Realkreditrådet, Dansk  \r\n\r\n Folkeoplysnings Samråd, Advokatrådet, Liberale Erhvervsråd og Rigsrevisionen.  \r\n\r\n</P>  \r\n\r\n<P> <I>Bemærkninger til lovforslagets enkelte bestemmelser</I>  </P>  \r\n\r\n<P> <I>Til § 1</I>  </P>  \r\n\r\n<P>Bestemmelsen fastlægger institutionens navn, dens status som en selvejende  \r\n\r\n institution og vigtigste formål. </P>  \r\n\r\n<P>Det er et grundlæggende krav til forbrugeroplysning, at den ikke er  \r\n\r\n påvirket af bestemte økonomiske, erhvervsmæssige og politiske interesser.  \r\n\r\n Derfor oprettes Center for Forbrugerinformation som en selvejende  \r\n\r\n institution, der ledes af et repræsentantskab og en bestyrelse, jf.  \r\n\r\n lovforslagets § 2. </P>  \r\n\r\n<P>Forbrugerne kan ikke have fuld tillid til forbrugeroplysning, som er under  \r\n\r\n indflydelse af særinteresser, det være sig politiske eller økonomiske. </P>  \r\n\r\n<P>Idealet for forbrugerinformation er, at grundlaget for den er værdineutral  \r\n\r\n og dermed overlader til den enkelte forbruger at træffe sit valg på grundlag  \r\n\r\n af fuldstændige og relevante oplysninger. </P>  \r\n\r\n<P>Dette er præciseret i <I>stk. 1</I> , ved udtrykket &#187;uvildig&#171;.  \r\n\r\n</P>  \r\n\r\n<P>Dette indebærer dog ikke, at Centeret er afskåret fra at formidle  \r\n\r\n forbrugerpolitiske holdninger, der er relevante i forbindelse med Centerets  \r\n\r\n øvrige informationsarbejde under forudsætning af, at denne del holdes adskilt  \r\n\r\n fra den øvrige information, og at denne adskillelse er klar og tydelig for  \r\n\r\n forbrugerne <I>.</I>  </P>  \r\n\r\n<P>Da Centeret oprettes ved lov, og dets aktiviteter overvejende finansieres  \r\n\r\n af statslige midler, får Centeret status som en offentligretlig institution.  \r\n\r\n Dette indebærer, at offentlighedsloven, forvaltningsloven og reglerne om  \r\n\r\n offentlige registre finder anvendelse. Centeret indgår dog ikke i det  \r\n\r\n sædvanlige forvaltningshierarki. </P>  \r\n\r\n<P>I <I>stk. 2</I> er angivet, hvilke midler Centeret skal anvende, og det  \r\n\r\n fremhæves, at Centerets oplysningsvirksomhed skal være markedsrettet. D.v.s.,  \r\n\r\n at oplysningsindsatsen skal rettes mod en styrkelse af forbrugernes aktive  \r\n\r\n markedsunderstøttende og markedsudviklende rolle og herigennem medvirke til  \r\n\r\n opretholdelse af et gennemsigtigt og velfungerende marked, der udvikler sig  \r\n\r\n til gavn for forbrugere, samfund og erhvervsliv inden for miljømæssigt  \r\n\r\n forsvarlige rammer. </P>  \r\n\r\n<P>Ved fastsættelse af Centerets vedtægter, jf. § 3, skal det sikres, at  \r\n\r\n Centerets initiativer, herunder information, er koordineret og  \r\n\r\n overensstemmende med de relevante myndigheder. </P>  \r\n\r\n<P> <I>Til § 2</I>  </P>  \r\n\r\n<P>De to organisationer, Statens Husholdningsråd og Forbrugerrådet, har hver  \r\n\r\n for sig hidtil drevet forbrugeroplysningsvirksomhed. Forslaget indebærer, at  \r\n\r\n Statens Husholdningsråds oplysningsaktiviteter lægges ind i Centeret. Det  \r\n\r\n aftales endvidere med Forbrugerrådet, i hvilket omfang Forbrugerrådets  \r\n\r\n hidtidige oplysningsaktivitet lægges ind i Centeret. Det er derfor naturligt  \r\n\r\n at lade de organisationer, som indgår i de to råd, udgøre majoriteten i  \r\n\r\n repræsentantskab og bestyrelse. </P>  \r\n\r\n<P>Erhvervsministeren fastsætter et midlertidigt sæt vedtægter, som  \r\n\r\n konstituerer Centeret. Det er hensigten, at forbrugerrepræsentationen i  \r\n\r\n repræsentantskabet sammensættes af henholdsvis 10 af de organisationer, som  \r\n\r\n sidder i Statens Husholdningsråd og af 8 af de organisationer, som p.t. udgør  \r\n\r\n Forbrugerrådet. Der er et vist organisationssammenfald mellem de to råd. Alle  \r\n\r\n organisationerne i Statens Husholdningsråd er således samtidig medlemmer af  \r\n\r\n Forbrugerrådet. Det understreges derfor, at der skal udpeges 18 forskellige  \r\n\r\n organisationer som indstillingsberettigede til repræsentantskabet. </P>  \r\n\r\n<P>Herudover foreslås det, at Forbrugerrådet indstiller to repræsentanter, og  \r\n\r\n at Landsforeningen Økologisk Jordbrug og Dansk Ungdoms Fællesråd indstiller  \r\n\r\n hver en repræsentant. </P>  \r\n\r\n<P>Repræsentantskabet består herudover af 11 repræsentanter for offentlige  \r\n\r\n organisationer og myndigheder, således at repræsentantskabet i alt får 33  \r\n\r\n medlemmer. De offentlige repræsentanter kommer fra ministerier, der inden for  \r\n\r\n deres særlige område udsender forbrugeroplysning. Baggrunden for den  \r\n\r\n offentlige repræsentation i Centeret er det overordnede ønske om en mere  \r\n\r\n samlet og styrket forbrugerinformationsindsats og koordinering for at sikre,  \r\n\r\n at informationerne når forbrugerne. </P>  \r\n\r\n<P>Formanden for bestyrelsen udpeges af erhvervsministeren og forudsættes at  \r\n\r\n være uafhængig og neutral i forhold til specifikke økonomiske,  \r\n\r\n erhvervsmæssige og politiske interesser. </P>  \r\n\r\n<P>To medlemmer af bestyrelsen udpeges ligeledes af erhvervsministeren blandt  \r\n\r\n de 11 offentlige repræsentanter i repræsentantskabet. </P>  \r\n\r\n<P>Medarbejderrepræsentanterne i bestyrelsen vælges efter principperne i  \r\n\r\n bekendtgørelse nr. 942 af 13. september 1993 om medarbejderes valg af  \r\n\r\n bestyrelsesmedlemmer i aktieselskaber. </P>  \r\n\r\n<P> <I>Til § 3</I>  </P>  \r\n\r\n<P>Vedtægterne skal fastlægge retningslinierne for Centerets drift og skal  \r\n\r\n herunder indeholde regler for repræsentantskabets og bestyrelsens kompetencer  \r\n\r\n indbyrdes og i forhold til den daglige ledelse, samt om valg til bestyrelsen,  \r\n\r\n om antal repræsentanter og fastlægge indstillingsberettigede organisationer  \r\n\r\n og myndigheder m.v. </P>  \r\n\r\n<P>Det fastsættes i vedtægterne, hvilke organisationer og myndigheder m.v.,  \r\n\r\n som skal indgå i repræsentantskabet. Det skal sammensættes af en bred vifte  \r\n\r\n af organisationer, som hidtil har dannet baggrund for henholdsvis Statens  \r\n\r\n Husholdningsråd og Forbrugerrådet. Endvidere udpeges repræsentanter for de  \r\n\r\n ministerier m.v., som vil have interesse i forbrugeroplysning. </P>  \r\n\r\n<P>For at sikre en interessespredning i bestyrelsen - og dermed at også  \r\n\r\n mindretal repræsenteres - skal valget til bestyrelsen af  \r\n\r\n forbrugerrepræsentanterne ske efter en valgmetode, som sikrer dette.  \r\n\r\n Fastlæggelsen af, hvilken valgmetode som skal anvendes, forudsætter en høring  \r\n\r\n af organisationerne i repræsentantskabet. Når valgmetoden er fastlagt, vil  \r\n\r\n den indgå i vedtægterne for Centeret. </P>  \r\n\r\n<P>Af vedtægterne skal fremgå, at Centeret skal følge de for staten gældende  \r\n\r\n løn- og ansættelsesregler. </P>  \r\n\r\n<P>Erhvervsministeren udarbejder en midlertidig vedtægt med henblik på  \r\n\r\n konstitution af Centerets ledende organer, jf. § 7. </P>  \r\n\r\n<P>Repræsentantskabet kan med to tredjedeles flertal ændre vedtægterne.  \r\n\r\n Ændringer kræver ministerens godkendelse, jf. § 3, stk. 1. </P>  \r\n\r\n<P> <I>Til § 4</I>  </P>  \r\n\r\n<P>Centeret er en selvejende institution og vil være omfattet af bl.a.  \r\n\r\n forvaltningsloven og offentlighedsloven. Der ydes statstilskud til Centeret,  \r\n\r\n da ikke al forbrugerinformation kan eller bør drives på kommercielle vilkår.  \r\n\r\n Der kan - eventuelt i form af resultatkontrakter eller en driftsoverenskomst  \r\n\r\n - knyttes nærmere vilkår til statstilskuddet. </P>  \r\n\r\n<P>Statstilskuddet opføres på finansloven som en driftsbevilling og opdeles  \r\n\r\n på særskilte underkonti til løn og udgifter til drift i øvrigt. </P>  \r\n\r\n<P>Centeret forventes at oppebære indtægter fra salg af  \r\n\r\n informationsmaterialer m.v. samt fra salg af informationsbistand til  \r\n\r\n offentlige institutioner, som benytter Centeret til  \r\n\r\n forbrugeroplysningsformål. Centeret kan tillige oppebære indtægter i form af  \r\n\r\n gaver og offentlige og private tilskud. </P>  \r\n\r\n<P>Rigsrevisionen reviderer Centerets regnskaber i overensstemmelse med  \r\n\r\n Rigsrevisorlovens § 2. Efter aftale mellem rigsrevisor og erhvervsministeren  \r\n\r\n efter Rigsrevisorlovens § 9 vil Centeret kunne anvende privat revisorbistand.  \r\n\r\n</P>  \r\n\r\n<P> <I>Til § 5</I>  </P>  \r\n\r\n<P>I forbindelse med Centerets oprettelse bevarer de statstjenestemænd, der  \r\n\r\n udlånes til Centeret, deres hidtidige ansættelsesmæssige status som  \r\n\r\n statstjenestemænd. De pågældende stillinger opføres fortsat som årsværk i  \r\n\r\n anmærkningerne til finansloven. Forfremmelser - bortset fra avancement som er  \r\n\r\n naturlig for den pågældende personalekategori - vil dog i intet tilfælde ske  \r\n\r\n på tjenestemandsvilkår, idet tjenestemandsstillingerne nedlægges ved  \r\n\r\n ledighed. </P>  \r\n\r\n<P>De pågældende tjenestemænd er forpligtet til at gøre tjeneste i Centeret,  \r\n\r\n og de har som hidtil pligt til at tåle forandringer i stillingen, jf. herved  \r\n\r\n tjenestemandslovens §12. </P>  \r\n\r\n<P>Bestemmelsen indebærer, at tjenestemændene ikke vil have krav på  \r\n\r\n ventepenge/rådighedsløn eller pension som følge af Centerets overtagelse af  \r\n\r\n dele af Forbrugerstyrelsens arbejdsopgaver. </P>  \r\n\r\n<P>Efter bestemmelsens stk. 2 skal Centeret til de tjenestemænd, som udlånes  \r\n\r\n til Centeret, fremkomme med tilbud til de enkelte tjenestemænd om overgang  \r\n\r\n til ansættelse i Centeret. Accept af dette tilbud vil indebære, at den  \r\n\r\n pågældende herefter med det efter tjenestemandsloven gældende varsel bringer  \r\n\r\n sin ansættelse som tjenestemand til ophør og indtræder i ansættelsesforhold  \r\n\r\n til Centeret. </P>  \r\n\r\n<P>Indtil et ansættelsestilbud fra Centeret måtte være accepteret og  \r\n\r\n tjenestemandsansættelsen bragt til ophør, eller hvis ansættelsestilbudet ikke  \r\n\r\n accepteres, opretholder de pågældende deres ansættelsesforhold til staten, og  \r\n\r\n staten udbetaler fortsat løn m.v. og afholder pension til de pågældende i  \r\n\r\n overensstemmelse med reglerne i tjenestemandslovgivningen. </P>  \r\n\r\n<P>Som nævnt i bestemmelsens stk. 4 refunderer Centeret staten de lønninger  \r\n\r\n m.v., der udbetales i henhold til stk. 3, og indbetaler løbende  \r\n\r\n pensionsbidrag til staten for den pensionsalder, tjenestemændene optjener fra  \r\n\r\n overgangen. Det vil også gælde den rådighedsløn, som statstjenestemænd vil  \r\n\r\n have krav på i tilfælde af afskedigelse på grund af stillingsnedlæggelse,  \r\n\r\n såfremt staten ikke kan anvise de pågældende anden passende stilling. </P>  \r\n\r\n<P>For de ikke tjenestemandsansatte medarbejdere, der overgår fra  \r\n\r\n Forbrugerstyrelsen til Centeret, vil bestemmelserne i lov om lønmodtageres  \r\n\r\n retsstilling ved virksomhedsoverdragelser finde umiddelbar anvendelse. </P>  \r\n\r\n<P> <I>Til § 6</I>  </P>  \r\n\r\n<P>Centerets ophør kan vedtages ved lov. Såfremt det efter likvidationen  \r\n\r\n viser sig, at aktiverne overstiger passiverne, tilfalder overskuddet  \r\n\r\n statskassen. Det er ikke hensigten, at Centeret i forbindelse med dets drift  \r\n\r\n skal opbygge en formue. Bestemmelsen er medtaget fordi det, som det fremgår  \r\n\r\n af bemærkningerne til lovforslagets administrative konsekvenser, foreslås, at  \r\n\r\n Forbrugerstyrelsens laboratorier overdrages til Centeret i forbindelse med  \r\n\r\n lovens vedtagelse. Denne bestemmelse skal således sikre, at laboratorierne i  \r\n\r\n tilfælde af Centerets ophør igen tilfalder statskassen. </P>  \r\n\r\n<P> <I>Til § 7</I>  </P>  \r\n\r\n<P>Etableringen af Centeret kræver en række forberedelser, hvor det er  \r\n\r\n nødvendigt, at Centerets ledende organer er konstitueret og har et  \r\n\r\n hjemmelsgrundlag for at indgå bindende aftaler, inden Centeret sættes i  \r\n\r\n drift. </P>  \r\n\r\n<P>Skriftlig fremsættelse (4. februar 1998) </P>  \r\n\r\n<P> <B>Erhvervsministeren</B> (Jan Trøjborg) </P>  \r\n\r\n<P>Jeg skal hermed meddele, at jeg ønsker at fremsætte nedenstående lovforlag  \r\n\r\n for Folketinget: </P>  \r\n\r\n<P> <I>Forslag til lov om Center for Forbrugerinformation.</I>  </P>  \r\n\r\n<P>(Lovforslag nr. L 173). </P>  \r\n\r\n<P>Lovforslaget er en del af opfølgningen på Regeringens forbrugerpolitiske  \r\n\r\n strategi, der blev præsenteret for Folketinget den 30. april sidste år. Et  \r\n\r\n hovedelement i strategien er en opprioritering af den generelle  \r\n\r\n forbrugeroplysning. </P>  \r\n\r\n<P>Det foreslår Regeringen sker gennem oprettelse af et nyt  \r\n\r\n informationscenter, der kan formidle information til forbrugerne, således at  \r\n\r\n de kan få et bedre og bredere grundlag for køb og anvendelse af varer og  \r\n\r\n tjenesteydelser. Centeret skal først og fremmest formidle den generelle  \r\n\r\n forbrugerinformation, som Statens Husholdningsråd og Forbrugerrådet har stået  \r\n\r\n for, men Centeret skal også samarbejde med andre offentlige myndigheder, der  \r\n\r\n inden for deres område driver informationsvirksomhed, og efter aftale med  \r\n\r\n disse myndigheder kunne supplere med professionel informationsformidling.  \r\n\r\n</P>  \r\n\r\n<P>Centerets styrke skal være den brede information, der når ud til en stor  \r\n\r\n kreds af forbrugere. Informationen skal derfor rette sig mod en bred kreds af  \r\n\r\n forbrugere, være let tilgængelig og baseret på forbrugernes behov for  \r\n\r\n information. Udover den hidtidige oplysningsindsats, skal centeret imødekomme  \r\n\r\n forbrugernes behov for oplysninger om etiske forhold, menneskerettigheder,  \r\n\r\n sociale forhold, miljøspørgsmål og lignende, der kan have betydning for den  \r\n\r\n bevidste forbruger. </P>  \r\n\r\n<P>Den overordnede målsætning for centerets informationen skal være, at den  \r\n\r\n er uvildig, d.v.s. uafhængig, objektiv og troværdig. Centeret kan tillige  \r\n\r\n videreformidle forbrugerpolitiske synspunkter, eksempelvis for at sætte  \r\n\r\n resultatet af en prisundersøgelse i et bredere perspektiv. Det er forudsætter  \r\n\r\n dog, at de forbrugerpolitiske synspunkter holdes klart adskilt fra den  \r\n\r\n uvildige information, og at det tydeligt fremgår, hvem der er ansvarlig for  \r\n\r\n de disse synspunkter. </P>  \r\n\r\n<P>Centeret etableres som en selvejende institution, der modtager et årligt  \r\n\r\n driftstilskud fra staten. Centeret kan endvidere oppebære indtægter ved salg  \r\n\r\n af informationsmateriale og ydelse af informationsbistand. </P>  \r\n\r\n<P>Centeret foreslås ledet af et repræsentantskab og en bestyrelse. Det  \r\n\r\n foreslås, at organisationer, der indgår i Statens Husholdningsråd og  \r\n\r\n Forbrugerrådet, kommer til at udgøre majoriteten i repræsentantskabet og  \r\n\r\n bestyrelsen. Derudover vil en række offentlige myndigheder, der indenfor  \r\n\r\n deres område udsender forbrugeroplysning, også blive repræsenteret i  \r\n\r\n centerets ledelse. </P>  \r\n\r\n<P>Det fastsættes i vedtægterne, hvilke organisationer og myndigheder, der  \r\n\r\n skal indgå i repræsentantskabet. </P>  \r\n\r\n<P>Vedtægterne fastsættes af repræsentantskabet, dog således at  \r\n\r\n erhvervsministeren udarbejder et midlertidigt sæt vedtægter som konstituerer  \r\n\r\n centeret. </P>  \r\n\r\n<P>Centerets bestyrelse skal bestå af medlemmer valgt af organisationerne i  \r\n\r\n repræsentantskabet, samt repræsentanter fra offentlige myndigheder og  \r\n\r\n centerets medarbejdere. Bestyrelsens formand, der skal være uafhængig,  \r\n\r\n udpeges af erhvervsministeren. </P>  \r\n\r\n<P>Da Statens Husholdningsråds hidtidige oplysningsvirksomhed lægges ind i  \r\n\r\n centeret, og da organisationerne bag Husholdningsrådet foreslås repræsenteret  \r\n\r\n i centerets repræsentantskab, vil lov om Statens Husholdningsråd blive  \r\n\r\n ophævet i forbindelse med lovens vedtagelse. </P>  \r\n\r\n<P>Idet jeg i øvrigt henviser til de udførlige bemærkninger til lovforslaget,  \r\n\r\n skal jeg anbefale lovforslaget til Folketingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "04/02/1998"
        },
        {
            "displayName": "Accession",
            "displayValue": "199712K00173"
        },
        {
            "displayName": "Entydig dokumentidentifikation",
            "displayValue": "CL008326"
        },
        {
            "displayName": "Dato for førstegangsindlæggelse",
            "displayValue": "04/02/1998"
        },
        {
            "displayName": "Dato for indlæggelse",
            "displayValue": "04/02/1998"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "173"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}