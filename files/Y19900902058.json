{
    "id": 32874,
    "title": "Kommunal tjenestemands adgang til at udtale sig om konsulentrapport inden økonomiudvalget på grundlag af rapporten traf beslutning om tjenestemandens forhold ",
    "documentTypeId": "250",
    "isSagsforlobPeriodValid": false,
    "shortName": "UDT nr 9020 af 26/02/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>På grundlag af en konsulentrapport om samarbejdsforhold og  \r\n\r\n ledelsesfunktioner på en amtskommunal arbejdsplads traf et økonomiudvalg  \r\n\r\n beslutning om med øjeblikkelig virkning at fritage en amtskommunal  \r\n\r\n tjenestemand for tjeneste. Konsulenternes kritiske vurderinger var til dels  \r\n\r\n baseret på en anonym spørgeskemaundersøgelse. Amtskommunen skulle herefter i  \r\n\r\n løbet af få dage undersøge, om det var muligt at forflytte tjenestemanden til  \r\n\r\n en tilsvarende arbejdsplads i amtskommunen. Hvis forflyttelse ikke ansås for  \r\n\r\n mulig, skulle der tages skridt til afskedigelse af tjenestemanden i  \r\n\r\n overensstemmelse med tjenestemandsregulativet. </I> </P>  \r\n\r\n<P> <I>Først efter økonomiudvalgets møde blev rapporten udleveret til  \r\n\r\n tjenestemanden. Samme dag udsendtes en pressemeddelelse, der nævner  \r\n\r\n rapportens kritik af arbejdsstedets ledelse. I forbindelse med den senere  \r\n\r\n afskedigelse af tjenestemanden havde hans organisation adgang til at udtale  \r\n\r\n sig. </I> </P>  \r\n\r\n<P> <I>Indenrigsministeriet fandt, at tjenestemanden ikke kunne forudsættes  \r\n\r\n at være bekendt med samtlige faktiske forhold, rapporten beskriver, og som  \r\n\r\n var til ugunst for ham, samt at han ikke havde nogen sikker viden om, hvilke  \r\n\r\n faktiske forhold rapportens faktiske vurderinger ville blive baseret på. </I>  \r\n\r\n</P>  \r\n\r\n<P> <I>Uanset at økonomiudvalget havde måttet lægge vægt på at træffe hurtige  \r\n\r\n beslutninger for at imødegå yderligere uro på arbejdspladsen, var det  \r\n\r\n Indenrigsminsiteriets opfattelse, at der var så tungtvejende hensyn over for  \r\n\r\n tjenestemanden, der var genstand for alvorlig kritik i rapporten, og for hvem  \r\n\r\n konsekvenserne af økonomiudvalgets beslutninger var vidtrækkende, at  \r\n\r\n økonomiudvalget burde have givet tjenestemanden lejlighed til at udtale sig,  \r\n\r\n inden økonomiudvalget traf sin beslutning, jf. </I> </P>  \r\n\r\n<P> <I>forvaltningslvoens § 19 og almindelige forvaltningsretlige  \r\n\r\n grundsætninger vedrørende partsmedvirken. Det bemærkes specielt, at det  \r\n\r\n angivne tidsforløb ikke udelukkede amtskommunen fra at forelægge rapporten  \r\n\r\n for tjenestemanden, inden økonomiudvalget traf sin beslutning vedrørende  \r\n\r\n denne. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kommunal tjenestemands adgang til at udtale sig  \r\n\r\n om konsulentrapport inden økonomiudvalget på grundlag af rapporten traf  \r\n\r\n beslutning om tjenestemandens forhold </H1>  \r\n\r\n<P></P>  \r\n\r\n<BR>  \r\n\r\n<P>1. I skrivelse af 26. december 1988 har De for Danmarks Kommunistiske  \r\n\r\n Parti, Fyns Distrikt, anmodet Indenrigsministeriet om at tage stilling til en  \r\n\r\n række forhold i forbindelse med den undersøgelse af organisation, ledelse og  \r\n\r\n samarbejde på Fåborg Sygehus, der blev udført af firmaet Mercuri Urval efter  \r\n\r\n aftale med sygehusfovaltningen, samt den efterfølgende afskedigelse af  \r\n\r\n overlæge Peter Jessing. </P>  \r\n\r\n<P>Som meddelt Dem i skrivelse af 6. februar 1989 udbad Indenrigsministeriet  \r\n\r\n sig i anledning af Deres skrivelse en udtalelse fra Fyns Amtsråd. Fra  \r\n\r\n amtsrådet har Indenrigsministeriet herefter modtaget den fotokopi vedlagte  \r\n\r\n udtalelse af 28. juni 1989. </P>  \r\n\r\n<P>I denne anledning skal Indenrigsministeriet udtale følgende: </P>  \r\n\r\n<P>Som anført i ministeriets skrivelse af 6. februar 1989 til Dem er det  \r\n\r\n tilsyn, Indenrigsministeriet fører med Fyns Amtskommune, et retligt tilsyn.  \r\n\r\n Dvs. det omfatter kun spørgsmål, om der er sket en tilsidesættelse af  \r\n\r\n lovgivningen, jf. § 61 i lov om kommunernes styrelse, lovbekendtgørelse nr.  \r\n\r\n 539 af 3. august 1989, mens spørgsmål, om amtskommunen har handlet  \r\n\r\n uhensigtsmæssigt, falder uden for ministeriets tilsyn. Visse retlige  \r\n\r\n spørgsmål antages desuden at falde uden for tilsynet, nemlig krav, der  \r\n\r\n grunder sig på privatretlige forpligtelser, og uoverensstemmelse mellem en  \r\n\r\n kommunalbestyrelse og dennes ansatte om fortolkning af  \r\n\r\n tjenestemandsvedtægter, overenskomster o.lign. </P>  \r\n\r\n<P>Til de enkelte punkter i Deres klage af 26. december 1989 har  \r\n\r\n Indenrigsministeriet følgende kommentarer: </P>  \r\n\r\n<P> <I>1. Burde sygehusets medarbejdere ikke have været bedre informeret om  \r\n\r\n undersøgelsens formål og metoder?</I>  </P>  \r\n\r\n<P>Dette spørgsmål falder uden for Indenrigsministeriets retlige tilsyn med  \r\n\r\n amtskommunen. </P>  \r\n\r\n<P> <I>2: Burde sygehusets medarbejdere ikke have givet tilsagn om at  \r\n\r\n medvirke i undersøgelsen?</I>  </P>  \r\n\r\n<P>Det fremgår af amtskommunens svar, at det har været fuldstændig frivilligt  \r\n\r\n for samtlige medarbejdere, om de ønskede at medvirke i udregningsarbejdet, og  \r\n\r\n at dette har været gjort ganske klart for samtlige adspurgte. </P>  \r\n\r\n<P> <I>3: Er det fagligt og etisk forsvarligt at anvende de beskrevne  \r\n\r\n psykologiske personlighedsundersøgelser?</I>  </P>  \r\n\r\n<P>Amtskommunen anfører i sit svar, at der ikke har været benyttet  \r\n\r\n psykologiske tests i arbejdet. </P>  \r\n\r\n<P>Spørgsmålet falder i øvrigt uden for Indenrigsministeriets retlige tilsyn  \r\n\r\n med amtskommunen. </P>  \r\n\r\n<P> <I>4: Har den enkelte medarbejder pligt til at medvirke til  \r\n\r\n undersøgelsen?</I>  </P>  \r\n\r\n<P>Der henvises til besvarelsen af spørgsmål 2. </P>  \r\n\r\n<P> <I>5: Har den enkelte medarbejder modtaget information om pligten til at  \r\n\r\n medvirke/retten til at nægte at medvirke i undersøgelsen?</I>  </P>  \r\n\r\n<P>Der henvises til besvarelsen af spørgsmål 2. </P>  \r\n\r\n<P> <I>6: Hvilke garantier om fortrolighed er der blevet givet til  \r\n\r\n medarbejderne?</I>  </P>  \r\n\r\n<P>Det fremgår af amtsrådets svar, at det under hele forløbet har været  \r\n\r\n klart, at rapporten ville blive uddelt på sygehuset, og at offentligheden  \r\n\r\n ville få adgang til den. </P>  \r\n\r\n<P>Det falder uden for Indenrigsministeriets tilsyn at udtale sig om det  \r\n\r\n forhold, at firmaet har trykt ordet &#187;fortroligt&#171; på rapportens  \r\n\r\n sider. </P>  \r\n\r\n<P> <I>7. Hvilke regler gælder for opbevaring og tilintetgørelse af de  \r\n\r\n følsomme personoplysninger, der er indhentet af Mercuri Urval - og er disse  \r\n\r\n overholdt?</I>  </P>  \r\n\r\n<P>Det fremgår af amtsrådets svar, at deltagerne i spørgeskemaundersøgelsen  \r\n\r\n af firmaet har fået garanteret, at besvarelsen/referater ikke villle blive  \r\n\r\n videregivet til amtskommunen, men alene ville indgå i generel form i firmaets  \r\n\r\n analysegrundlag og rapportering. Konsulentfirmaet har endvidere for Fyns  \r\n\r\n Amtskommune bekræftet, at materialet nu er destrueret. </P>  \r\n\r\n<P>Spørgsmålet om regler om registrering, herunder opbevaring og  \r\n\r\n tilintetgørelse af de pågældende personoplysninger, henhører under  \r\n\r\n Registertilsynet. Da det som anført ovenfor er oplyst, at materialet er  \r\n\r\n destrueret, foretager Indenrigsministeriet sig ikke mere i anledning af dette  \r\n\r\n spørgsmål. </P>  \r\n\r\n<P>Hvis De på det foreliggende grundlag ønsker at gå videre med spørgsmålet,  \r\n\r\n skal Indenrigsministeriet henvise Dem til at rette henvendelse til  \r\n\r\n Registertilsynet, Christians Brygge 24, 4. sal, 1559 København, (tlf.  \r\n\r\n 31143844). </P>  \r\n\r\n<P> <I>8: Er det rimeligt/lovligt, at ingen andre end Mercuri Urval er i  \r\n\r\n stand til at kontrollere, hvorvidt de enkelte medarbejderes oplysninger  \r\n\r\n svarer til rapportens sammenfattende vurderinger og konklusioner?</I>  </P>  \r\n\r\n<P>Fyns Amtsråd har i sit svar bemærket, at man har været fuldt ud opmærksom  \r\n\r\n på de generelle forhold vedrørende dokumentation af konsulentrapporter.  \r\n\r\n Økonomiudvalget har via en drøftelse med konsulentfirmaet sikret sig grundlag  \r\n\r\n for en selvstændig vurdering af holdbarheden af rapporten og dens  \r\n\r\n konklusioner. </P>  \r\n\r\n<P>Indenrigsministeriet skal til dette punkt bemærke, at det falder udenfor  \r\n\r\n Indenrigsministeriets tilsyn med amtskommunen, medmindre der i spørsmålet  \r\n\r\n ligger en påstand om, at amtsrådet ikke har haft et forsvarligt  \r\n\r\n beslutningsgrundlag i sagen. Til dette kan Indenrigsministeriet bemærke, at  \r\n\r\n vurderingen af, om der foreligger et sådant grundlag, indenfor vide grænser  \r\n\r\n afgøres af amtsrådet selv. Indenrigsministeriet mener ikke i den konkrete sag  \r\n\r\n at kunne fastslå, at disse er overskredet, jf. dog ministeriets bemærkninger  \r\n\r\n til spørgsmål 11. </P>  \r\n\r\n<P> <I>9: Hvorledes har økonomiudvalget sikret sig, at det kunne stole på  \r\n\r\n rapporten i den grad, som det er tilfældet?</I>  </P>  \r\n\r\n<P>Der henvises ttil besvarelserne af spørgsmål 8 og 11. </P>  \r\n\r\n<P> <I>10: Er det rimeligt/lovligt, at Mercuri Urvals rapport ikke forelægges  \r\n\r\n for de medvirkende medarbejdere, førend den forelægges for  \r\n\r\n økonomiudvalget?</I>  </P>  \r\n\r\n<P>Der er intet ulovligt i, at rapporten forelægges for økonomiudvalget uden  \r\n\r\n at have været forelagt for de medvirkende medarbejdere. </P>  \r\n\r\n<P>Som tidligere udtalt falder spørgsmålet om rimelighed uden for  \r\n\r\n Indenrigsministeriets tilsyn med amtskommunen. </P>  \r\n\r\n<P>Der henvises i øvirgt til besvarelsen af spørsmål 11. </P>  \r\n\r\n<P> <I>11: Er det specielt i overlæge Peter Jessings tilfælde  \r\n\r\n rimeligt/lovligt, at han ikke før økonomiudvalgets drastiske beslutningger  \r\n\r\n vedrøende hans person får mulighed for at udtale sig om rapporten?</I>  </P>  \r\n\r\n<P>Ifølge § 19, stk. 1, i forvaltningsloven skal en offentlig myndighed,  \r\n\r\n inden der træffes afgørelse i en sag, gøre prten i sagen bekendt med  \r\n\r\n plysninger om sådanne faktiske omstændigheder, som parten ikke antages at  \r\n\r\n være bekendt med, at myndigheden er i besiddelse af, og parten skal desuden  \r\n\r\n have lejlighed til at fremkomme med en udtalelse. </P>  \r\n\r\n<P>Pligten til at indhente en udtalelse gælder kun, hvis oplysingerne er til  \r\n\r\n ugunst for den pågældende og af væsentlig betydning for sagens afgørelse.  \r\n\r\n</P>  \r\n\r\n<P>Pligten til at forelægge oplysninger for parten gælder ifølgee stk. 2 i §  \r\n\r\n 19 ikke i nærmere angivne tilfælde, herunder hvis partens interesse i, at  \r\n\r\n sagens afgørelse udsættes, findes at burde vige for væsentlige hensyn til  \r\n\r\n offentlige eller private interesser, der taler imod en sådan udsættelse. </P>  \r\n\r\n<P>Fyns Amtsråd har i sit svar anført: </P>  \r\n\r\n<P>&#187;Økonomiudvalget har via en drøftelse med konsulentfirmaet sikret sig  \r\n\r\n grundlag for en selvstændig vurdering af holdbarheden af rapporten og dens  \r\n\r\n konklusioner, og udvalget har herefter fundet, at rapporten udgjorde et  \r\n\r\n tilstrækkeligt beslutningsgrundlag. </P>  \r\n\r\n<P>I forbindelse med de rejste spørgsmål vedrørende økonomiudvalgets  \r\n\r\n beslutninger i forhold til overlæge Peter Jessing skal det præciseres, at  \r\n\r\n opgaveformuleringen over for konsulentfirmaet ikke fokuserede på  \r\n\r\n enkeltpersoner, men bredt på samarbejds- og ledelsesforhold på syehuset. </P>  \r\n\r\n<P>Økonomiudvalgets stillingtagen til de umiddelbarre konsekvenser i forhold  \r\n\r\n til overlæge Peter Jessing skete alene ud fra konsulentrapporten og  \r\n\r\n ovennævnte drøftelse af denne. Materiale fra sygehusforvaltningens tidligere  \r\n\r\n sonderinger på sygehuset indgik ikke i beslutningsgrundlaget. Økonomiudvalget  \r\n\r\n fandt det på grund af risikoen for uro på sygehuset i forbindelse med  \r\n\r\n offentliggørelsen af rapporten påkrævet at træffe beslutning om de umidelbare  \r\n\r\n konsekvenser af en alvorlig kritik mod sygehuschef, forstander og  \r\n\r\n overlæge Peter Jessing.&#171; </P>  \r\n\r\n<P>Det fremgår af sagen, at konsulentfirmaet på to møder den 2. september  \r\n\r\n 1988 mundtligt rapporterede sine konklusioner til repræsentanter fra Fyns  \r\n\r\n amtskommune. Den skriftlige rapport blev afgivet til amtskommunen den 22.  \r\n\r\n september 1988. På et møde i amtskommunens økonomiudvalg den 3. oktober 1988  \r\n\r\n traf man beslutning om, at overlæge Peter Jessing med øjeblikkelig virkning  \r\n\r\n skulle fritages for tjeneste på Faaborg Sygehus. Sygehusforvaltningen skulle  \r\n\r\n i løbet af få dage undersøge muligheden for forflyttelse af  \r\n\r\n overlæge Peter Jessing til et andet af amtskommunens sygehuse. Såfremt  \r\n\r\n forflyttelsen ikke ansås for mulig, skulle der tages skridt til afskedigelsen  \r\n\r\n af overlæge Peter Jessing i overensstemmelse med tjenestemandsregulativets §  \r\n\r\n 29. </P>  \r\n\r\n<P>Først efter mødet blev rapporten udleveret til overlæge Peter Jessing. Det  \r\n\r\n fremgår endelig, at amtsrådet samme dag udsendte en pressemeddelelse, der  \r\n\r\n nævner rapportens kritik af sygehusledelsen. </P>  \r\n\r\n<P>Fyns amtsråd hr endelig anført: &#187;Det lykkedes ikke at finde en  \r\n\r\n relevant omplaceringsmulighed, og afskedigelsessag blev herefter gennemført i  \r\n\r\n henhold til tjenestemandsregulativets kapitel 5. Overlæge Peter Jessing og  \r\n\r\n hans organisation havde i overensstemmelse med tjenestemandsregulativet  \r\n\r\n adgang til at udtale sig, forinden endelig beslutning blev truffet.&#171;  \r\n\r\n</P>  \r\n\r\n<P>Som nævnt af amtsrådet fik rapporten afgørende betydning for de  \r\n\r\n beslutninger, som økonomiudvalget traf i relation til overlæge Peter Jessing  \r\n\r\n den 3. oktober 1988. Indenrigsministeriet finder endvidere, at overlægen ikke  \r\n\r\n kan forudsættes at være bekendt med samtlige faktiske forhold, rapporten  \r\n\r\n beskriver, og som er til ugunst for ham. Overlægen har heller ikke haft nogen  \r\n\r\n sikker viden om, hvilke faktiske forhold rapportens vurderinger ville blive  \r\n\r\n baseret på. Overlæge Peter Jessing må derfor efter Indenrigsministeriets  \r\n\r\n opfattelse være omfattet af reglen i forvaltningslovens § 19. </P>  \r\n\r\n<P>Uanset at økonomiudvalget har måttet lægge vægt på at træffe hurtige  \r\n\r\n beslutninger for at imødegå yderligere uro, er det Indenrigsministeriets  \r\n\r\n opfattelse, at der er så tungtvejende hensyn over for de personer, der var  \r\n\r\n genstand for alvorlig kritik i rapporten, og for hvem konsekvenserne af  \r\n\r\n økonomiudvalgets beslutninger var vidtrækkende, at økonomiudvalget burde have  \r\n\r\n givet overlæge Peter Jessing lejlighed til at udtale sig, inden  \r\n\r\n økonomiudvalget traf sin beslutning på mødet den 3. oktober 1988. Dette  \r\n\r\n følger også af almindelige forvaltningsretlige grundsætninger vedrørende  \r\n\r\n partsmedvirken. Det bemærkes specielt, at det angivne tidsforløb for  \r\n\r\n rapportens afgivelse til amtskommunen efter Indenrigsministeriets opfattelse  \r\n\r\n ikke udelukkede amtskommunen fra at forelægge rapporten for overlægen, inden  \r\n\r\n økonomiudvalget traf sin beslutning vedrørende denne. </P>  \r\n\r\n<P>Indenrigsministeriet har derfor i sagens anledning henledt amtsrådets  \r\n\r\n opmærksomhed på de almindelige forvaltningsretlige grundsætninger om  \r\n\r\n partsmedvirken, herunder forvaltningslovens § 19. </P>  \r\n\r\n<P> <I>12: ER der tale om magtmisbrug over for den enkelte medarbejder - i  \r\n\r\n dette tilfælde overlæge Peter Jessing?</I>  </P>  \r\n\r\n<P>Amtsrådet har i sit svar afvist at have forfulgt ulovlige formål ved sin  \r\n\r\n behandling af sagen. Forholdene vedrørende indførelse af ny ledelsesstruktur  \r\n\r\n på sygehuset har efter konsulentfirmaets vurdering haft medindflydelse på  \r\n\r\n udviklingen af samarbejdsproblemer, men amtsrådet mener ikke, at det har  \r\n\r\n mening at sammenknytte iværksættelsen af rapporten med dette. </P>  \r\n\r\n<P>Efter Indenrigsministeriets opfattelse er der ikke dokumenteret  \r\n\r\n magtmisbrug i sagen, forstået som forfølgelse af usagligt formål. </P>  \r\n\r\n<P> <I>13: Går amtet og Mercuri Urval ikke for vidt, når  \r\n\r\n overlæge Peter Jessings personlighed beskrives?</I>  </P>  \r\n\r\n<P>Dette spørgsmål falder uden for Indenrigsministeriets retlige tilsyn med  \r\n\r\n amtskommunen. </P>  \r\n\r\n<P> <I>14: Lægger valget af Mercuri Urvall i sig selv ikke op til den  \r\n\r\n efterfølgende konklusion i økonomudvalget?</I>  </P>  \r\n\r\n<P>Dette spørgsmål falder uden for Indenrigsministeriets retlige tilsyn med  \r\n\r\n amtskommunen at vurdere, om valget af konsulentfirma har været  \r\n\r\n hensigtsmæssigt. </P>  \r\n\r\n<P> <I>15: Kan det udelukkes, at der er en sammenhæng mellem angrebet på  \r\n\r\n overlæge Peter Jessing og amtsrådets ønske om en ny ledelsesmodel i det  \r\n\r\n fynske sygehusvæsen?</I>  </P>  \r\n\r\n<P>Der henvises til det anførte i svaret på spørgsmål 12. </P>  \r\n\r\n<P> <I>16: Foreligger der i øvrigt nogle klager over overlæge Peter Jessings  \r\n\r\n faglige virke?</I>  </P>  \r\n\r\n<P>Det fremgår af amtsrådets svar, at der på intet tidspunkt er rejst tvivl  \r\n\r\n om overlæge Peter Jessings faglige kunnen. </P>  \r\n\r\n<P> <I>17: Er det overlæge Peter Jessings ansvar/komptence at indberette om  \r\n\r\n eventuelle samarbejdsproblemer til sygehusforvaltningen?</I>  </P>  \r\n\r\n<P>Dette spørgsmål falder uden for Indenrigsministeriets retlige tilsyn med  \r\n\r\n amtskommunen. </P>  \r\n\r\n<P> <I>18: Har amtet på noget tidspunkt foreslået konfliktløsning, der tog  \r\n\r\n udgangspunkt i at skabe forståelse for forskelligheder og modsætninger i  \r\n\r\n medarbejdergruppen på sygehuset uden det mere eller mindre skjulte formål at  \r\n\r\n udstøde enkeltmedarbejdere?</I>  </P>  \r\n\r\n<P>Spørgsmålet falder uden for Indenrigsministeriets tilsyn med amtskommunen.  \r\n\r\n</P>  \r\n\r\n<P>Med venlig hilsen </P>  \r\n\r\n<P>Lauritz Hvidt </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Optaget i Indenrigsministeriets afgørelser og udtalelser om kommunale  \r\n\r\n forhold 1990.8.3 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19900902058"
        },
        {
            "displayName": "Entydig dokumentidentifikation",
            "displayValue": "CA000798"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "9020"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "26/02/1990"
        },
        {
            "displayName": "Administrerende myndighed",
            "displayValue": "Indenrigsministeriet"
        },
        {
            "displayName": "Ressortministeriets journalnummer",
            "displayValue": "4. k. kt. 1990/122/1900-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}