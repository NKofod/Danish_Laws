{
    "id": 109923,
    "title": "1989 BTL 120   BETÆNKNING OVER FORSLAG TIL LOV OM ÆNDRING AF LOV OM BUSKØRSEL    NR L 120 1989-90, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1989/1 BTL 120",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 120 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om buskørsel <BR>  \r\n\r\n Nr L 120 1989-90, 1. samling </P>  \r\n\r\n<P></P>  \r\n\r\n<P>Afgivet af Trafikudvalget </P>  \r\n\r\n<P></P>  \r\n\r\n<P>Afgivet: 19900518 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til trafikministeren, som denne har besvaret dels </P>  \r\n\r\n<P>skriftligt, dels i samråd. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Amtsrådsforeningen i Danmark, </P>  \r\n\r\n<P>Bolig-, Motor- og Hjælpemiddeludvalget, </P>  \r\n\r\n<P>Dansk Handicap Forbunds Bygge- og Trafikpolitiske Udvalg, </P>  \r\n\r\n<P>Hovedstadsområdets Trafikselskab, HT, </P>  \r\n\r\n<P>Landsforeningen Danmarks Bilruter, </P>  \r\n\r\n<P>Turistvognmændenes Landsforening og </P>  \r\n\r\n<P>Viborg Amts Fælleskommunale Trafikselskab. </P>  \r\n\r\n<P>Der er af trafikministeren og af et mindretal stillet ændringsforslag,  \r\n\r\n hvorom der henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Det  \r\n\r\n Konservative Folkepartis, Socialistisk Folkepartis, Venstres, Det radikale  \r\n\r\n Venstres og Kristeligt Folkepartis medlemmer af udvalget) lovforslaget til  \r\n\r\n<I>vedtagelse</I> med det af trafikministeren stillede ændringsforslag. </P>  \r\n\r\n<P>Flertallet fremhæver, at trafikministeren har givet udvalget tilsagn om,  \r\n\r\n at der vil blive afsat et beløb på 50 mio. kr. om året i en 5-årig periode og  \r\n\r\n første gang i 1991 til forbedring af fysisk handicappedes, gangbesværedes og  \r\n\r\n ældres mulighed for at benytte den kollektive bustrafik. Ved udløbet af  \r\n\r\n perioden skal der gøres status vedrørende de opnåede forbedringer. </P>  \r\n\r\n<P>Anvendelsen af dette beløb, der vil ske efter drøftelser med de kommunale  \r\n\r\n organisationer, Hovedstadsområdets Trafikselskab og handicaporganisationerne,  \r\n\r\n forudsætter flertallet vil resultere i forbedringer for de nævnte  \r\n\r\n brugergrupper i landet som helhed. </P>  \r\n\r\n<P>Flertallet lægger vægt på, at det ikke kun bliver den kollektive  \r\n\r\n bustrafik, som kan indrettes til handicapkørsel, men at der også bliver  \r\n\r\n adgang til etablering af mere individuelle kørselsordninger for handicappede  \r\n\r\n inden for det afsatte beløb. Flertallet lægger endvidere vægt på, at der ved  \r\n\r\n fordeling af midlerne ikke sker en fordeling, der favoriserer de  \r\n\r\n trafikselskaber, som endnu ikke af egen drift har indført handicapvenlige  \r\n\r\n kørselsordninger. </P>  \r\n\r\n<P>Flertallet forudsætter endelig, at forhandlingerne er afsluttet og  \r\n\r\n eventuelle nødvendige ændringer af lovgivningen gennemført, således at  \r\n\r\n forbedringerne vil kunne påbegyndes fra 1. januar 1991. </P>  \r\n\r\n<P>Et <I>mindretal</I> (Fremskridtspartiets medlem af udvalget) vil redegøre  \r\n\r\n for sin stilling ved 2. behandling. </P>  \r\n\r\n<P>Et <I>andet mindretal</I> (Centrum-Demokraternes medlem af udvalget)  \r\n\r\n indstiller lovforslaget til <I>vedtagelse</I> med de af mindretallet stillede  \r\n\r\n ændringsforslag. </P>  \r\n\r\n<P>Mindretallet ønsker samtidig at udtale: </P>  \r\n\r\n<P>Den 12. maj 1987 vedtog Folketinget enstemmigt et af Socialdemokratiet  \r\n\r\n fremsat beslutningsforslag om forbedring af trafik- og adgangsforholdene for  \r\n\r\n handicappede, i hvilket punkt 4 lyder: </P>  \r\n\r\n<P>&#187;4) Offentlige transportmidler, dvs. busser, tog, færger, fly og  \r\n\r\n hyrevogne, bør i videst mulig omfang være tilgængelige for  \r\n\r\n handicappede.&#171; </P>  \r\n\r\n<P>(Jf. Folketingstidende 1986-87, 1. samling, tillæg C, sp. 599). </P>  \r\n\r\n<P>Der er minsandten gået 3 år siden da, og på busområdet er absolut intet  \r\n\r\n sket, som forbedrer handicappedes muligheder. Det er derfor bydende  \r\n\r\n nødvendigt, at Folketinget nu ved lov (og ikke kun ved hensigtserklæring)  \r\n\r\n fastsætter krav om, at busser i kollektiv trafik fra indregistreringen er  \r\n\r\n adgangsegnede for handicappede - herunder kørestolsbrugere, der i øvrigt kan  \r\n\r\n benytte kollektiv trafik. </P>  \r\n\r\n<P>De tekniske muligheder er klart til stede. Økonomiske forhold bør derfor  \r\n\r\n ikke kunne hindre en lovbestemmelse. </P>  \r\n\r\n<P>Mindretallet hilser trafikministerens tilsagn om 50 mio. kr. pr. år i 5 år  \r\n\r\n med stor glæde. På denne baggrund er det endnu mere oplagt, at der i loven  \r\n\r\n indsættes krav om fast dato. Valg af teknik kan derefter overlades til  \r\n\r\n teknikerne, trafikselskaberne og Trafikministeriet med den klare  \r\n\r\n forudsætning, at der arbejdes tæt sammen med de handicappedes organisationer.  \r\n\r\n</P>  \r\n\r\n<P>Mindretallet agter til efteråret at fremsætte lovforslag om, at samtlige  \r\n\r\n amtskommuner forpligtes til at indføre individuelle kørselsordninger for  \r\n\r\n svært handicappede i lighed med dem, der bl.a. findes i HT-området og i  \r\n\r\n Storstrøms Amt. </P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af <I>trafikministeren,</I> tiltrådt af et <I>flertal</I> (udvalget med  \r\n\r\n undtagelse af FP og CD): </P>  \r\n\r\n<P> <B>1)</B>  <I>Nr. 13</I> udgår. </P>  \r\n\r\n<P>Af et <I>mindretal</I> (CD): </P>  \r\n\r\n<P> <B>2)</B>  <I>Nr. 13</I> affattes således: </P>  \r\n\r\n<P> <B>&#187;13.</B> I <I>§ 20</I> indsættes efter stk. 1 som nyt stykke:  \r\n\r\n</P>  \r\n\r\n<P> <I>Stk. 2.</I> De i § 1, stk. 1, nævnte køretøjer, der benyttes til  \r\n\r\n almindelig rutekørsel inden for landets grænser og registreres første gang  \r\n\r\n den 1. januar 1991 eller senere, skal være indrettet således, at de er  \r\n\r\n adgangsegnede for handicappede, herunder for kørestolsbrugere, der i øvrigt  \r\n\r\n kan benytte den kollektive trafik.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Bestemmelsen i lovforslaget om, at busser, der benyttes til almindelig  \r\n\r\n rutekørsel og registreres første gang den 1. januar 1991 eller senere, skal  \r\n\r\n være forsynet med udstyr, herunder løfteanordning, således at køretøjet kan  \r\n\r\n benyttes af kørestolsbrugere, har mødt betydelig modstand hos udøverne af den  \r\n\r\n kollektive bustrafik. </P>  \r\n\r\n<P>Det er således bl.a. oplyst, at der vil blive tale om forringelser af  \r\n\r\n servicen for det store flertal af dagligt rejsende på grund af forøgelsen af  \r\n\r\n rejsetiden, når der i køreplanerne for det betydelige antal ruter, der har  \r\n\r\n tilslutning til tognettet, skal være tid til at optage og afsætte  \r\n\r\n kørestolsbrugere. Dette vil forringe konkurrencesituationen for bustrafikken  \r\n\r\n i relation til den individuelle transport med personbil. </P>  \r\n\r\n<P>Der udfoldes i disse år betydelige bestræbelser på at udvikle nye  \r\n\r\n bustyper, der forbedrer adgangsforholdene for alle brugergrupper, således at  \r\n\r\n de negative effekter, der er knyttet til løsninger, der specielt tager sigte  \r\n\r\n på at sikre adgang for kørestolsbrugere, undgås. Der er ligeledes foreslået  \r\n\r\n andre løsninger fra de berørte parters side. </P>  \r\n\r\n<P>På denne baggrund findes det ikke rigtigt at fastholde bestemmelsen i  \r\n\r\n lovforslaget. </P>  \r\n\r\n<P>Forbedring af mulighederne for, at bevægelseshæmmede kan benytte den  \r\n\r\n kollektive bustrafik eller i visse tilfælde mere individuelle  \r\n\r\n kørselsordninger, nødvendiggør imidlertid en særlig indsats, og med henblik  \r\n\r\n herpå vil der blive afsat et beløb på 50 mio. kr. om året fra og med  \r\n\r\n finansåret 1991 og i en 5-årig periode, hvorefter der skal foretages en  \r\n\r\n status vedrørende de opnåede forbedringer. Anvendelsen af dette beløb vil  \r\n\r\n blive drøftet med de berørte parter. Beløbet svarer til de beregnede  \r\n\r\n merudgifter, der ville være en følge af det oprindelige forslag. </P>  \r\n\r\n<P>Til nr. 2 </P>  \r\n\r\n<P>Der findes et antal egnede teknikker til løsning af denne opgave. Der skal  \r\n\r\n blot vælges den mest hensigtsmæssige udformning. </P>  \r\n\r\n<P>De af trafikselskaber og andre fremsendte indvendinger af økonomisk art er  \r\n\r\n blevet uden betydning, efter at regeringen har stillet 5 gange 50 mio. kroner  \r\n\r\n til rådighed for formålet. </P>  \r\n\r\n<P> <I>Ikast (KF) Helge Adam Møller (KF) Aagaard (KF) Svend Heiselberg (V)  \r\n\r\n Helge Sander (V) Ernst B. Schmidt (FP) Larsen-Ledet (RV)</I> nfmd. <I>Arne  \r\n\r\n Melchior (CD) Inger Stilling Pedersen (KRF) J. K. Hansen (S)</I> fmd. <I>Tove  \r\n\r\n Lindbo Larsen (S) Helge Mortensen (S) Jimmy Stahr (S) Stavad (S) Søgaard (S)  \r\n\r\n Tommy Dinesen (SF) Ole Henriksen (SF) </I></P>  \r\n\r\n<P> </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "04/07/1990"
        },
        {
            "displayName": "Accession",
            "displayValue": "198914K00120"
        },
        {
            "displayName": "Entydig dokumentidentifikation",
            "displayValue": "CL003481"
        },
        {
            "displayName": "Dato for førstegangsindlæggelse",
            "displayValue": "04/07/1990"
        },
        {
            "displayName": "Dato for indlæggelse",
            "displayValue": "04/07/1990"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "120"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}