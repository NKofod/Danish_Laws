{
    "id": 112486,
    "title": "1995 LSF 180   FORSLAG TIL LOV OM ÆNDRING AF LOV OM RETSFORHOLDET MELLEM ARBEJDSGIVERE OG   FUNKTIONÆRER (FRATRÆDELSESGODTGØRELSER) ",
    "documentTypeId": "400",
    "isSagsforlobPeriodValid": false,
    "shortName": "1995/1 LSF 180",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 180 </P>  \r\n\r\n<P></P>  \r\n\r\n<P>Forslag til Lov om ændring af lov om retsforholdet mellem arbejdsgivere og  \r\n\r\n funktionærer (Fratrædelsesgodtgørelser) </P>  \r\n\r\n<P></P>  \r\n\r\n<P>Fremsat af arbejdsministeren (Jytte Andersen) </P>  \r\n\r\n<P></P>  \r\n\r\n<P>den 17. januar 1996 </P>  \r\n\r\n<P></P>  \r\n\r\n<P>Vedtaget ved tredjebehandling den 16. april 1996 </P>  \r\n\r\n<P></P>  \r\n\r\n<P><a href=\"document.aspx?accn=A19960028730\"> Lov nr. 287 af 24/04/1996</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om retsforholdet mellem arbejdsgivere og funktionærer, jf.  \r\n\r\n lovbekendtgørelse nr. 516 af 23. juli 1987, foretages følgende ændring: </P>  \r\n\r\n<P> <B>1.</B> I <I>§ 2 a</I> ophæves <I>stk. 2,</I> og i stedet indsættes:  \r\n\r\n</P>  \r\n\r\n<P> <I>&#187;Stk. 2.</I> Bestemmelsen i stk. 1 finder ikke anvendelse,  \r\n\r\n såfremt funktionæren ved fratrædelsen vil oppebære folkepension. </P>  \r\n\r\n<P> <I>Stk. 3.</I> Hvis funktionæren ved fratrædelsen vil oppebære en  \r\n\r\n alderspension fra arbejdsgiveren, og hvis funktionæren er indtrådt i den  \r\n\r\n pågældende pensionsordning før det fyldte 50. år, bortfalder  \r\n\r\n fratrædelsesgodtgørelsen. </P>  \r\n\r\n<P> <I>Stk. 4.</I> Bestemmelsen i stk. 3 finder ikke anvendelse, hvis der den  \r\n\r\n 1. juli 1996 ved kollektiv overenskomst er taget stilling til spørgsmålet om  \r\n\r\n nedsættelse eller bortfald af fratrædelsesgodtgørelsen som følge af  \r\n\r\n alderspension fra arbejdsgiveren.&#171; </P>  \r\n\r\n<P>Stk. 3 bliver herefter stk. 5. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. juli 1996. </P>  \r\n\r\n<P> <B>§ 3</B>  </P>  \r\n\r\n<P>Loven gælder ikke for Færøerne og Grønland. </P>  \r\n\r\n<P>Oprindeligt fremsat forslag </P>  \r\n\r\n<P>I lov om retsforholdet mellem arbejdsgivere og funktionærer, jf.  \r\n\r\n lovbekendtgørelse nr. 516 af 23. juli 1987 foretages følgende ændringer: </P>  \r\n\r\n<P> <B>§ 1</B>  </P>  \r\n\r\n<P>I <I>§ 2 a,</I> ophæves stk. 2, og i stedet indsættes: </P>  \r\n\r\n<P> <I>&#187;Stk. 2.</I> Bestemmelsen i stk. 1 finder ikke anvendelse,  \r\n\r\n såfremt funktionæren ved fratrædelsen vil oppebære folkepension. </P>  \r\n\r\n<P> <I>Stk. 3.</I> Hvis funktionæren ved fratrædelsen vil oppebære en  \r\n\r\n alderspension fra arbejdsgiveren, og hvis funktionæren er indtrådt i den  \r\n\r\n pågældende pensionsordning før det fyldte 50. år, bortfalder  \r\n\r\n fratrædelsesgodtgørelsen. </P>  \r\n\r\n<P> <I>Stk. 4.</I> Bestemmelsen i stk. 3 finder ikke anvendelse, hvis der den  \r\n\r\n 1. juli 1996 ved kollektiv overenskomst er taget stilling til spørgsmålet om  \r\n\r\n nedsættelse eller bortfald af fratrædelsesgodtgørelsen som følge af  \r\n\r\n alderspension fra arbejdsgiveren.&#171; </P>  \r\n\r\n<P>Stk. 3 bliver herefter stk. 5. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. juli 1996. </P>  \r\n\r\n<P> <B>§ 3</B>  </P>  \r\n\r\n<P>Loven gælder ikke for Færøerne og Grønland. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Lov nr. 291 af 9. juni 1948 om retsforholdet mellem arbejdsgivere og  \r\n\r\n funktionærer (Rigsdagstidende 1947-48, Folketingstidende sp. 2188, 2367, 4648  \r\n\r\n og 4670, Landstingstidende tillæg A, sp. 3969, tillæg B, sp. 1743, tillæg C,  \r\n\r\n sp. 1761) er senest bekendtgjort ved lovbekendtgørelse nr. 516 af 23. juli  \r\n\r\n 1987. </P>  \r\n\r\n<P>Fratrædelsesgodtgørelsen blev indført i funktionærlovens § 2 a ved lov nr.  \r\n\r\n 224 af 19. maj 1971 (Folketingstidende sp. 916, 1299, 6433 og 6526, tillæg A,  \r\n\r\n sp. 1331, tillæg B, sp. 1817 og tillæg C, sp. 903). Bestemmelsens oprindelige  \r\n\r\n formål var at mildne overgangen til anden beskæftigelse for funktionærer, der  \r\n\r\n afskediges efter en længere årrække at have været beskæftiget i samme  \r\n\r\n virksomhed. Funktionærer, der træder ud af arbejdsmarkedet, dvs. afskediges  \r\n\r\n med pension fra arbejdsgiveren eller folkepension, har således efter  \r\n\r\n bestemmelsens ordlyd ikke haft krav på godtgørelsen. </P>  \r\n\r\n<P>De nye arbejdsmarkedspensionsordninger, der i stort omfang er blevet  \r\n\r\n gennemført i de senere år, indebærer, at der i en årrække frem vil blive  \r\n\r\n udbetalt mange, meget små pensionsbeløb. Da bestemmelsen blev vedtaget i  \r\n\r\n 1971, kendte man stort set ikke disse små pensionsbeløb. </P>  \r\n\r\n<P>Den nuværende udformning af bestemmelsen i funktionærlovens § 2 a, stk. 2,  \r\n\r\n er af domstolene blevet fortolket således, at selv ganske små pensionsydelser  \r\n\r\n fra arbejdsgiveren medfører, at fratrædelsesgodtgørelsen efter § 2 a, stk. 1,  \r\n\r\n bortfalder. I Højesterets dom af 14. februar 1991, refereret i UfR 1991.317,  \r\n\r\n fandt retten således, at en pension med et engangsbeløb på ca. 9000 kr. samt  \r\n\r\n en årlig udbetaling på 8 kr. medførte bortfald af fratrædelsesgodtgørelsen.  \r\n\r\n</P>  \r\n\r\n<P>Efter forslaget vil funktionærer med disse meget små pensionsydelser ikke  \r\n\r\n miste deres fratrædelsesgodtgørelse, som kan være på op til 3 måneders løn.  \r\n\r\n</P>  \r\n\r\n<P> <I>Økonomiske og administrative konsekvenser</I>  </P>  \r\n\r\n<P>Forslaget indebærer ikke økonomiske eller administrative konsekvenser af  \r\n\r\n betydning. </P>  \r\n\r\n<P> <I>Erhvervsøkonomiske konsekvenser</I>  </P>  \r\n\r\n<P>Forslaget skønnes ikke at have erhvervsøkonomiske konsekvenser af  \r\n\r\n betydening. </P>  \r\n\r\n<P> <I>Miljømæssige konsekvenser</I>  </P>  \r\n\r\n<P>Forslaget har ingen miljømæssige konsekvenser. </P>  \r\n\r\n<P> <I>Forholdet til EU-retten</I>  </P>  \r\n\r\n<P>Forslaget indeholder ikke EU-retlige aspekter. </P>  \r\n\r\n<P> <I>Ligestillingsmæssige konsekvenser</I>  </P>  \r\n\r\n<P>Forslaget har ingen ligestillingsmæssige konsekvenser. </P>  \r\n\r\n<P> <I>Bemærkninger til forslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Fratrædelsesgodtgørelsen vil efter den foreslåede bestemmelse i § 2 a,  \r\n\r\n stk. 2, fortsat bortfalde, hvis funktionæren ved fratrædelsen vil oppebære  \r\n\r\n folkepension. </P>  \r\n\r\n<P>Fratrædelsesgodtgørelser bortfalder som hovedregel ved alderspension fra  \r\n\r\n arbejdsgiveren, men er funktionæren indtrådt i pensionsordningen efter det  \r\n\r\n fyldte 50. år, bortfalder fratrædelsesgodtgørelsen ikke. Den foreslåede  \r\n\r\n bestemmelse i § 2 a, stk. 3, er indsat, fordi funktionærer indtrådt i denne  \r\n\r\n sene alder vil have en meget kort opsparingsperiode og dermed et lille  \r\n\r\n pensionsbeløb. </P>  \r\n\r\n<P>En del af de nye ordninger omfatter pension i forbindelse med sygdom eller  \r\n\r\n invaliditet. Forslaget har ikke til hensigt at ændre gældende retspraktis på  \r\n\r\n dette område, hvorefter fratrædelsesgodtgørelsen ikke bortfalder som følge af  \r\n\r\n førtidspensionering på grund af sygdom eller invaliditet.  \r\n\r\n Fratrædelsesgodtgørelsen bortfalder kun, såfremt der er tale om  \r\n\r\n alderspension. </P>  \r\n\r\n<P>Den foreslåede bestemmelse i § 2 a, stk. 4, fastslår, at § 2 a, stk. 3, er  \r\n\r\n subsidiær. Den finder således ikke anvendelse, hvis der den 1. juli 1996 ved  \r\n\r\n kollektiv overenskomst eller aftale er taget stilling til spørgsmålet om  \r\n\r\n nedsættelse eller bortfald af fratrædelsesgodtgørelsen som følge af pension  \r\n\r\n fra arbejdsgiveren. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P>I lov om retsforholdet mellem arbejdsgivere og funktionærer, jf.  \r\n\r\n lovbekendtgørelse nr. 516 af 23. juli 1987 foretages følgende ændringer: </P>  \r\n\r\n<P> <B>§ 1</B>  </P>  \r\n\r\n<P>I <I>§ 2 a,</I> ophæves stk. 2, og i stedet indsættes: </P>  \r\n\r\n<P> <I>&#187;Stk. 2.</I> Bestemmelsen i stk. 1 finder ikke anvendelse,  \r\n\r\n såfremt funktionæren ved fratrædelsen vil oppebære folkepension. </P>  \r\n\r\n<P> <I>Stk. 3.</I> Hvis funktionæren ved fratrædelsen vil oppebære en  \r\n\r\n alderspension fra arbejdsgiveren, og hvis funktionæren er indtrådt i den  \r\n\r\n pågældende pensionsordning før det fyldte 50. år, bortfalder  \r\n\r\n fratrædelsesgodtgørelsen. </P>  \r\n\r\n<P> <I>Stk. 4.</I> Bestemmelsen i stk. 3 finder ikke anvendelse, hvis der den  \r\n\r\n 1. juli 1996 ved kollektiv overenskomst er taget stilling til spørgsmålet om  \r\n\r\n nedsættelse eller bortfald af fratrædelsesgodtgørelsen som følge af  \r\n\r\n alderspension fra arbejdsgiveren.&#171; </P>  \r\n\r\n<P>Stk. 3 bliver herefter stk. 5. </P>  \r\n\r\n<P> <I>Stk. 2.</I> Bestemmelsen i stk. 1 finder ikke anvendelse, såfremt  \r\n\r\n funktionæren ved fratrædelsen vil oppebære pension fra arbejdsgiveren eller  \r\n\r\n folkepension. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "01/05/1996"
        },
        {
            "displayName": "Accession",
            "displayValue": "199512K00180"
        },
        {
            "displayName": "Entydig dokumentidentifikation",
            "displayValue": "CL000401"
        },
        {
            "displayName": "Dato for førstegangsindlæggelse",
            "displayValue": "01/05/1996"
        },
        {
            "displayName": "Dato for indlæggelse",
            "displayValue": "01/05/1996"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "180"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}