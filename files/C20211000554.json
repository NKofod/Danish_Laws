{
    "id": 227772,
    "title": "Orientering om skærpelse af krav om coronapas for besøgende på sociale tilbud og plejehjem m.v. (Til samtlige kommuner, regioner, socialtilsyn, og andre relevante myndigheder, relevante organisationer og samtlige sociale tilbud og plejehjem m.v.)",
    "documentTypeId": "200",
    "isSagsforlobPeriodValid": true,
    "shortName": "SKR nr 10005 af 28/11/2021",
    "documentHtml": "<div class=\"bjelke\">Den fulde tekst</div><p class=\"Titel2\">Orientering om skærpelse af krav om coronapas for besøgende på sociale tilbud og plejehjem m.v.</p>\r\n<p class=\"UnderTitel2\">(Til samtlige kommuner, regioner, socialtilsyn, og andre relevante myndigheder, relevante organisationer og samtlige sociale tilbud og plejehjem m.v.)</p>\r\n<p>Epidemikommissionen har indstillet til regeringen, at de nuværende regler om krav om coronapas for besøgende på sociale tilbud og plejehjem m.v. under hensyn til den aktuelle situation med covid-19 bør skærpes, sådan at der indføres krav om opsætning af informationsmateriale om kravet om coronapas, og at nære pårørende ikke længere bør være undtaget.</p>\r\n<p>Efter forelæggelse for Folketingets Epidemiudvalg har social- og ældreministeren udstedt vedlagte bekendtgørelse nr. 2162 af 27. november 2021 om krav om krav om coronapas på Social- og Ældreministeriets område i forbindelse med håndtering af covid-19. Bekendtgørelsen træder i kraft mandag den 29. november 2021. Med bekendtgørelsen skærpes reglerne om coronapas for besøgende.</p>\r\n<p>Bekendtgørelsen ophæves den 10. december 2021, medmindre gyldighedsperioden for bekendtgørelsen forlænges.</p>\r\n<p>Nedenfor følger en nærmere beskrivelse af reglerne i bekendtgørelsen.</p>\r\n<p>\r\n   <span class=\"Italic\">Bekendtgørelsens anvendelsesområde</span>\r\n</p>\r\n<p class=\"BilagtekstListe\">Bekendtgørelsen omfatter følgende sociale tilbud og plejehjem m.v.:</p>\r\n<p class=\"Liste1\">\r\n   <span class=\"Liste1Nr\">•</span> Plejecentre og plejeboliger, hvorved forstås kommunale og private tilbud om plejehjem, jf. § 192 i lov om social service, plejeboligbebyggelser, der er omfattet af lov om almene boliger m.v., plejeboligbebyggelser, der er omfattet af lov om boliger for ældre og personer med handicap, og friplejeboligbebyggelser, der er omfattet af lov om friplejeboliger.</p>\r\n<p class=\"Liste1\">\r\n   <span class=\"Liste1Nr\">•</span> Aflastningspladser, hvorved forstås tilbud om midlertidigt ophold, jf. § 84, stk. 2, i lov om social service.</p>\r\n<p class=\"Liste1\">\r\n   <span class=\"Liste1Nr\">•</span> Følgende anbringelsessteder og botilbud m.v.:</p>\r\n<p class=\"Liste2\">\r\n   <span class=\"Liste2Nr\">–</span> Særlige dagtilbud efter § 32 i lov om social service.</p>\r\n<p class=\"Liste2\">\r\n   <span class=\"Liste2Nr\">–</span> Særlige klubtilbud efter § 36 i lov om social service.</p>\r\n<p class=\"Liste2\">\r\n   <span class=\"Liste2Nr\">–</span> Indendørs og udendørs fællesarealer i tilknytning til egne værelser, kollegier eller kollegielignende opholdssteder efter § 66, stk. 1, nr. 5, i lov om social service.</p>\r\n<p class=\"Liste2\">\r\n   <span class=\"Liste2Nr\">–</span> Opholdssteder for børn og unge efter § 66, stk. 1, nr. 6, i lov om social service.</p>\r\n<p class=\"Liste2\">\r\n   <span class=\"Liste2Nr\">–</span> Døgninstitutioner, herunder delvis lukkede døgninstitutioner og delvis lukkede afdelinger på døgninstitutioner samt sikrede døgninstitutioner og særligt sikrede afdelinger efter § 66, stk. 1, nr. 7, i lov om social service.</p>\r\n<p class=\"Liste2\">\r\n   <span class=\"Liste2Nr\">–</span> Dagtilbud i form af beskyttet beskæftigelse efter § 103 i lov om social service og aktivitets- og samværstilbud efter § 104 i lov om social service, herunder væresteder for personer med særlige sociale problemer.</p>\r\n<p class=\"Liste2\">\r\n   <span class=\"Liste2Nr\">–</span> Midlertidige botilbud efter § 107 i lov om social service.</p>\r\n<p class=\"Liste2\">\r\n   <span class=\"Liste2Nr\">–</span> Længerevarende botilbud efter § 108 i lov om social service.</p>\r\n<p class=\"Liste2\">\r\n   <span class=\"Liste2Nr\">–</span> Kvindekrisecentre efter § 109 i lov om social service.</p>\r\n<p class=\"Liste2\">\r\n   <span class=\"Liste2Nr\">–</span> Forsorgshjem, herberger m.v. efter § 110 i lov om social service.</p>\r\n<p class=\"Liste2\">\r\n   <span class=\"Liste2Nr\">–</span> Botilbudslignende tilbud efter § 4, stk. 1, nr. 3, i lov om socialtilsyn.</p>\r\n<p class=\"Liste1\">\r\n   <span class=\"Liste1Nr\">•</span> Tilbud med stofmisbrugsbehandling efter §§ 101 og 101 a i lov om social service, der ikke gives på døgnbehandlingstilbud omfattet af ovennævnte midlertidige botilbud efter § 107 i lov om social service.</p>\r\n<p class=\"BilagtekstListe\">Bekendtgørelsen omfatter også følgende steder, hvor der leveres og modtages:</p>\r\n<p class=\"Liste1\">\r\n   <span class=\"Liste1Nr\">•</span> Rehabiliteringsforløb efter § 83 a i lov om social service.</p>\r\n<p class=\"Liste1\">\r\n   <span class=\"Liste1Nr\">•</span> Afløsning og aflastning efter § 84, stk. 1 i lov om social service.</p>\r\n<p class=\"Liste1\">\r\n   <span class=\"Liste1Nr\">•</span> Genoptræning og vedligeholdelsestræning efter § 86 i lov om social service.</p>\r\n<p>\r\n   <span class=\"Italic\">Personer og lokaler m.v. omfattet af kravet om coronapas</span>\r\n</p>\r\n<p>Bekendtgørelsen medfører, at besøgende på ovennævnte sociale tilbud og plejehjem m.v. skal kunne vise et coronapas, når de kommer på besøg.</p>\r\n<p>Coronapasset skal kunne forevises til personale eller andre personer tilknyttet lokalet eller lokaliteten, eller der kan ske automatisk scanning af QR-koden i appen ”Coronapas”, jf. nedenfor under definition af coronapas.</p>\r\n<p>Hvis en besøgende ikke kan fremvise et coronapas, kan den pågældende bortvises, jf. dog nedennævnte undtagelser.</p>\r\n<p>Det bemærkes, at kravet om coronapas kun omfatter lokaler og lokaliteter, hvortil offentligheden har adgang. Det vil sige, at beboerens egen lejlighed eller eget værelse ikke vil være omfattet, men hvis besøgende skal passere gennem fællesarealer indendørs eller udendørs, vil kravet gælde.</p>\r\n<p>\r\n   <span class=\"Italic\">Undtagelser til kravet om coronapas</span>\r\n</p>\r\n<p class=\"BilagtekstListe\">Kravet om coronapas gælder ikke for følgende:</p>\r\n<p class=\"Liste1\">\r\n   <span class=\"Liste1Nr\">•</span> Børn under 15 år.</p>\r\n<p class=\"Liste1\">\r\n   <span class=\"Liste1Nr\">•</span> Værger (herunder også forældremyndighedsindehavere), personlige repræsentanter og advokater m.v. for beboere og brugere på de sociale tilbud og plejehjem m.v., der er omfattet af bekendtgørelsen.</p>\r\n<p class=\"Liste1\">\r\n   <span class=\"Liste1Nr\">•</span> Personer, hvor det sociale tilbud eller plejehjemmet m.v. vurderer, at der er ganske særlige grunde til at undtage den pågældende fra krav om coronapas.</p>\r\n<p class=\"Liste1\">\r\n   <span class=\"Liste1Nr\">•</span> Personer, der kan fremvise dokumentation udstedt og underskrevet af et kommunalt borgerservicecenter for at være undtaget fra at få foretaget en covid-19-test. Navnet på dokumentationen skal svare til navnet på personens medbragte pas, kørekort, sundhedskort eller andet offentligt udstedt identitetskort.</p>\r\n<p>De kommunale borgerservicecentre udsteder dokumentation til personer, der sammen med et medbragt pas, kørekort, sundhedskort eller andet offentligt udstedt identitetskort, indleverer en erklæring på tro og love om, at personen af medicinske årsager eller som følge af en fysisk eller psykisk funktionsnedsættelse ikke bør få foretaget en covid-19-test. Dokumentationen er gyldig i 3 måneder fra udstedelsen. Sundhedsministeriet stiller den erklæring på tro og love til rådighed, der skal anvendes. Erklæringen skal indeholde en udtømmende oplistning af de årsager, der kan føre til undtagelse for covid-19- test.</p>\r\n<p>Kravet om coronapas vil heller ikke gælde for personer, der leverer varer eller tjenesteydelser til det pågældende sted. Det samme gælder i forhold til f.eks. myndighedspersoner, der kommer på tilsyn eller til et møde det pågældende sted. Dette skyldes, at disse persongrupper i udgangspunktet ikke kan anses som besøgende hos beboerne og brugerne det pågældende sted.</p>\r\n<p>Selvom man er undtaget fra krav om coronapas opfordres der dog til, at man – uanset vaccination eller ej – får foretaget en test for covid-19, inden man kommer på besøg på sociale tilbud og plejehjem m.v.</p>\r\n<p>Det bemærkes, at bekendtgørelsen gælder ikke i forbindelse med politiske meningstilkendegivelser.</p>\r\n<p>\r\n   <span class=\"Italic\">Definition af coronapas</span>\r\n</p>\r\n<p class=\"BilagtekstListe\">Ved et coronapas forstås dokumentation for</p>\r\n<p class=\"Liste1\">\r\n   <span class=\"Liste1Nr\">1.</span> et negativt resultat af en covid-19-test, der ved en PCR-test er højst 72 timer gammel regnet fra tidspunktet, hvor testen er foretaget, eller ved en antigentest, der er højst 48 timer gammel regnet fra tidspunktet, hvor testen er foretaget,</p>\r\n<p class=\"Liste1\">\r\n   <span class=\"Liste1Nr\">2.</span> et positivt resultat af en PCR-test, der er mindst 14 dage og højst 180 dage gammelt regnet fra tidspunktet, hvor testen blev foretaget,</p>\r\n<p class=\"Liste1\">\r\n   <span class=\"Liste1Nr\">3.</span> et gennemført vaccinationsforløb mod covid-19,</p>\r\n<p class=\"Liste1\">\r\n   <span class=\"Liste1Nr\">4.</span> et påbegyndt vaccinationsforløb mod covid-19, eller</p>\r\n<p class=\"Liste1\">\r\n   <span class=\"Liste1Nr\">5.</span> Ovennævnte nr. 1, 2, 3 eller 4 ved fremvisning af sundhedsmyndighedernes app ”Coronapas”, hvor skærmen viser ”Gyldigt i Danmark” kombineret med bevægelige elementer og aktuelt klokkeslæt på skærmen eller ved verifikation i form af scanning af QR- koden i appen, hvor skærmen viser ”Gyldigt i Danmark”.</p>\r\n<p>Ved en covid-19-test forstås en test, der er foretaget som en PCR-test eller en antigentest. Ved en PCR-test forstås en polymerase chain reaction-test. Ved en antigentest forstås en test, der på kort tid viser, om der er immunkemisk påvisning af virusproteiner (antigener).</p>\r\n<p>Kræver et vaccinationsforløb mod covid-19 to eller flere doser, anses det for gennemført umiddelbart efter den afsluttende dosis. Kræver et vaccinationsforløb mod covid-19 alene én dosis, anses det for gennemført 14 dage efter denne ene dosis.</p>\r\n<p>Et vaccinationsforløb mod covid-19 anses for påbegyndt mindst 14 dage og højst 42 dage efter den første dosis.</p>\r\n<p>Dokumentation efter ovennævnte nr. 1-4, kan foreligge både i papirformat og elektronisk.</p>\r\n<p>Navnet på indehaveren af coronapasset skal svare til navnet på personens medbragte pas, kørekort, sundhedskort eller andet offentligt udstedt identitetskort. Dette gælder dog ikke for dokumentation efter ovennævnte nr. 5, samt i sundhedsmyndighedernes app ”MinSundhed” med bevægelige elementer, der beskytter mod kopiering fra appen.</p>\r\n<p>\r\n   <span class=\"Italic\">Krav om skiltning</span>\r\n</p>\r\n<p>Sociale tilbud og plejehjem m.v. skal ved lokaler og lokaliteter omfattet af kravet om coronapas opsætte informationsmateriale om kravet og om muligheden for bortvisning.</p>\r\n<p>\r\n   <span class=\"Italic\">Spørgsmål om evt.</span> <span class=\"Italic\">strafansvar for overtrædelse af reglerne</span></p>\r\n<p>Overtrædelse af reglerne om coronapas er ikke strafpålagt.</p><div class=\"Givet\" id=\"Givet\"><p class=\"Givet\" align=\"center\">Social- og Ældreministeriet, den 28. november 2021</p><p class=\"Sign1\" align=\"center\">Anita Hørby</p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/12/2021"
        },
        {
            "displayName": "Accession",
            "displayValue": "C20211000554"
        },
        {
            "displayName": "Entydig dokumentidentifikation",
            "displayValue": "DH000421"
        },
        {
            "displayName": "Dato for førstegangsindlæggelse",
            "displayValue": "05/12/2021"
        },
        {
            "displayName": "Dato for indlæggelse",
            "displayValue": "08/12/2021"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10005"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "28/11/2021"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Social- og Ældremin., j.nr. 2021-2210"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}