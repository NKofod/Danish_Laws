{
    "id": 135491,
    "title": "Bekendtgørelse om gebyrer ved brug af internationale betalingsmidler",
    "documentTypeId": "60",
    "isSagsforlobPeriodValid": true,
    "shortName": "BEK nr 65 af 28/01/2011",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om gebyrer ved brug af internationale betalingsmidler</p>\r\n<p class=\"Indledning2\">I medfør af § 80, stk. 10, i lovbekendtgørelse nr. 385 af 25. maj 2009 om betalingstjenester, fastsættes:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num1\">1)</span> et debetkort; et betalingskort, der direkte er tilknyttet kortindehavers konto og hvor beløbet trækkes på kortindehavers konto straks efter, at kortudsteder har modtaget transaktionen,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num2\">2)</span> et kreditkort; et betalingskort, hvor kortindehaver har ret til en vis kredittid, inden beløbet trækkes på kortindehavers konto,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num3\">3)</span> et internationalt betalingskort; et betalingskort, der kan benyttes til kontanthævning eller som betalingsmiddel i flere lande,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num4\">4)</span> et dansk udstedt internationalt betalingskort; et internationalt betalingskort udstedt af en kortudsteder beliggende i Danmark,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num5\">5)</span> et udenlandsk udstedt internationalt betalingskort; et internationalt betalingskort udstedt af en kortudsteder beliggende udenfor Danmark og</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num6\">6)</span> en indløser; en udbyder af betalingstjenester, der indgår aftale med betalingsmodtager om tilslutning til et betalingssystem.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Fællesbestemmelse for dansk og udenlandsk udstedte internationale betalingskort</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Betalingstjenestelovens § 80, stk. 2 til 4, gælder ikke for anvendelsen af internationale betalingskort.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Dansk udstedte internationale betalingskort</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Indløsere af dansk udstedte internationale debetkort må højst opkræve et gebyr på 0,4 pct. af transaktionsbeløbet hos betalingsmodtager, dog højst 4 kr. pr. transaktion, i forbindelse med kortindehavers brug af et sådant debetkort i den fysiske handel i Danmark, jf. betalingstjenestelovens § 6, nr. 13.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Indløsere af dansk udstedte internationale kreditkort må højst opkræve et gebyr på 0,75 pct. af transaktionsbeløbet hos betalingsmodtager i forbindelse med kortindehavers brug af et sådant kreditkort i den fysiske handel i Danmark, jf. betalingstjenestelovens § 6, nr. 13.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Betalingsmodtager må ikke hos bruger opkræve gebyr for en betalingstransaktion i den fysiske handel, når bruger betaler med et dansk udstedt internationalt betalingskort, jf. betalingstjenestelovens § 80, stk. 6.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Udenlandsk udstedte internationale betalingskort</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Omkostningerne ved driften af et udenlandsk udstedt betalingskort kan pålægges betalingsmodtager. Omkostningerne fastsættes efter betalingstjenestelovens § 79.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Forbudet mod at opkræve gebyr hos bruger i den fysiske handel, jf. betalingstjenestelovens § 80, stk. 6, gælder ikke for udenlandsk udstedte internationale betalingskort. Opkræver betalingsmodtager gebyr hos brugeren for anvendelse af et udenlandsk udstedt internationalt betalingskort i den fysiske handel, må gebyrets størrelse ikke overstige betalingsmodtagers gebyr for betalingstransaktionen til indløser. Betalingsmodtager skal forud for en aftales indgåelse på tydelig måde oplyse bruger om, hvilke gebyrer der opkræves.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Øvrige bestemmelser</span>\r\n</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Konkurrence- og Forbrugerstyrelsen kan efter konkret ansøgning bestemme, at udenlandske indløsere af dansk udstedte internationale debetkort og dansk udstedte internationale kreditkort, der kan dokumentere, at de har særlige ekstraomkostninger, kan få forhøjet gebyret.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Konkurrence- og Forbrugerstyrelsen kan i forbindelse med behandling af en ansøgning om forhøjelse af et gebyr kræve alle oplysninger, der er relevante for behandlingen af ansøgningen, jf. betalingstjenestelovens § 98, stk. 2.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Konkurrence- og Forbrugerstyrelsens afgørelse efter stk. 1, kan indbringes for Konkurrenceankenævnet, jf. betalingsmiddellovens § 98, stk. 3.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Bekendtgørelsen træder i kraft den 31.januar 2011, og ophæves automatisk den 30. juni 2011, medmindre andet bestemmes inden denne dato.</p><div class=\"Givet\" id=\"Givet\"><p class=\"Givet\" align=\"center\">Økonomi- og Erhvervsministeriet, den 28. januar 2011</p><p class=\"Sign1\" align=\"center\">Brian Mikkelsen</p><p class=\"Sign2\" align=\"right\">/ Agnete Gersing</p></div>",
    "isHistorical": true,
    "editorialNotes": [
        "Bekendtgørelsen gælder frem til den 30. juni 2011."
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/01/2011"
        },
        {
            "displayName": "Accession",
            "displayValue": "B20110006505"
        },
        {
            "displayName": "Entydig dokumentidentifikation",
            "displayValue": "AU004317"
        },
        {
            "displayName": "Dato for førstegangsindlæggelse",
            "displayValue": "29/01/2011"
        },
        {
            "displayName": "Dato for indlæggelse",
            "displayValue": "25/10/2012"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "65"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "28/01/2011"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Konkurrence- og Forbrugerstyrelsen"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Konkurrence- og Forbrugerstyrelsen, j.nr. 4/0204-0200-0007"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}