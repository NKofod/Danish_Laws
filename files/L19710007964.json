{
    "id": 50336,
    "title": "Bekendtgørelse af luftfartsoverenskomst af 23. juni 1971 med Indonesien. ",
    "documentTypeId": "220",
    "isSagsforlobPeriodValid": false,
    "shortName": "BKI nr 79 af 30/08/1971",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af luftfartsoverenskomst af 23.  \r\n\r\n juni 1971 med Indonesien. </H1>  \r\n\r\n<P></P>  \r\n\r\n<BR>  \r\n\r\n<P>OVERENSKOMST </P>  \r\n\r\n<P>mellem Danmarks regering og Republikken Indonesiens regering om lufttrafik  \r\n\r\n mellem deres respektive territorier </P>  \r\n\r\n<P>Danmarks regering og Republikken Indonesiens regering, som er parter i  \r\n\r\n konventionen om international civil luftfart, der åbnedes for undertegnelse i  \r\n\r\n Chicago den syvende december 1944, og </P>  \r\n\r\n<P>som ønsker at indgå en overenskomst som tillæg til nævnte konvention med  \r\n\r\n det formål at oprette lufttrafik mellem dansk og indonesisk territorium, </P>  \r\n\r\n<P>er kommet overens om følgende: </P>  \r\n\r\n<P>Artikel 1 </P>  \r\n\r\n<P>I nærværende overenskomst skal, medmindre andet følger af sammenhængen,  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>a) udtrykket &#187;konventionen&#171; betyde konventionen om  \r\n\r\n international civil luftfart, der åbnedes for undertegnelse i Chicago den  \r\n\r\n syvende december 1944, og indbefatte ethvert tillæg vedtaget i henhold til  \r\n\r\n denne konventions artikel 90 og enhver ændring af tillæggene eller  \r\n\r\n konventionen i henhold til dennes artikler 90 eller 94; </LI>  \r\n\r\n<LI>b) udtrykket &#187;luftfartsmyndighed&#171; for Danmarks vedkommende  \r\n\r\n betyde ministeriet for offentlige arbejder samt enhver person eller ethvert  \r\n\r\n organ, der er bemyndiget til at udøve nogen af de funktioner, som for  \r\n\r\n nærværende varetages af nævnte ministerium, eller lignende funktioner, og for  \r\n\r\n Republikken Indonesiens vedkommende betyde kommunikationsministeren samt  \r\n\r\n enhver person eller ethvert organ, der er bemyndiget til at udøve funktioner,  \r\n\r\n som for nærværende varetages af nævnte minister, eller lignende funktioner;  \r\n\r\n</LI>  \r\n\r\n<LI>c) udtrykket &#187;udpeget luftfartsselskab&#171; betyde et  \r\n\r\n luftfartsselskab, som en kontraherende part ved skriftlig meddelelse til den  \r\n\r\n anden kontraherende part i overensstemmelse med artikel 3 i nærværende  \r\n\r\n overenskomst har udpeget til at drive lufttrafik på de i en sådan meddelelse  \r\n\r\n angivne ruter; </LI>  \r\n\r\n<LI>d) udtrykket &#187;territorium&#171; i relation til en stat have den  \r\n\r\n betydning, der er tillagt det i konventionens artikel 2; </LI>  \r\n\r\n<LI>e) udtrykkene &#187;lufttrafik&#171;, &#187;international  \r\n\r\n lufttrafik&#171;, &#187;luftfartsselskab&#171; samt &#187;teknisk  \r\n\r\n landing&#171; have de betydninger, der er tillagt hvert af dem i  \r\n\r\n konventionens artikel 96. </LI>  \r\n\r\n</UL>  \r\n\r\n<P>Artikel 2 </P>  \r\n\r\n<UL CLASS=PLAIN-LIST>  \r\n\r\n<LI>1) Med henblik på driften af regelmæssig international lufttrafik tilstår  \r\n\r\n hver kontraherende part den anden kontraherende parts udpegede  \r\n\r\n luftfartsselskab eller luftfartsselskaber a) ret til at overflyve den anden  \r\n\r\n kontraherende parts territorium uden landing, b) ret til at foretage tekniske  \r\n\r\n landinger på nævnte territorium. </LI>  \r\n\r\n<LI>2) Med henblik på driften af regelmæssig international lufttrafik på de i  \r\n\r\n tillægget til denne overenskomst angivne ruter (i det efterfølgende benævnt  \r\n\r\n &#187;den aftalte trafik&#171; og &#187;de angivne ruter&#171;) tilstår hver  \r\n\r\n kontraherende part desuden den anden kontraherende parts udpegede  \r\n\r\n luftfartsselskab eller luftfartsselskaber </LI>  \r\n\r\n</UL>  \r\n\r\n<P>ret til at foretagelandinger på den anden kontraherende parts territorium  \r\n\r\n med det formål at optage og afsætte passagerer, last og post i international  \r\n\r\n trafik på de i tillægget angivne pladser. </P>  \r\n\r\n<UL CLASS=PLAIN-LIST>  \r\n\r\n<LI>3) Intet i denne artikels stk. 2 skal anses for at give en kontraherende  \r\n\r\n parts luftfartsselskab ret til på den anden kontraherende parts territorium  \r\n\r\n at optage passagerer, last eller post, som befordres mod eller uden vederlag  \r\n\r\n og er bestemt for en anden plads på denne anden kontraherende parts  \r\n\r\n territorium. </LI>  \r\n\r\n<LI>4) uanset bestemmelserne i denne artikels stk. 1 og 2 skal driften af  \r\n\r\n aftalt trafik i områder med fjendtligheder eller under militær besættelse  \r\n\r\n eller i områder, der berøres heraf, i overensstemmelse med konventionens  \r\n\r\n artikel 9 være undergivet de kompetente militærmyndigheders godkendelse.  \r\n\r\n</LI>  \r\n\r\n</UL>  \r\n\r\n<P>Artikel 3 </P>  \r\n\r\n<UL CLASS=PLAIN-LIST>  \r\n\r\n<LI>1) Hver kontraherende part skal ved skriftlig meddelelse til den anden  \r\n\r\n kontraherende part udpege et eller flere luftfartsselskaber til at drive den  \r\n\r\n aftalte trafik på de angivne ruter. </LI>  \r\n\r\n<LI>2) Ved modtagelsen af meddelelse om udpegelsen skal den anden  \r\n\r\n kontraherende part under forbehold af bestemmelserne i denne artikels stk. 3  \r\n\r\n og 4 ufortøvet give det eller de udpegede luftfartsselskaber den fornødne  \r\n\r\n driftstilladelse. </LI>  \r\n\r\n<LI>3) Den ene kontraherende parts luftfartsmyndigheder kan forlange, at et  \r\n\r\n af den anden kontraherende part udpeget luftfartsselskab over for dem  \r\n\r\n godtgør, at det er i stand til at opfylde de betingelser, som er foreskrevet  \r\n\r\n i henhold til de love og bestemmelser, som af disse myndigheder normalt og  \r\n\r\n med rimelighed anvendes på driften af international kommerciel lufttrafik i  \r\n\r\n overensstemmelse med konventionens bestemmelser. </LI>  \r\n\r\n<LI>4) Hver kontraherende part har ret til at nægte at godkende udpegelsen af  \r\n\r\n et luftfartsselskab og til at tilbageholde eller tilbagekalde indrømmelsen af  \r\n\r\n de i nærværende overenskomsts artikel 2, stk. 2, angiven rettigheder til et  \r\n\r\n luftfartsselskab eller til at opstille sådanne betingelser, som den måtte  \r\n\r\n anse for nødvendige for et luftfartsselskabs udnyttelse af disse rettigheder  \r\n\r\n i ethvert tilfælde, hvor den ikke anser det for godtgjort, at en væsentlig  \r\n\r\n del af ejendomsretten til og den effektive kontrol med dette luftfartsselskab  \r\n\r\n beror hos den kontraherende part, der har udpeget luftfartsselskabet, eller  \r\n\r\n hos statsborgere i den kontraherende stat, der har udpeget  \r\n\r\n luftfartsselskabet. </LI>  \r\n\r\n<LI>5) Når som helst, efter at bestemmelserne i denne artikels stk. 1 og 2 er  \r\n\r\n blevet opfyldt, kan et således udpeget og godkendt luftfartsselskab påbegynde  \r\n\r\n driften af den aftalte trafik, idet dog ingen trafik må drives, medmindre en  \r\n\r\n i overensstemmelse med bestemmelserne i nærværende overenskomsts artikel 7  \r\n\r\n fastsat takst er i kraft for dens vedkommende. </LI>  \r\n\r\n<LI>6) Hver kontraherende part er berettiget til at suspendere et  \r\n\r\n luftfartsselskabs udøvelse af de i nærværende overenskomsts artikel 2, stk.  \r\n\r\n 2, angivne rettigheder eller til at opstille sådanne betingelser, som den  \r\n\r\n måtte anse for påkrævede for et luftfartsselskabs udøvelse af disse  \r\n\r\n rettigheder, i ethvert tilfælde, hvor luftfartsselskabet undlader at  \r\n\r\n efterkomme de love og bestemmelser, som er fastsat af den kontraherende part,  \r\n\r\n der tilstår disse rettigheder, eller på anden måde undlader at udøve sin  \r\n\r\n virksomhed i overensstemmelse med de i nærværende overenskomst foreskrevne  \r\n\r\n betingelser. Det er dog en forudsætning, at denne ret kun gøres gældende  \r\n\r\n efter drøftelse med den anden kontraherende part, medmindre øjeblikkelig  \r\n\r\n suspension eller pålæggelse af betingelser er absolut nødvendig for at  \r\n\r\n forebygge yderligere overtrædelser af love eller bestemmelser. </LI>  \r\n\r\n</UL>  \r\n\r\n<P>Artikel 4 </P>  \r\n\r\n<UL CLASS=PLAIN-LIST>  \r\n\r\n<LI>1) Luftfartøjer, der benyttes af et af en kontraherende part udpeget  \r\n\r\n luftfartsselskab, og som ankommer til og igen afgår fra eller overflyder den  \r\n\r\n anden kontraherende parts territorium, såvel som brændstof, smøreolie,  \r\n\r\n reservedele, sædvanligt udstyr og luftfartøjsforråd om bord i sådanne  \r\n\r\n luftfartøjer skal være fritaget for toldafgifter og andre afgifter, der  \r\n\r\n opkræves ved import, eksport eller transit af varer. Dette skal også gælde  \r\n\r\n for varer om bord i luftfartøjerne, som forebruges under flyvningen over  \r\n\r\n sidstnævnte kontraherende parts territorium. </LI>  \r\n\r\n<LI>2) Brændstof, smøreolie, luftfartøjsforråd, reservedele samt sædvanligt  \r\n\r\n udstyr, der midlertidigt er indført på en kontraherende parts territorium for  \r\n\r\n der straks eller efter opmagasinering at blive anbragt i eller på anden måde  \r\n\r\n taget om bord i et af den anden kontraherende part udpeget luftfartsselskabs  \r\n\r\n luftfartøjer eller for på anden måde at blive genudført fra den førstnævnte  \r\n\r\n kontraherende parts territorium, skal være fritaget for de toldafgifter og  \r\n\r\n andre afgifter, som er nævnt i denne artikels stk. 1. </LI>  \r\n\r\n<LI>3) Brændstof og smøreolie, som er taget om bord i et af en af de  \r\n\r\n kontraherende parter udpeget luftfartsselskabs luftfartøjer på den anden  \r\n\r\n kontraherende parts territorium og anvendes i international lufttrafik, skal  \r\n\r\n fritages for de toldafgifter og andre afgifter, som er nævnt i denne artikels  \r\n\r\n stk. 1, såvel som for alle andre specielle forbrugsafgifter under  \r\n\r\n forudsætning af, at de formelle toldbestemmelser efterkommes. </LI>  \r\n\r\n<LI>4) Hver kontraherende part kan opbevare de i denne artikels stk. 1-3  \r\n\r\n nævnte effekter under toldopsyn eller -kontrol. </LI>  \r\n\r\n<LI>5) For så vidt ingen told eller andre afgifter er pålagt effekter,  \r\n\r\n omhandlet i denne artikels stk. 1-3, skal sådanne effekter ikke omfattes af  \r\n\r\n noget forbud eller af restriktioner på import, eksport og transit, som eller  \r\n\r\n kunne bringes i anvendelse, medmindre et sådant forbud eller en sådan  \r\n\r\n restriktion gælder for alle luftfartsselskaber, herunder de nationale  \r\n\r\n luftfartsselskaber, med hensyn til visse effekter, omhandlet i denne artikels  \r\n\r\n stk. 1-3. </LI>  \r\n\r\n<LI>6) Den i nærværende artikel omhandlede behandling skal tilstås ud over og  \r\n\r\n uden præjudice for den behandling, som hver af de kontraherende parter er  \r\n\r\n forpligtet til at give i henhold til konventionens artikel 24. </LI>  \r\n\r\n</UL>  \r\n\r\n<P>Artikel 5 </P>  \r\n\r\n<P>De afgifter, som en kontraherende part pålægger den anden kontraherende  \r\n\r\n parts udpegede luftfartsselskabs luftfartøjer for benyttelse af lufthavne og  \r\n\r\n luftnavigationshjælpemidler, må ikke være højere end dem, der betales af dens  \r\n\r\n egn luftfartøjer, som udfører international trafik. </P>  \r\n\r\n<P>Artikel 6 </P>  \r\n\r\n<UL CLASS=PLAIN-LIST>  \r\n\r\n<LI>1) Der skal være rimelig og lige adgang for begge kontraherende parters  \r\n\r\n udpegede luftfartsselskaber til at drive den aftalte trafik på de angivne  \r\n\r\n ruter mellem deres respektive territorier. </LI>  \r\n\r\n<LI>2) Ved driften af den aftalte trafik skal hver kontraherende parts  \r\n\r\n udpegede luftfartsselskaber tage hensyn til den anden kontraherende parts  \r\n\r\n udpegede luftfartsselskabers interesser, således at den trafik, som de  \r\n\r\n sidstnævnte driver på den samme rute eller på dele deraf, ikke påvirkes på  \r\n\r\n utilbørlig måde. </LI>  \r\n\r\n<LI>3) Den aftalte trafik, der udøves af de kontraherende parters udpegede  \r\n\r\n luftfartsselskaber, skal være nøje afpasset efter publikums behov for  \r\n\r\n befordring på de angivne ruter og skal have til hovedformål at tilvejebringe  \r\n\r\n en kapacitet, der er tilstrækkelig til at tilfredsstille det løbende og det  \r\n\r\n med rimelighed forventede behov for befordring af passagerer, last og post,  \r\n\r\n kommende fra eller bestemt for det territorium, som tilhører den  \r\n\r\n kontraherende part, der har udpeget luftfartsselskabet. </LI>  \r\n\r\n</UL>  \r\n\r\n<P>Befordringen af passagerer, last og post, der både optages og afsættes på  \r\n\r\n pladser på de angivne ruter på territorier tilhørende andre stater end den,  \r\n\r\n der har udpeget luftfartsselskabet, skal ske i overensstemmelse med de  \r\n\r\n almindelige principper om, at kapaciteten skal være afpasset efter: i)  \r\n\r\n trafikbehovet til og fra det territorium, der tilhører den kontraherende  \r\n\r\n part, som har udpeget luftfartsselskabet, ii) trafikbehovet i det område,  \r\n\r\n gennem hvilket ruten passerer, under hensyntagen til andre ruter, oprettet af  \r\n\r\n luftfartsselskaber i de stater, som området omfatter, samt iii) behovet for  \r\n\r\n drift af gennemgående luftruter. </P>  \r\n\r\n<P>Artikel 7 </P>  \r\n\r\n<UL CLASS=PLAIN-LIST>  \r\n\r\n<LI>1) De takster, som skal anvendes af en kontraherende parts udpegede  \r\n\r\n luftfartsselskaber for befordring til eller fra den anden kontraherende parts  \r\n\r\n territorium, skal fastsættes på et rimeligt niveau under behørig hensyntagen  \r\n\r\n til alle i betragtning kommende faktorer, herunder driftsomkostninger,  \r\n\r\n rimelig fortjeneste, forhold som karakteriserer driften (såsom normer for  \r\n\r\n hastighed og komfort) og andre luftfartsselskabers takster på en hvilken som  \r\n\r\n helst del af den angivne rute. Disse takster skal fastsættes i  \r\n\r\n overensstemmelse med nedenstående bestemmelser i denne artikel. </LI>  \r\n\r\n<LI>2) De i denne artikels stk. 1 omhandlede takster tillige med satserne for  \r\n\r\n agentprovision, der anvendes i forbindelse dermed, skal om muligt aftales for  \r\n\r\n hver af de angivne ruter mellem vedkommende udpegede luftfartsselskaber i  \r\n\r\n samråd med andre luftfartsselskaber, der driver lufttrafik på hele denne rute  \r\n\r\n eller en del deraf, og en sådan aftale skal så vidt muligt træffes gennem Den  \r\n\r\n internationale Lufttransportsammenslutnings organ for takstfastsættelse. De  \r\n\r\n således fastsatte takster skal undergives begge kontraherende parters  \r\n\r\n luftfartsmyndigheders godkendelse. </LI>  \r\n\r\n<LI>3) Såfremt de udpegede luftfartsselskaber ikke kan opnå enighed om nogen  \r\n\r\n af disse takster, eller såfremt der af nogen anden årsag ikke kan opnås  \r\n\r\n enighed om en takst i overensstemmelse med bestemmelserne i denne artikels  \r\n\r\n stk. 2, skal de kontraherende parters luftfartsmyndigheder forsøge at  \r\n\r\n fastsætte taksten ved indbyrdes aftale. </LI>  \r\n\r\n<LI>4) Såfremt luftfartsmyndighederne ikke kan blive enige om at godkende en  \r\n\r\n takst, der forelægges dem i henhold til denne artikels stk. 2, eller om at  \r\n\r\n fastsætte en takst i henhold til stk. 3, skal tvisten afgøres i  \r\n\r\n overensstemmelse med bestemmelserne i nærværende overenskomsts artikel 10.  \r\n\r\n</LI>  \r\n\r\n<LI>5) a) Ingen takst kan træde i kraft, såfremt en af de kontraherende  \r\n\r\n parters luftfartsmyndigheder er utilfreds med den, undtagen i henhold til  \r\n\r\n bestemmelserne i nærværende overenskomsts artikel 10, stk. 3. b) Når takster  \r\n\r\n er blevet fastsat i overenstemmelse med bestemmelserne i denne artikel, skal  \r\n\r\n disse takster forblive i kraft, indtil nye takster er blevet fastsat i  \r\n\r\n overensstemmelse med bestemmelserne i denne artikel. </LI>  \r\n\r\n</UL>  \r\n\r\n<P>Artikel 8 </P>  \r\n\r\n<P>Hver kontraherende parts luftfartsmyndigheder skal efter anmodning  \r\n\r\n tilsende den anden kontraherende parts luftfartsmyndigheder sådanne  \r\n\r\n periodiske eller andre statistiske oplysninger, som med rimelighed kan  \r\n\r\n forlanges med henblik på en bedømmelse af den kapacitet, der af den første  \r\n\r\n kontraherende parts udpegede luftfartsselskab eller luftfartsselskaber  \r\n\r\n indsættes i den aftalte trafik. </P>  \r\n\r\n<P>Artikel 9 </P>  \r\n\r\n<P>Der skal finde regelmæssige og hyppige konsultationer sted mellem de  \r\n\r\n kontraherende parters luftfartsmyndigheder for at sikre et nært samarbejde i  \r\n\r\n alle spørgsmål, der vedrører opfyldelsen af nærværende overenskomst. </P>  \r\n\r\n<P>Artikel 10 </P>  \r\n\r\n<UL CLASS=PLAIN-LIST>  \r\n\r\n<LI>1) Såfremt der opstår nogen tvist mellem de kontraherende parter angående  \r\n\r\n fortolkningen eller anvendelsen af nærværende overenskomst, skal de  \r\n\r\n kontraherende parter i første instans forsøge at bilægge denne ved indbyrdes  \r\n\r\n forhandling. </LI>  \r\n\r\n<LI>2) Dersom det ikke lykkes de kontraherende parter at opnå en forhandling  \r\n\r\n ved forhandlinger, kan tvisten efter anmodning af en a f de kontraherende  \r\n\r\n parter indbringes til afgørelse for en voldgiftsdomstol, bestående af tre  \r\n\r\n voldgiftsmænd, hvoraf een udpeges af hver kontraherende part, og den tredje  \r\n\r\n vælges af de to således udpegede. Hver af de kontraherende parter skal udpege  \r\n\r\n en voldgiftsmand inden for et tidsrum af tres (60) dage fra datoen for den  \r\n\r\n ene kontraherende parts modtagelse af en af den anden part ad diplomatisk vej  \r\n\r\n fremsendt anmodning om tvistens afgørelse ved voldgift, og den tredje  \r\n\r\n voldgiftsmand skal udpeges inden for et yderligere tidsrum af tres (60) dage.  \r\n\r\n Såfremt en af de kontraherende parter undlader at udpege en voldgiftsmand  \r\n\r\n inden for det angivne tidsrum, eller såfremt den tredje voldgiftsmand ikke  \r\n\r\n udpeges inden for det angivne tidsrum, kan præsidenten for Organisationen for  \r\n\r\n international civil Luftfarts råd af hver af de kontraherende parter anmodes  \r\n\r\n om at udpege en eller flere voldgiftsmænd efter behov. </LI>  \r\n\r\n<LI>3) De kontraherende parter forpligter sig til at rette sig efter enhver  \r\n\r\n afgørelse, som træffes i henhold til denne artikels stk. 2. </LI>  \r\n\r\n<LI>4) Såfremt og så længe en kontraherende part eller et af en kontraherende  \r\n\r\n part udpeget luftfartsselskab undlader at rette sig efter en afgørelse, som  \r\n\r\n træffes i henhold til denne artikels stk. 2, kan den anden kontraherende part  \r\n\r\n begrænse, tilbageholde eller tilbagekalde alle rettigheder eller privilegier,  \r\n\r\n som den i henhold til nærværende overenskomst har tilstået den kontraherende  \r\n\r\n part, der har gjort sig skyldig i misligholdelsen, eller denne kontraherende  \r\n\r\n parts udpegede luftfartsselskab eller luftfartsselskaber eller det udpegede  \r\n\r\n luftfartsselskab, der har gjort sig skyldig i misligholdelsen. </LI>  \r\n\r\n</UL>  \r\n\r\n<P>Artikel 11 </P>  \r\n\r\n<UL CLASS=PLAIN-LIST>  \r\n\r\n<LI>1) Dersom en af de kontraherende parter aner det for ønskeligt at ændre  \r\n\r\n nogen bestemmelse i nærværende overenskomst eller dens tillæg, kan den anmode  \r\n\r\n om konsultation med den anden kontraherende part. En sådan konsultation, som  \r\n\r\n kan finde sted mellem luftfartsmyndighederne, og som kan foregå mundtligt  \r\n\r\n eller skriftligt, skal påbegyndes inden for et tidsrum af tres (60) dage fra  \r\n\r\n anmodningens dato. </LI>  \r\n\r\n<LI>2) Enhver ændring af nærværende overenskomst, som er blevet besluttet  \r\n\r\n under den i stk. 1 ovenfor omhandlede konsultation, skal aftales skriftligt  \r\n\r\n mellem de kontraherende parter og skal have virkning fra den dato, på hvilke  \r\n\r\n begge regeringer skriftligt gennem noteveksling har meddelt hinanden, at de  \r\n\r\n forfatningsmæssigt krævede formaliteter i deres respektive lande er blevet  \r\n\r\n opfyldt. </LI>  \r\n\r\n<LI>3) Enhver ændring af tillægget til nærværende overenskomst, som er blevet  \r\n\r\n besluttet under de i stk. 1 ovenfor omhandlede konsultationer, skal aftales  \r\n\r\n skriftligt mellem luftfartsmyndighederne og skal have øjeblikkelig virkning,  \r\n\r\n men skal bekræftes ved noteveksling, såfremt dette forlanges af en af de  \r\n\r\n kontraherende parter. </LI>  \r\n\r\n<LI>4) Nærværende overenskomst og dens tillæg vil blive ændret således, at de  \r\n\r\n bringes i overensstemmelse med enhver multitaleral konvention, som måtte  \r\n\r\n blive bindende for begge kontraherende parter. </LI>  \r\n\r\n</UL>  \r\n\r\n<P>Artikel 12 </P>  \r\n\r\n<P>Hver kontraherende part kan når som helst underrette den anden part om, at  \r\n\r\n den ønsker at bringe nærværende overenskomst til ophør. En sådan opsigelse  \r\n\r\n skal samtidig tilstilles Organisationen for international civil Luftfart.  \r\n\r\n Såfremt en sådan opsigelse er foretaget, ophører nærværende overenskomst tolv  \r\n\r\n (12) måneder efter datoen for den anden kontraherende parts modtagelse af  \r\n\r\n opsigelsen, medmindre opsigelsen ifølge aftale trækkes tilbage inden nævnte  \r\n\r\n periodes udløb. Såfremt den anden kontraherende part undlader at anerkende  \r\n\r\n modtagelsen, skal opsigelsen anses som modtaget fjorten (14) dage efter, at  \r\n\r\n organisationen for international civil Luftfart har modtaget den. </P>  \r\n\r\n<P>Artikel 13 </P>  \r\n\r\n<P>Nærværende overenskomst samt ændringer, aftalt i overensstemmelse med  \r\n\r\n artikel 11, skal registreres hos Organisationen for international civil  \r\n\r\n Luftfart. </P>  \r\n\r\n<P>Artikel 14 </P>  \r\n\r\n<P>Nærværende overenskomst skal træde i kraft på undertegnelsesdatoen. Til  \r\n\r\n bekræftelse heraf har undertegnede, som af deres respektive regeringer er  \r\n\r\n behørigt bemyndiget dertil, underskrevet nærværende overenskomst. </P>  \r\n\r\n<P>Udfærdiget i København den 23. juni nitten hundrede og enoghalvfjerds i to  \r\n\r\n eksemplarer. </P>  \r\n\r\n<P>For Danmarks regering: </P>  \r\n\r\n<P> <B>Poul Hartling</B>  </P>  \r\n\r\n<P>For Republikken Indonesiens regering: </P>  \r\n\r\n<P> <B>Frans Seda</B>  </P>  \r\n\r\n<P> <B>TILLÆG</B>  </P>  \r\n\r\n<P>I. Ruter, der skal beflyves i begge retninger af Kongeriget Danmarks  \r\n\r\n udpegede luftfartsselskab: </P>  \r\n\r\n<PRE>  \r\n\r\n Afgangsplads      Mellemlandingspladser      Bestemmelsessted  \r\n\r\n København         Tashkent                   Djarkarta  \r\n\r\n                   Bangkok  \r\n\r\n                   Kuala Lumpur  \r\n\r\n                   Singapore  \r\n\r\n</PRE>  \r\n\r\n<P>II. Ruter, der skal beflyves i begge retninger af Republikken Indonesiens  \r\n\r\n udpegede luftfartsselskab: </P>  \r\n\r\n<PRE>  \r\n\r\n Afgangsplads      Mellemlandingspladser      Bestemmelsessted  \r\n\r\n Djarkarta         Singapore                  København  \r\n\r\n                   Kuala Lumpur  \r\n\r\n                   Bangkok  \r\n\r\n                   Tashkent  \r\n\r\n</PRE>  \r\n\r\n<P>III. Med undtagelse af afgangspladser og bestemmelsessteder kan alle eller  \r\n\r\n nogle pladser på de i dette tillæg angivne ruter efter det udpegede  \r\n\r\n luftfartsselskabs ønske udelades på en hvilken som helst eller samtlige  \r\n\r\n flyvninger. </P>  \r\n\r\n<P>UDENRIGSMINISTERIET </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 23. juni 1971. </I> </P>  \r\n\r\n<P CLASS=UNDERSKREVET-AF ALIGN=CENTER>Deres Excellence, </P>  \r\n\r\n<P>Under henvisning til den i København den 23. juni 1971 mellem Kongeriget  \r\n\r\n Danmark og Republikken Indonesien undertegnede luftfartsoverenskomst har jeg  \r\n\r\n den ære at meddele Deres Excellence, at Danmarks regering i overensstemmelse  \r\n\r\n med overenskomstens artikel 3 udpeger Det Danske Luftfartselskab A/S (DDL)  \r\n\r\n til at drive de ruter, der er angivet i det til overenskomsten knyttede  \r\n\r\n tillæg. </P>  \r\n\r\n<P>I denne forbindelse har jeg den ære på min regerings vegne at bekræfte  \r\n\r\n følgende aftale, truffet under de forhandlinger, som er gået forud for  \r\n\r\n overenskomstens undertegnelse: </P>  \r\n\r\n<UL CLASS=PLAIN-LIST>  \r\n\r\n<LI>1) Det Danske Luftfartselskab A/S (DDL), der samarbejder med Det Norske  \r\n\r\n Luftfartselskab A/S (DNL) og AB Aerotransport (ABA) under betegnelsen  \r\n\r\n Scandinavian Airlines System (SAS), kan drive de ruter, hvortil det er blevet  \r\n\r\n udpeget i henhold til overenskomsten, med luftfartøjer, besætninger og  \r\n\r\n udstyr, tilhørende et af de to andre luftfartsselskaber eller dem begge.  \r\n\r\n</LI>  \r\n\r\n<LI>2) I det omfang Det Danske Luftfatselskab A/S (DDL) benytter  \r\n\r\n luftfartøjer, besætninger og udstyr tilhørende de andre i Scandinavian  \r\n\r\n Airlines System (SAS) deltagende luftfartsselskaber, finder overenskomstens  \r\n\r\n bestemmelser anvendelse på sådanne luftfartøjer, besætninger og udstyr på  \r\n\r\n samme måde, som om de var luftfartøjer, besætninger og udstyr, tilhørende Det  \r\n\r\n Danske Luftfartselskab A/S (DDL), og de kompetente danske  \r\n\r\n luftfartsmyndigheder og Det Danske Luftfartselskab A/S (DDL) påtager sig det  \r\n\r\n fulde ansvar herfor i henhold til overenskomsten. </LI>  \r\n\r\n</UL>  \r\n\r\n<P>Modtag, Deres Excellence, forsikringerne om min mest udmærkede højagtelse.  \r\n\r\n</P>  \r\n\r\n<P> <B>Poul Hartling</B>  </P>  \r\n\r\n<P>Hans Excellence Frans Seda, </P>  \r\n\r\n<P>Republikken Indonesiens kommunikationsminister. </P>  \r\n\r\n<P>REPUBLIKKEN INDONESIENS KOMMUNIKATIONSMINISTER </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 23 juni 1971. </I> </P>  \r\n\r\n<P CLASS=UNDERSKREVET-AF ALIGN=CENTER>Deres Excellence, </P>  \r\n\r\n<P>Under henvisning til den i København den 23. juni 1971 mellem Republikken  \r\n\r\n Indonesien og Kongeriget Danmark undertegnede luftfartsoverenskomst har jeg  \r\n\r\n den ære at meddele Deres Excellence, at Republikken Indonesiens regering i  \r\n\r\n overensstemmelse med overenskomstens artikel 3 senere vil udpege et eller  \r\n\r\n flere luftfarts selskaber til til at drive de ruter, der er angivet i det til  \r\n\r\n overenskomsten knyttede tillæg. </P>  \r\n\r\n<P>I denne forbindelse har jeg den ære på mind regerings vegne at bekræfte  \r\n\r\n følgende aftale, truffet under de forhandlinger, som er gået forud for  \r\n\r\n overenskomstens undertegnelse: </P>  \r\n\r\n<UL CLASS=PLAIN-LIST>  \r\n\r\n<LI>1) Det Danske Luftfartselskab A/S (DDL), der samarbejder med Det Norske  \r\n\r\n Luftfartselskap A/S (DNL) og AB Aerotransport (ABA) under betegnelsen  \r\n\r\n Scandinavian Airlines System (SAS), kan drive de ruter, hvortil det er blevet  \r\n\r\n udpeget i henhold til overenekomsten, med luftfartøjer, besætninger og  \r\n\r\n udstyr, tilhørende et af de to andre luftfartsselskaber eller dem begge.  \r\n\r\n</LI>  \r\n\r\n<LI>2) I det omfang Det Danske Luftfartselskab A/S (DDL) benytter  \r\n\r\n luftfartøjer, besætninger og udstyr tilhørende de andre i Scandinavian  \r\n\r\n Airlines System (SAS) deltagende luftfartsselskaber, finder overenskomstens  \r\n\r\n bestemmelser anvendelse på sådanne luftfartøjer, besætninger og udstyr på  \r\n\r\n samme måde, som om de var luftfartøjer, besætninger og udstyr, tilhørende Det  \r\n\r\n Danske Luftfartselskab A/S (DDL), og de kompetente danske  \r\n\r\n luftfartsmyndigheder og Det Danske Luftfartselskab A/S (DDL) påtager sig det  \r\n\r\n fulde ansvar herfor i henhold til overenskomsten. </LI>  \r\n\r\n</UL>  \r\n\r\n<P>Modtag, Deres Excellence, forsikringerne om min mest udmærkede højagtelse.  \r\n\r\n</P>  \r\n\r\n<P> <B>Frans Seda</B>  </P>  \r\n\r\n<P>Hans Excellence Poul Hartling, </P>  \r\n\r\n<P>Kongeriget Danmarks Udenrigsminister. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 30. august  \r\n\r\n 1971. </I> </P>  \r\n\r\n<P CLASS=UNDERSKREVET-AF ALIGN=CENTER> <B>Poul Hartling.</B>  </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/10/1971"
        },
        {
            "displayName": "Accession",
            "displayValue": "L19710007964"
        },
        {
            "displayName": "Entydig dokumentidentifikation",
            "displayValue": "CM009158"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "79"
        },
        {
            "displayName": "År for udstedelse",
            "displayValue": "1971"
        },
        {
            "displayName": "Dato for underskrift",
            "displayValue": "30/08/1971"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 93.D.86."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}