{
    "id": 229580,
    "title": "Skrivelse om retsplejelovens krav om en dansk juridisk eksamen for beskikkelse som dommer eller advokat eller ansættelse som offentlig anklager mv.",
    "documentTypeId": "200",
    "isSagsforlobPeriodValid": true,
    "shortName": "SKR nr 9266 af 14/03/2022",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om retsplejelovens krav om en dansk juridisk eksamen for beskikkelse som dommer eller advokat eller ansættelse som offentlig anklager mv.</p>\r\n<p>\r\n   <span class=\"Bold\">1.</span> Færøernes Landsstyre har oplyst, at Færøernes Universitet udbyder en bachelor- og kandidatuddannelse i jura.</p>\r\n<p>\r\n</p>\r\n<p>Formålet med denne skrivelse er at skabe klarhed om forståelsen af retsplejelovens krav om en bestået dansk juridisk eksamen for at blive beskikket dommer eller advokat eller ansat som dommerfuldmægtig, advokatfuldmægtig eller offentlig anklager mv.</p>\r\n<p>\r\n</p>\r\n<p>Som det fremgår nedenfor, er Justitsministeriet af den opfattelse, at de relevante bestemmelser i den danske retsplejelov og i den færøske retsplejelov skal forstås sådan, at ansøgere med en juridisk eksamen fra Færøernes Universitet kan søge stillinger inden for de i bestemmelserne omhandlede erhverv på lige fod med ansøgere med en juridisk eksamen fra et universitet i Danmark.</p>\r\n<p>\r\n</p>\r\n<p>\r\n   <span class=\"Bold\">2.</span> Det fremgår af § 42, stk. 3, § 52, stk. 2, og § 105, stk. 1, i den danske retsplejelov, at dommere, fuldmægtige ved domstolene (dvs. dommerfuldmægtige og retsassessorer) og offentlige anklagere (bortset fra politidirektørerne) skal have bestået en dansk juridisk bachelor- og kandidateksamen. Retsplejelovens § 119, stk. 2, nr. 3, og § 135, stk. 1, indeholder et tilsvarende uddannelseskrav for så vidt angår henholdsvis advokater og advokatfuldmægtige. Det samme krav gælder endelig efter lovens § 260, stk. 6 og 7, for mandatarer.</p>\r\n<p>\r\n</p>\r\n<p>Det fremgår af § 56, stk. 3, § 83, stk. 2, og § 138, stk. 1, i retsplejelov for Færøerne, at dommere, fuldmægtige ved domstolene og offentlige anklagere skal have bestået en juridisk kandidateksamen. Efter § 151, stk. 2, nr. 3, og § 174, stk. 1, i retsplejelov for Færøerne er det et krav for at blive beskikket som advokat eller ansat som advokatfuldmægtig, at vedkommende har bestået en dansk juridisk bachelor- og kandidateksamen. Tilsvarende er det et krav for rettergangsfuldmægtige efter § 306, stk. 6 og 7, i retsplejelov for Færøerne, at vedkommende har en dansk juridisk bachelor- og kandidatuddannelse.</p>\r\n<p>\r\n</p>\r\n<p>\r\n   <span class=\"Bold\">3.</span> Det fremgår af forarbejderne til den danske retsplejelov, jf. Folketingstidende 2020-21, tillæg A, L 212, som fremsat, side 55, at en udenlandsk bachelor- og kandidateksamen ikke vil opfylde kravet om dansk juridisk bachelor- og kandidateksamen. Dog fremgår det i forlængelse heraf, at der derimod ikke er ” […] noget til hinder for, at en kommende færøsk juridisk bachelor- og kandidateksamen vil kunne opfylde kravet, forudsat at uddannelsen kan sidestilles med en juridisk bachelor- og kandidateksamen fra et universitet i Danmark […]. ” Ordet ”dansk” i relation til uddannelseskravet retter sig således mod hele riget og ikke alene Danmark.</p>\r\n<p>\r\n</p>\r\n<p>En enslydende formulering genfindes i forarbejderne til retsplejeloven for Færøerne, jf. Folketingstidende 2019-20, tillæg A, L 101, som fremsat, side 174, med hensyn til beskikkelse som advokat. Efter Justitsministeriets opfattelse er det dog nærliggende at anse bemærkningerne for relevante ved fortolkningen af samtlige af de bestemmelser i retsplejeloven for Færøerne, som for bestemte erhverv indfører et tilsvarende uddannelseskrav (dvs. også ansættelse som dommer og offentlige anklager mv.), og således ikke kun ved fortolkningen af bestemmelserne vedrørende advokathvervet.</p>\r\n<p>\r\n</p>\r\n<p>\r\n   <span class=\"Bold\">4.</span> På baggrund af forarbejderne i den danske retsplejelov og retsplejelov for Færøerne om sidestilling af en jurauddannelse fra et dansk universitet og Færøernes Universitet har Uddannelses- og Forskningsstyrelsen under Uddannelses- og Forskningsministeriet udarbejdet et notat om Færøernes Universitets arbejde med kvalitetssikring.</p>\r\n<p>\r\n</p>\r\n<p>Derudover har Københavns Universitet foretaget en ækvivalensvurdering af den juridiske bachelor- og kandidatuddannelse på Færøernes Universitet.</p>\r\n<p>\r\n</p>\r\n<p>\r\n   <span class=\"Bold\">5.</span> Der er hverken i retsplejelovene eller anden lovgivning regler om, at f.eks. Justitsministeriet eller en anden myndighed kan træffe en formel afgørelse om, at to jurauddannelser kan sidestilles. Justitsministeriet er dog på baggrund af notatet om kvalitetssikring og ækvivalensvurderingen af den opfattelse, at uddannelserne kan betragtes som sidestillede i relation til ansættelse mv. i de i retsplejeloven regulerede erhverv.</p>\r\n<p>\r\n</p>\r\n<p>Bestemmelserne i §§ 42, 52, 105, 119, 135 og 260 i den danske retsplejelov og §§ 56, 83, 138, 151 og 174 i retsplejelov for Færøerne skal derfor for så vidt angår de deri indeholdte uddannelseskrav efter Justitsministeriets opfattelse forstås således, at ansøgere med en juridisk eksamen fra Færøernes Universitet kan søge stillinger inden for de i bestemmelserne omhandlede erhverv på lige fod med ansøgere med en juridisk eksamen fra et universitet i Danmark.</p><div class=\"Givet\" id=\"Givet\"><p class=\"Givet\" align=\"center\">Justitsministeriet, den 14. marts 2022</p><p class=\"Sign1\" align=\"center\">Helene Bendtsen</p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/03/2022"
        },
        {
            "displayName": "Accession",
            "displayValue": "C20220926654"
        },
        {
            "displayName": "Entydig dokumentidentifikation",
            "displayValue": "AA012960"
        },
        {
            "displayName": "Dato for førstegangsindlæggelse",
            "displayValue": "15/03/2022"
        },
        {
            "displayName": "Dato for indlæggelse",
            "displayValue": "16/03/2022"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9266"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "14/03/2022"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Justitsmin., j.nr. 2021-491-0089"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}