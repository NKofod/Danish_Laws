{
    "id": 36514,
    "title": "Afståelsestidspunktet for aktier der indløses i medfør af aktieselskabslovens §§ 20 b og 20 c. Bindende forhåndsbesked. (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 18570 af 11/08/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Aktier i A, som overdrages til I, inden udløbet af den frist, der  \r\n\r\n efter aktieselskabslovens § 20 c, stk. 1, fastsættes ved bekendtgørelse i  \r\n\r\n Statstidende, anses for afstået til I på den faktiske overdragelsesdato.  \r\n\r\n Aktier, der ikke er overdraget inden udløbet af den nævnte frist, anses for  \r\n\r\n afstået til I på den i Statstidende anførte dato for fristens udløb. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afståelsestidspunktet for aktier der indløses i  \r\n\r\n medfør af aktieselskabslovens §§ 20 b og 20 c. Bindende forhåndsbesked. (* 1)  \r\n\r\n</H1>  \r\n\r\n<P></P>  \r\n\r\n<P>Ligningsrådet blev spurgt om følgende: </P>  \r\n\r\n<P>På hvilket tidspunkt anses aktier i forsikringsaktieselskabet A, som  \r\n\r\n indløses af selskabet I efter reglerne i aktieselskabslovens § 20 b og § 20  \r\n\r\n c, for afstået til I? De nærmere omstændigheder var følgende: I har i 1988  \r\n\r\n erhvervet en større aktiepost i A, således at det nu ejer mere end 90% af  \r\n\r\n såvel stemmerne som aktiekapitalen i A. Bestyrelserne i de 2 selskaber har  \r\n\r\n herefter vedtaget, at de øvrige aktionærer i A skal lade deres aktier  \r\n\r\n inedløse af I efter reglerne i aktieselskabslovens § 20 b og § 20 c. På  \r\n\r\n baggrund heraf ønskes oplyst, på hvilket tidspunkt de indløste aktier kan  \r\n\r\n anses for afstået til I. Af aktieselskabslovens § 20 b, stk. 1, fremgår, at  \r\n\r\n såfremt et moderselskab ejer mere end 9/10 af aktierne i et datterselskab, og  \r\n\r\n har det en tilsvarende del af stemmerne, kan selskabernes bestyrelser i  \r\n\r\n fællesskab bestemme, at de øvrige aktionærer i datterselskabet skal lade  \r\n\r\n deres aktier indløse af moderselskabet. I så fald skal de nævnte aktionærer  \r\n\r\n efter reglerne for indkaldelse til generalforsamling opfordres til inden 4  \r\n\r\n uger at overdrage deres aktier til moderselskabet. Af aktieselskabslovens §  \r\n\r\n 20 c fremgår, at såfremt ikke alle minoritetsaktionærer inden for den i § 20  \r\n\r\n b, stk. 1, fastsatte frist har overdraget deres aktier til moderselskabet,  \r\n\r\n skal de ved bekendtgørelse i Statstidende i det første nummer i det følgende  \r\n\r\n kvartal med et varsel af mindst 3 måneder opfordres til at overdrage aktierne  \r\n\r\n til moderselskabet i overensstemmelse med. 20 b. Er datterselskabets aktier  \r\n\r\n omsætningspapirer, kan varslet dog ikke sættes til mindre end 6 måneder. </P>  \r\n\r\n<P>Er aktier ikke overdraget til moderselskabet inden udløbet af den frist,  \r\n\r\n der efter aktieselskabslovens § 20 c, stk. 1, er fastsat i bekendtgørelsen i  \r\n\r\n Statstidende, skal selskabet straks til fordel for de pågældende aktionærer  \r\n\r\n uden forbehold deponere indløsningssummen, der modsvarer de ikke overdragne  \r\n\r\n aktier, jf. aktieselskabslovens § 20 c, stk. 3. Samtidig med deponeringen  \r\n\r\n anses de aktiebreve, der er udstedt for indløste aktier, for annullerede,  \r\n\r\n hvorefter nye aktiebreve skal udfærdiges, jf. aktieselskabslovens § 20 c,  \r\n\r\n stk. 4. Ligningsrådet fandt, at aktier i A, som overdrages inden udløbet af  \r\n\r\n den frist, der efter aktieselskabslovens § 20 c, stk. 1, var fastsat i  \r\n\r\n bekendtgørelsen i Statstidende, måtte anses for afstået til I på den faktiske  \r\n\r\n overdragelsesdato. Aktier, der ikke var overdraget inden udløbet af  \r\n\r\n ovennævnte frist, måtte anses for afstået til I på den i Statstidende anførte  \r\n\r\n dato for fristens udløb. Ligningsrådet vedtog efter et skøn over sagens  \r\n\r\n konkrete omstændigheder at fastsætte det i § 7 i lov om bindende  \r\n\r\n forhåndsbesked om skattespørgsmål m.v. nævnte afgiftsbeløb til i alt 10.000  \r\n\r\n kr. Der henvistes herved til bekendtgørelse nr. 441 af 10. juni 1987  \r\n\r\n vedrørende afgiftsberegning m.v. ved anmodning om bindende forhåndsbesked om  \r\n\r\n skattespørgsmål m.v. § 6. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort: SKAT 1988/10 side 616"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "X19881857001"
        },
        {
            "displayName": "Entydig dokumentidentifikation",
            "displayValue": "CA004449"
        },
        {
            "displayName": "Dato for indlæggelse",
            "displayValue": "17/08/1999"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "18570"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "11/08/1988"
        },
        {
            "displayName": "Administrerende myndighed",
            "displayValue": "Statsskattedirektoratet"
        },
        {
            "displayName": "Ressortministeriets journalnummer",
            "displayValue": "SD 350-4432-2832"
        },
        {
            "displayName": "Stikord",
            "displayValue": "AFSTÅELSESTIDSPUNKTET, AKTIER, INDLØSNING"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}