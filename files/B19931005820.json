{
    "id": 66055,
    "title": "VOLUMEN-VÆSKEMÅLER/ANLÆG. Generelle betingelser for typeprøvning i laboratorium af volumen-væskemåler/anlæg til væsker bortset fra vand (MDIR 02.46-10) ",
    "documentTypeId": "650",
    "isSagsforlobPeriodValid": false,
    "shortName": "FSK nr 10058 af 08/10/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>VOLUMEN-VÆSKEMÅLER/ANLÆG. Generelle betingelser  \r\n\r\n for typeprøvning i laboratorium af volumen-væskemåler/anlæg til væsker  \r\n\r\n bortset fra vand </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(MDIR 02.46-10) </P>  \r\n\r\n<BR>  \r\n\r\n<P CLASS=PUNKT> <B>1.</B> FORMÅL </P>  \r\n\r\n<P>Dette vejledende måletekniske direktiv beskriver de generelle  \r\n\r\n prøvningsbetingelser, gældende for serien af vejledende prøvningsmetoder  \r\n\r\n (MDIR 02.46-xx), der kan danne grundlag for en national dansk typegodkendelse  \r\n\r\n af volumen-væskemålere/anlæg til væsker bortset fra vand, i det følgende kort  \r\n\r\n benævnt  <B>&#187;væskemålere&#171;</B>  </P>  \r\n\r\n<P CLASS=PUNKT> <B>2.</B> HENVISNING TIL MÅLETEKNISKE BESTEMMELSER </P>  \r\n\r\n<P>OIML's First Draft International Recommendation: </P>  \r\n\r\n<P>Measuring Systems For Liquids Other Than Water'. </P>  \r\n\r\n<P CLASS=PUNKT> <B>3.</B> PRØVNINGSMILJØ </P>  \r\n\r\n<P>Prøvningerne udføres ved standard atmosfære betingelser, såfremt den  \r\n\r\n specifikke prøvningsforskrift ikke fastlægger noget andet og såfremt  \r\n\r\n væskemålerens normale arbejdsområde omfatter disse: </P>  \r\n\r\n<PRE>  \r\n\r\n    temperaturen, t              15 grader C &lt;/- t  &lt; 25 grader C  \r\n\r\n    relativ luftfugtighed,       RH 45%      &lt;/- RH &lt; 75%  \r\n\r\n    lufttryk, P                  86kPa       &lt;/- P  &lt; 106kPa  \r\n\r\n</PRE>  \r\n\r\n<P>Under hver prøvning skal omgivelsesmiljøet holdes konstant. Dette anses  \r\n\r\n for opfyldt, når forskellen mellem den højeste og den laveste temperatur, der  \r\n\r\n måles under prøvningens forløb, er mindre end 5 grader C og  \r\n\r\n temperaturændringshastigheden ikke overstiger 5 grader C/time. </P>  \r\n\r\n<P>Desuden må den relative luftfugtighed ikke ændre sig mere end 10%RH i  \r\n\r\n løbet af prøvningen. </P>  \r\n\r\n<P>Hvis der til væskemåleren eller til prøvningsudstyret kræves elektrisk  \r\n\r\n spændingsforsyning, skal denne være tilstrækkeligt stabiliseret og/eller  \r\n\r\n permanent overvåget, således at det kan sikres, at spændingen under  \r\n\r\n prøvningen hele tiden er den nominelle spænding, og at der ikke optræder  \r\n\r\n pludselige spændingsændringer (transienter). Størst tilladte afvigelser fra  \r\n\r\n nominel (net)spænding er +10% og - 15% af den nominelle værdi. </P>  \r\n\r\n<P CLASS=PUNKT> <B>4.</B> FORKONDITIONERING </P>  \r\n\r\n<P>Væskemåleren skal inden prøvningen påbegyndes og inden der tændes for en  \r\n\r\n evt. elektrisk spændingsforsyning til væskemåleren, have været placeret i det  \r\n\r\n aktuelle prøvningsmiljø så længe, at dens dele alle har opnået  \r\n\r\n temperaturligevægt med prøvningsmiljøet. </P>  \r\n\r\n<P>Hvis der derpå skal tilsluttes en elektrisk spændingsforsyning til  \r\n\r\n væskemåleren, da skal væskemåleren igen have opnået temperaturligevægt med  \r\n\r\n prøvningsmiljøet, førend en prøvning må påbegyndes. Medmindre den specifikke  \r\n\r\n prøvningsforskrift siger noget andet, skal spændingsforsyningen holdes  \r\n\r\n tilsluttet til væskemåleren under hele prøvningsforløbet. </P>  \r\n\r\n<P CLASS=PUNKT> <B>5.</B> PRØVEVÆSKE </P>  \r\n\r\n<P>Der prøves med samme væske som væskemåleren skal godkendes til. Dog kan en  \r\n\r\n anden væske med tilsvarende egenskaber tillades, såfremt denne væskes navn og  \r\n\r\n egenskaber oplyses i godkendelsen. </P>  \r\n\r\n<P>Principielt skal der prøves ved grænserne for væskemålerens brugsområde,  \r\n\r\n altså ved grænserne for temperatur, tryk og viskositet. Dog er trykprøvning  \r\n\r\n ikke nødvendig, hvis det kan eftervises, at trykkets indflydelse er  \r\n\r\n uvæsentlig. </P>  \r\n\r\n<P>Prøvning ved forskellige væsketemperaturer kan normalt udelades, såfremt  \r\n\r\n væskemåleren kun skal anvendes til væsker med temperaturer i området -10  \r\n\r\n grader C til +50 grader C. I så fald gennemføres prøvningen med  \r\n\r\n væsketemperatur lig omgivelsestemperatur +/- 5 grader C. </P>  \r\n\r\n<P CLASS=PUNKT> <B>6.</B> MÅLENØJAGTIGHED </P>  \r\n\r\n<P>Den nøjagtighed, som en prøvning af en væskemåler skal udføres med, må ved  \r\n\r\n typeprøvning højst kunne give en fejl, som er 1/5 af væskemålerens maksimalt  \r\n\r\n tilladelige fejl (tolerance) og ved andre prøvninger og verifikationer må den  \r\n\r\n højst kunne give en fejl, som er 1/3 af væskemålerens maksimalt tilladelige  \r\n\r\n fejl (tolerance). </P>  \r\n\r\n<P>Nøjagtigheder og fejl udregnes efter CIPM's metode, med k=2. </P>  \r\n\r\n<P>Ved vurdering af, om væskemåleren opfylder kravene til godkendelse, anses  \r\n\r\n prøvningerne da at være fejlfri, uden usikkerhed. </P>  \r\n\r\n<P CLASS=PUNKT> <B>7.</B> GENERELLE BETINGELSER UNDER PRØVNING </P>  \r\n\r\n<P>De overflader, som ved prøvningen kommer i berøring med prøvevæsken, skal  \r\n\r\n inden prøvningen påbegyndes være rengjorde og vædede med prøvevæsken. </P>  \r\n\r\n<P>Der udføres nøjagtighedsprøvning med et volumen mindst svarende til det på  \r\n\r\n 1 minut gennemstrømmende volumen ved maksimal hastighed. Volumenet må ikke  \r\n\r\n være mindre end volumenmålerens minimalt tilladelige volumen (mindste  \r\n\r\n verificerede volumen). </P>  \r\n\r\n<P>Prøvninger, der herved kommer til at vare væsentlig længere end 1 minut,  \r\n\r\n opdeles såvidt muligt i flere prøvninger, hver på 1 minut. </P>  \r\n\r\n<P>Temperaturprøvning er prøvning ved forskellige omgivelsestemperaturer,  \r\n\r\n ikke ved forskellige væsketemperaturer. For at undgå, at  \r\n\r\n prøvningsresultaterne påvirkes af varierende væsketemperaturer, udføres  \r\n\r\n temperaturprøvning fortrinsvis ved simuleret udmåling. </P>  \r\n\r\n<P>P. Claudi Johansen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "B19931005820"
        },
        {
            "displayName": "Entydig dokumentidentifikation",
            "displayValue": "CM025168"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "18/10/2006"
        },
        {
            "displayName": "Dokumenttype",
            "displayValue": "Forskrifter"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "10058"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "08/10/1993"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Erhvervsfremme Styrelsen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}