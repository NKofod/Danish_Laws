{
    "id": 118277,
    "title": "SELSKABSBESKATNING 1987   AFSNIT SG - SKATTEPLIGTIG INDKOMST BEGRÆNSET TIL VISSE INDTÆGTSARTER ",
    "documentTypeId": "1490",
    "isSagsforlobPeriodValid": true,
    "shortName": "STV nr 20066 af 01/01/1987",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P><A HREF=\"#A1\">1. Foreninger m.v. hjemmehørende her i landet </A> </P>  \r\n\r\n<UL>  \r\n\r\n<LI><A HREF=\"#A1.1\">1.1. Nærings- eller anden forretningsmæssig virksomhed  \r\n\r\n</A> <BR>  \r\n\r\n<LI><A HREF=\"#A1.2\">1.2. Overskudsandele </A> <BR>  \r\n\r\n<LI><A HREF=\"#A1.3\">1.3. Fast ejendom </A> <BR>  \r\n\r\n<LI><A HREF=\"#A1.4\">1.4. Aktieudbytte </A> <BR>  \r\n\r\n<LI><A HREF=\"#A1.5\">1.5. Renteindtægter </A> <BR>  \r\n\r\n<LI><A HREF=\"#A1.6\">1.6. Ikke-erhvervsmæssige indtægter </A> <BR>  \r\n\r\n<LI><A HREF=\"#A1.7\">1.7. Fradragsberettigede udgifter </A> <BR>  \r\n\r\n<LI><A HREF=\"#A1.8\">1.8. Særlig indkomst </A> <BR>  \r\n\r\n<LI><A HREF=\"#A1.9\">1.9. Almenvelgørende eller på anden måde almennyttige  \r\n\r\n foreninger </A> <BR>  \r\n\r\n</UL>  \r\n\r\n<P><A HREF=\"#A2\">2. Udenlandske selskaber og foreninger </A> </P>  \r\n\r\n<UL>  \r\n\r\n<LI><A HREF=\"#A2.1\">2.1. Flere indtægtsarter samtidig </A> <BR>  \r\n\r\n<LI><A HREF=\"#A2.2\">2.2. Udbytte fra danske selskaber </A> <BR>  \r\n\r\n<LI><A HREF=\"#A2.3\">2.3. Skattegodtgørelse </A> <BR>  \r\n\r\n<LI><A HREF=\"#A2.4\">2.4. Arbejdsudleje </A> <BR>  \r\n\r\n<LI><A HREF=\"#A2.5\">2.5. Konsulenthonorar </A> <BR>  \r\n\r\n<LI><A HREF=\"#A2.6\">2.6. Royalty </A> <BR>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Afsnit SG - Skattepligtig indkomst begrænset til  \r\n\r\n visse indtægtsarter </H1>  \r\n\r\n<P></P>  \r\n\r\n<A NAME=\"A1\"></A>\r\n\r\n<DIV CLASS=REFPUNKT ID=\"A1\">  \r\n\r\n<P>1. Foreninger m.v. hjemmehørende her i landet </P>  \r\n\r\n<P>Foreninger, stiftelser og korporationer m.v., der er skattepligtige i  \r\n\r\n henhold til SSL § 1, stk.1, nr. 6, se SA 1.7.1., er subjektivt fuldt  \r\n\r\n skattepligtige, men skattepligten indtræder kun, hvis foreningen m.v.  \r\n\r\n objektivt set har indtægter, der falder ind under skattepligten, d.v.s.  \r\n\r\n indtægt ved erhvervsmæssig virksomhed, jfr. lsr.1977.6. Når skattepligten  \r\n\r\n herefter er indtrådt, er foreningen pligtig til at selvangive sin  \r\n\r\n skattepligtige indkomst, uanset om den erhvervsmæssige virksomhed giver  \r\n\r\n underskud, og selv om dette forhold må antages at være af længere varighed.  \r\n\r\n</P>  \r\n\r\n<P>Når en hidtil skattefri forening påbegynder erhvervsmæssig virksomhed,  \r\n\r\n skal den som anført under SB 1.1. selvangive sin indkomst første gang for det  \r\n\r\n skatteår, som følger umiddelbart efter udløbet af den regnskabsperiode, hvori  \r\n\r\n den erhvervsmæssige virksomhed er påbegyndt. </P>  \r\n\r\n<P>Har foreningen ejet fast ejendom og driftsmidler forud for påbegyndelsen  \r\n\r\n af den erhvervsmæssige virksomhed, og overgår disse aktiver til anvendelse i  \r\n\r\n denne virksomhed, kan der foretages afskrivninger herpå efter  \r\n\r\n skattelovgivningens almindelige regler. Driftsmidler, der efter reglerne i AL  \r\n\r\n medregnes i saldoværdien, indgår i denne i overgangsåret med deres  \r\n\r\n handelsværdi, jfr. princippet i AL § 32. Dette gælder også for de af AL § 3,  \r\n\r\n stk.1, og 2, omfattede driftsmidler (med levealder under 3 år eller med en  \r\n\r\n anskaffelsessum på 4.300 kr. eller derunder), som er anskaffet af foreningen  \r\n\r\n før skattepligtens indtræden, og som overgår til anvendelse i den  \r\n\r\n erhvervsmæssige virksomhed. Foreningen kan således ikke vælge at fradrage  \r\n\r\n handelsværdien i overgangsåret. </P>  \r\n\r\n<P> <I>Afskrivning - Aktiver anskaffet før 1.1.1982 </I>  </P>  \r\n\r\n<P>Afskrivning efter AL på bygninger og på installationer, der er anskaffet  \r\n\r\n af foreningen før 1.jan. 1982, foretages årligt med procentdele af den fulde  \r\n\r\n afskrivningsberettigede anskaffelsessum, men summen af de årlige  \r\n\r\n skattemæssige afskrivninger kan dog ikke overstige anskaffelsessummen med  \r\n\r\n fradrag af de normalafskrivninger, som foreningen kunne have foretaget i  \r\n\r\n årene forud for overgangsåret, såfremt skattemæssige afskrivninger på  \r\n\r\n bygningen eller installationen kunne have været foretaget fra anskaffelsen,  \r\n\r\n jfr. princippet i § 3 i ændringslov nr. 183 af 31. maj 1968 til AL og  \r\n\r\n Skd.cirk. nr. 167 af 9. juli 1968, pkt.54. </P>  \r\n\r\n<P> <I>Aktiver anskaffet efter 1.1.1982 </I>  </P>  \r\n\r\n<P>Afskrivning efter AL på bygninger og på installationer, der er anskaffet  \r\n\r\n af foreningen efter 1.januar 1982, foretages årligt med procentdele af den  \r\n\r\n fulde afskrivningsberettigede anskaffelsessum, men summen af de anvendte  \r\n\r\n afskrivningsprocenter kan ikke overstige 100 minus summen af de  \r\n\r\n normalafskrivningsprocenter, som foreningen kunne have anvendt i årene forud  \r\n\r\n for overgangsåret, se G.6. </P>  \r\n\r\n</DIV>  \r\n\r\n<A NAME=\"A1.1\"></A>\r\n\r\n<DIV CLASS=REFPUNKT ID=\"A1.1\">  \r\n\r\n<P> <I>1.1. Nærings- eller anden forretningsmæssig virksomhed </I>  </P>  \r\n\r\n<P>Ved bedømmelsen af, om der foreligger erhvervsmæssig virksomhed, er det  \r\n\r\n uden betydning, om virksomheden er tilrettelagt sådan, at der med denne  \r\n\r\n tilsigtes et overskud, jfr. Skd.19.7. Skattepligten er alene knyttet til  \r\n\r\n arten af den virksomhed, der udøves. </P>  \r\n\r\n<P>Spekulationsavancer kan ikke anses for erhvervsmæssig virksomhed og derfor  \r\n\r\n ikke skattepligtige for de her omhandlede foreninger. </P>  \r\n\r\n<P>Indkomst, der hidrører fra leverance til medlemmer, anses dog ikke for  \r\n\r\n indvundet ved erhvervsmæssig virksomhed, jfr. SSL § 1, stk.4. Dette gælder  \r\n\r\n også leverancer til medlemmer af en indkøbsforening, der organisatorisk  \r\n\r\n opfylder betingelserne for skattepligt efter SSL § 1, stk.1, nr.3a, men hvis  \r\n\r\n skattepligt omfattes af SSL § 1, stk.1, nr.6, fordi medlemskredsen alene  \r\n\r\n består af koncernforbundne selskaber, jfr. Skd.50.179. Når foreningen kun  \r\n\r\n leverer til disse medlemmer, vil den således ikke have erhvervsmæssig  \r\n\r\n indkomst. </P>  \r\n\r\n<P>Det er kun indkomst ved leverance til medlemmerne, der holdes uden for  \r\n\r\n foreningens erhvervsmæssige virksomhed, derimod er indtægter, som foreningen  \r\n\r\n indtjener ved salg til ikke-medlemmer af produkter, som foreningens medlemmer  \r\n\r\n sælger til foreningen, omfattet af skattepligten. </P>  \r\n\r\n<P>Det er desuden kun leverancer til foreningens egne medlemmer, der ikke  \r\n\r\n betragtes som erhvervsmæssig virksomhed. Hvis foreningen derfor har indtægt  \r\n\r\n ved leverancer til medlemsforeningers medlemmer, er denne indtægt  \r\n\r\n indkomstskattepligtig for foreningen. </P>  \r\n\r\n<P>Efter SSL § 1, stk. 3, betragtes indtægt ved næringsvirksomhed eller anden  \r\n\r\n forretningsvirksomhed samt overskudsandel fra en erhvervsvirksomhed, der ikke  \r\n\r\n drives af foreningen selv, som erhvervsmæssig indtægt for foreningen. </P>  \r\n\r\n<P>Begrebet &#187;erhvervsmæssig&#171; omfatter principielt driften af alle  \r\n\r\n virksomheder, der kan indbringe en fortjeneste, se således U.f.R. 1971.78,  \r\n\r\n hvor en forening blev anset for skattepligtig af afgifter, den modtog for at  \r\n\r\n repræsentere ikke-medlemmer. I lsr. 1967.95 blev en forening anset for  \r\n\r\n skattepligtig af indtægt fra ikke-medlemmers annoncer i medlemsbladet, se  \r\n\r\n SG.1.7. Endvidere er en forening anset skattepligtig efter et  \r\n\r\n næringssynspunkt af fortjeneste ved salg af nogle parcelhuse, som foreningen  \r\n\r\n selv opførte med videresalg for øje, R.R. 1965, SM s. 44. </P>  \r\n\r\n<P>En vognmandsforening indgik transportkontrakter med kunderne, hvorefter  \r\n\r\n foreningen skaffede vognmænd til de enkelte opgaver. Vognmændende udskrev  \r\n\r\n derefter regning til foreningen, ligesom betaling for opgaverne indgik  \r\n\r\n direkte til denne, der herefter fordelte de enkelte beløb efter de enkelte  \r\n\r\n vognmænds regninger med fradrag af 6% til dækning af foreningens  \r\n\r\n omkomstninger. Skattedepartementet fandt, at foreningen drev erhvervsmæssig  \r\n\r\n virksomhed omfattet af SSL § 1, stk.3, jfr. stk.1, nr.6, samt at der ikke var  \r\n\r\n tale om leverancer til medlemmerne, Skd.71.680. Se hertil landsskatterettens  \r\n\r\n kendelse af 2.april 1987 (Skat 1987.7.516). Kendelsen er indbragt for  \r\n\r\n domstolene. </P>  \r\n\r\n<P>Indtægter ved ande- og bingospil ved arrangementer for medlemmer af den  \r\n\r\n arrangerende forening og medlemmernes nærmeste pårørende betragtes ikke som  \r\n\r\n indvundet ved erhvervsmæssig virksomhed og er derfor ikke skattepligtig, RR  \r\n\r\n 1983, SM 265. </P>  \r\n\r\n<P>Hvis en forening mod betaling påtager sig en opgave, som skal udføres af  \r\n\r\n dens medlemmer, f.eks. omdeling af telefonbøger, er foreningen skattepligtig  \r\n\r\n af indtægterne, hvis det er den, som har indgået aftalen og modtager  \r\n\r\n betalingen. Medlemmerne skal derimod ikke beskattes, medmindre de modtager  \r\n\r\n vederlag fra foreningen for deres arbejde. </P>  \r\n\r\n<P>En gensidig forsikringsforening, som var omfattet af SSL § 1, stk.1, nr.  \r\n\r\n 6, ansås ikke skattepligtig af indtægter hidrørende fra tegning af gensidige  \r\n\r\n forsikringer, hvorimod provisionsindtægter og overskudsandele fra samarbejdet  \r\n\r\n med et forsikringsselskab, som havde dækningsrisikoen, ansås for indtægt ved  \r\n\r\n erhvervsmæssig virksomhed. Disse provisionsindtægter m.v. ansås ikke som  \r\n\r\n vederlag for foreningens arbejde for medlemmerne, hvorfor SSL § 1, stk. 4,  \r\n\r\n ikke kunne finde anvendelse, Skd.71.679. </P>  \r\n\r\n<P>En sammenslutning af rejsedeltagerne ansås for en forening og ikke som en  \r\n\r\n selvejende institution. Rejseforeningens overskud ved arrangementet af  \r\n\r\n medlemmernes fællesrejser ansås for indtægt hidrørende fra omsætning fra  \r\n\r\n medlemmerne og derfor skattefri i medfør af SSL § 1, stk.4, Skat 1985.8.219.  \r\n\r\n</P>  \r\n\r\n<P>FDM's provisionsindtægter ved formidling af salg af bl.a. selskabsrejser  \r\n\r\n fra et rejsebureau til foreningens medlemmer ansås som indvundet ved  \r\n\r\n leverance til medlemmerne og derfor omfattet af SSL § 1, stk.4. Det lagdes  \r\n\r\n til grund, at FDM udover salgsbestræbelser havde ydet medlemmerne en særlig  \r\n\r\n aktiv vejledning og service. Det kunne ikke tillægges betydning, at  \r\n\r\n provisionen ikke var betalt af medlemmerne, ØLD af 14.10.1985. RR 1986, SM  \r\n\r\n 10. </P>  \r\n\r\n</DIV>  \r\n\r\n<A NAME=\"A1.2\"></A>\r\n\r\n<DIV CLASS=REFPUNKT ID=\"A1.2\">  \r\n\r\n<P> <I>1.2. Overskudsandele </I>  </P>  \r\n\r\n<P>Hvis en forening m.v. har fået tillagt en andel i overskuddet af en  \r\n\r\n erhvervsvirksomhed, som foreningen ikke selv driver, er dette overskud  \r\n\r\n omfattet af skattepligten. </P>  \r\n\r\n<P>Det er uden betydning, på hvilken baggrund foreningen har fået tillagt  \r\n\r\n overskudsandelen, men det er derimod afgørende for beskatningen, at andelen  \r\n\r\n beregnes på grundlag af virksomhedens nettooverskud. En indtægtsandel, der  \r\n\r\n beregnes på grundlag af omsætning, arbejdsløn, formue el.lign. medfører ikke  \r\n\r\n skattepligt. Endvidere er det en forudsætning, at den virksomhed, der yder  \r\n\r\n overskudsandelen, selv er indkomstskattepligtig af overskuddet, jfr. lsr.  \r\n\r\n 1978.202. </P>  \r\n\r\n<P>Ifølge SSL § 1, stk. 3, sidste punktum, gælder skattepligten ikke hjælpe-  \r\n\r\n og understøttelsesfonds for de i en virksomhed ansatte eller deres pårørende,  \r\n\r\n selv om fonden har andel i virksomhedens nettooverskud. </P>  \r\n\r\n</DIV>  \r\n\r\n<A NAME=\"A1.3\"></A>\r\n\r\n<DIV CLASS=REFPUNKT ID=\"A1.3\">  \r\n\r\n<P> <I>1.3. Fast ejendom </I>  </P>  \r\n\r\n<P>Foreninger m.v. er desuden skattepligtige, når de har indtægt ved drift,  \r\n\r\n udlejning eller bortforpagtning af fast ejendom. Udlejning af lokaler til  \r\n\r\n foreningsmedlemmer er ikke omfattet af skattepligten, idet denne udlejning  \r\n\r\n betragtes som leverance til medlemmer, se SSL § 1, stk. 4. </P>  \r\n\r\n<P>Såfremt der i ejendommen findes lokaler, som foreninger anvender til eget  \r\n\r\n ikke-erhvervsmæssig brug (mødelokaler, administrationslokaler) eller til hele  \r\n\r\n eller delvise friboliger, er den hertil svarende lejeværdi heller ikke  \r\n\r\n omfattet af skattepligten. </P>  \r\n\r\n<P>En ejerforening ansås ikke for skattepligtig af lejeværdien af en  \r\n\r\n ejerlejlighed, som foreningen ejer, og som bliver benyttet til  \r\n\r\n viceværtslejlighed, da viceværtslejligheden skal tjene ejendommens  \r\n\r\n administration. </P>  \r\n\r\n</DIV>  \r\n\r\n<A NAME=\"A1.4\"></A>\r\n\r\n<DIV CLASS=REFPUNKT ID=\"A1.4\">  \r\n\r\n<P> <I>1.4. Aktieudbytte </I>  </P>  \r\n\r\n<P>Udbytte af aktier og anparter m.v. skal kun medregnes til foreningens  \r\n\r\n skattepligtige indkomst, hvis foreningen besidder de pågældende værdipapirer  \r\n\r\n i næringsøjemed. I så fald er der knyttet skattegodtgørelse til udbyttet.  \r\n\r\n</P>  \r\n\r\n<P>Ved besiddelse af aktier m.v. uden for næringsvirksomhed hører udbyttet  \r\n\r\n ikke til foreningens erhvervsmæssige indtægt, og der er ikke knyttet  \r\n\r\n skattegodtgørelse til dette udbytte. Endvidere er det i bekendtgørelse nr.  \r\n\r\n 102 af 6.marts 1987 til KL bestemt, at de udbyttegivende selskaber ikke skal  \r\n\r\n indeholde udbytteskat af sådant udbytte, når foreningen kan forevise et  \r\n\r\n udbyttefrikort. Dette udstedes af ligningsmyndigheden på foreningens  \r\n\r\n hjemsted. Om udbyttefrikort i øvrigt, se SD-cirk. 1978-28. </P>  \r\n\r\n</DIV>  \r\n\r\n<A NAME=\"A1.5\"></A>\r\n\r\n<DIV CLASS=REFPUNKT ID=\"A1.5\">  \r\n\r\n<P> <I>1.5. Renteindtægter </I>  </P>  \r\n\r\n<P>Ej heller renteindtægt af obligationer, pantebreve og lign. værdipapirer  \r\n\r\n henregnes til erhvervsmæssig indtægt, jfr. Skd.cirk. nr. 274 af 22. december  \r\n\r\n 1961, afsnit I A, pkt.6. Dog skal obligationsrenter medregnes til den  \r\n\r\n skattepligtige indkomst, når de har direkte tilknytning til den  \r\n\r\n erhvervsmæssige virksomhed, jfr. lsr. 1971.109. </P>  \r\n\r\n<P>Renter af bankindestående er normalt heller ikke skattepligtigt for  \r\n\r\n foreningen, men i det omfang disse indeståender eller rentebærende aktiver i  \r\n\r\n øvrigt bruges som driftskapital i en erhvervsvirksomhed, skal også sådanne  \r\n\r\n renter medregnes ved indkomstopgørelsen, jfr. ØLD af 15. april 1969  \r\n\r\n (Skd.10.165). </P>  \r\n\r\n<P>Lsr.1983.153 omhandlede spørgsmålet om et andelsselskab med begrænset  \r\n\r\n ansvar, der var skattepligtigt i henhold til SSL § 1, stk.1, nr.6, var  \r\n\r\n indkomstskattepligtigt af renteindtægter fra sparekassekonto og renter af  \r\n\r\n pante- og gældsbrev, der var dets eneste indtægter. Selskabets formål var  \r\n\r\n bl.a. at finansiere erhvervsvirksomheder og beboelsesejendomme i  \r\n\r\n lokalsamfund, og et eventuelt overskud skulle anvendes til fremme af  \r\n\r\n selskabets formål, eventuelt til almennyttige eller velgørende formål. Retten  \r\n\r\n fandt ikke, at selskabet var skattepligtigt af de omhandlede renteindtægter.  \r\n\r\n</P>  \r\n\r\n<P>En forening, hvis formål var at hjælpe og bistå vurderingsmænd ansat i en  \r\n\r\n kreditforening samt at formidle vurderingsarbejde til medlemmerne, fik hos  \r\n\r\n kreditforeningen et rentefrit lån på 1,5 mill. kr., hvilket beløb blev  \r\n\r\n anvendt dels til dækning af diverse omkostninger i forbindelse med  \r\n\r\n stiftelsen, dels indsat i bank og anbragt i værdipapirer. Da de oppebårne  \r\n\r\n renter og udbytter således ikke hidrørte fra erhvervsmæssigt drevet  \r\n\r\n virksomhed, ansås disse ikke for skattepligtige for foreningen, lsr.1985.42.  \r\n\r\n</P>  \r\n\r\n<P>En forenings indestående på indskudskonto for investeringsfond har en så  \r\n\r\n nær tilknytning til erhvervet, at renter af indeståendet hører til  \r\n\r\n erhvervsindtægten. Derimod skal renter af indskud i Grundejernes  \r\n\r\n Investeringsfond ikke medregnes til en forenings indkomst, da bindingsbeløbet  \r\n\r\n tilhører indskyderen og derfor ikke kan henføres til ejendommens  \r\n\r\n driftskapital, jfr. lsr. 1972.8. </P>  \r\n\r\n<P>Lsr.1982.76 omhandlede en forening, hvis medlemmer var ansat i en større  \r\n\r\n offentlig virksomhed, og som havde til formål at varetage medlemmernes  \r\n\r\n interesser over for et bestemt forsikringsselskab. Medlemmerne tegnede deres  \r\n\r\n forsikringer i dette selskab gennem foreningen, og efter aftale med selskabet  \r\n\r\n udførte foreningen forskellige administrative opgaver for dette. Selskabet  \r\n\r\n godtgjorde foreningen derfor enten med et fast beløb pr. forsikring eller i  \r\n\r\n form af provision. Retten fandt, at foreningen drev erhvervsmæssig  \r\n\r\n virksomhed, og at dens indeståender på anfordringskonto og postgiro måtte  \r\n\r\n anses for driftskapital, således at renterne heraf var skattepligtige. </P>  \r\n\r\n</DIV>  \r\n\r\n<A NAME=\"A1.6\"></A>\r\n\r\n<DIV CLASS=REFPUNKT ID=\"A1.6\">  \r\n\r\n<P> <I>1.6. Ikke-erhvervsmæssige indtægter </I>  </P>  \r\n\r\n<P>Skattefrie, ikke-erhvervsmæssige indtægter består hovedsagelig af beløb,  \r\n\r\n som tilflyder en forening m.v., uden at denne skal udfolde nogen væsentlig  \r\n\r\n aktivitet for at oppebære den. Som typiske indtægter af denne art kan nævnes  \r\n\r\n kontingenter, gaver og tilskud. Et sponsortilskud til en idrætsforening blev  \r\n\r\n ikke anset for skattepligtig indkomst for foreningen, da beløbet ikke tilgik  \r\n\r\n en erhvervsmæssig virksomhed. Betingelsen om kommunikation og rådgivning, som  \r\n\r\n fulgte sponsortilskuddet, måtte blot betragtes som et forhold, der reducerede  \r\n\r\n værdien af den gave, der blev ydet. For tilskuddenes vedkommende er det uden  \r\n\r\n betydning, om de ydes af offentlige eller private midler, se i øvrigt  \r\n\r\n Skd.65.56. </P>  \r\n\r\n</DIV>  \r\n\r\n<A NAME=\"A1.7\"></A>\r\n\r\n<DIV CLASS=REFPUNKT ID=\"A1.7\">  \r\n\r\n<P> <I>1.7. Fradragsberettigede udgifter </I>  </P>  \r\n\r\n<P>Efter bestemmelsen i SSL § 9, stk. 1, kan foreninger m.v. ved opgørelsen  \r\n\r\n af den skattepligtige indkomst kun fratrække de udgifter, som vedrører de  \r\n\r\n indtægtskilder, der skal medregnes i den skattepligtige indkomst. Desuden  \r\n\r\n skal udgifterne være fradragsberettigede efter skattelovgivningens  \r\n\r\n almindelige regler, d.v.s. statsskatteloven, ligningsloven, afskrivningsloven  \r\n\r\n m.v. I lsr.1977.6 er det afgjort, at udgifter til byggelånsrenter og  \r\n\r\n ejendomsskatter i byggeperioden kunne fradrages, selv om der ikke i de  \r\n\r\n pågældende indkomstår var oppebåret lejeindtægter, idet ejendommen skulle  \r\n\r\n anvendes erhvervsmæssigt. </P>  \r\n\r\n<P>Driftsudgifter, der opfylder betingelserne for fradrag efter de  \r\n\r\n almindelige skatteregler, og som alene vedrører erhvervsindtægten, kan  \r\n\r\n umiddelbart indgå i indkomstopgørelsen. Omvendt skal udgiftsposter holdes  \r\n\r\n uden for opgørelsen af den skattepligtige indkomst, hvis de enten ikke er  \r\n\r\n fradragsberettigede i almindelighed, eller hvis de ikke har tilknytning til  \r\n\r\n erhvervet. Således lsr. 1967.7, hvor en forening, der havde påtaget sig en  \r\n\r\n løbende forpligtelse, ikke kunne fratrække ydelsen i indkomstopgørelsen, selv  \r\n\r\n om den opfyldte betingelserne for fradrag efter LL § 14, stk. 2, da  \r\n\r\n forpligtelsen ikke vedrørte den skattepligtige indkomstkilde. Der er ej  \r\n\r\n heller fradragsret for gaver i henhold til LL § 8 A. Udgifter forbundet med  \r\n\r\n registreringen i fondsregistret er ikke fradragsberettiget. </P>  \r\n\r\n<P>I de fleste foreninger med både skattepligtige og skattefrie  \r\n\r\n bruttoindtægter vil der være udgiftsposter, som ikke entydigt kan henføres  \r\n\r\n til erhvervsindtægten og heller ikke entydigt er erhvervsindtægten  \r\n\r\n uvedkommende. Til brug ved indkomstopgørelsen må der ske en opdeling af  \r\n\r\n sådanne udgiftsposter således, at den del, som vedrører erhvervsindtægten,  \r\n\r\n udskilles til fradrag ved indkomstopgørelsen. Opdelingen må foretages efter  \r\n\r\n et skøn, som for den enkelte forening medfører et rimeligt resultat. Der kan  \r\n\r\n ikke opstilles generelle regler for skønnet, men for visse kategorier af  \r\n\r\n erhvervsvirksomhed har der i praksis udviklet sig retningslinier for skønnet.  \r\n\r\n</P>  \r\n\r\n<P>I foreninger, som foretager indkøb af varer til levering både til  \r\n\r\n medlemmer og ikke-medlemmer, vil den del af fællesomkostningerne, der  \r\n\r\n vedrører leverancer til ikke-medlemmer, som oftest kunne udregnes efter  \r\n\r\n forholdet mellem bruttoindtægten for disse leverancer og den samlede  \r\n\r\n bruttoindtægt ved leverancer til medlemmer og ikke-medlemmer. </P>  \r\n\r\n<P>En ikke offentliggjort LSR-kendelse af 21.december 1982 vedrørte en  \r\n\r\n forening, der ved opgørelsen af sit erhvervsmæssige overskud havde fratrukket  \r\n\r\n sine fællesomkostninger fuldt ud, idet disse omkostninger af foreningen blev  \r\n\r\n betragtet som alene tjenende omsætningen med ikke-medlemmer, medens de  \r\n\r\n omkostninger, som var afhængige af aktiviteten, var fradraget forholdsmæssigt  \r\n\r\n efter omsætningens fordeling på medlemmer og ikke-medlemmer. Retten udtalte,  \r\n\r\n at fællesomkostninger ligeledes måtte fordeles, og at opdelingen af den  \r\n\r\n fradragsberettigede omkostningsandel måtte ansættes skønsmæssigt, således at  \r\n\r\n den del af fællesomkostningerne, der vedrørte leverancer til ikke-medlemmer,  \r\n\r\n blev udregnet efter forholdet mellem bruttoindtægten for disse leverancer og  \r\n\r\n den samlede bruttoindtægt ved leverancer til medlemmer og ikke-medlemmer.  \r\n\r\n</P>  \r\n\r\n<P>Det er dog en forudsætning for denne metode, at medlemmer betaler samme  \r\n\r\n pris for samme varer som ikke-medlemmer. </P>  \r\n\r\n<P>Ved drift af fast ejendom med udlejning af lejligheder såvel til medlemmer  \r\n\r\n som til ikke-medlemmer, vil udgifter til prioritetsrenter, ejendomsskatter,  \r\n\r\n forsikring og udvendig vedligeholdelse m.v. kunne fordeles på grundlag af de  \r\n\r\n oppebårne lejeindtægter, således at den del af udgifterne, som svarer til  \r\n\r\n forholdet mellem lejeindtægter fra ikke-medlemmer og de samlede  \r\n\r\n lejeindtægter, anses for udgifter, der vedrører erhvervet og dermed  \r\n\r\n fradragsberettigede. Det er også her en forudsætning for fordeling af  \r\n\r\n udgifter på grundlag af lejeindtægter, at disse udredes med samme beløb af  \r\n\r\n medlemmer og ikke-medlemmer for ensartede lejligheder. Ofte er denne  \r\n\r\n forudsætning ikke til stede i andelsboligforeninger, hvor boligbidrag fra  \r\n\r\n medlemmerne afviger væsentligt i størrelse fra huslejer, som udredes af  \r\n\r\n ikke-medlemmer for tilsvarende lejligheder. Det er derfor nødvendigt, hvis  \r\n\r\n man vil benytte indtægterne som fordelingsgrundlag, at reducere eller forøge  \r\n\r\n boligbidragene fra medlemmerne til beløb, som kunne være opnået som leje for  \r\n\r\n lejlighederne ved udleje til ikke-medlemmer. Fordelingen kan dog også  \r\n\r\n foretages på et andet grundlag, f.eks. på grundlag af lejlighedens areal. En  \r\n\r\n sådan arealmæssig fordeling kan dog ikke anvendes, hvis ejendommen omfatter  \r\n\r\n både beboelseslejligheder, butikker og andre erhvervslokaler samt garager.  \r\n\r\n</P>  \r\n\r\n<P>I lsr. 1967.94 og 95, hvor foreninger blev anset for skattepligtige af  \r\n\r\n annonceindtægter i medlemsbladet fra ikke-medlemmer, blev det fastslået, at  \r\n\r\n det ikke var muligt at udskille visse af de med bladets fremstilling  \r\n\r\n forbundne udgifter som særligt vedrørende disse annonceindtægter, og samtlige  \r\n\r\n udgifter ved bladets drift kunne derfor fratrækkes ved opgørelsen af  \r\n\r\n overskuddet fra bladet, men der kunne dog ikke derved fremkomme en  \r\n\r\n skattepligtig indkomst lavere end 0. </P>  \r\n\r\n</DIV>  \r\n\r\n<A NAME=\"A1.8\"></A>\r\n\r\n<DIV CLASS=REFPUNKT ID=\"A1.8\">  \r\n\r\n<P> <I>1.8. Særlig indkomst </I>  </P>  \r\n\r\n<P>Foreninger m.v. svarer ikke særlig indkomstskat, men deres særlige  \r\n\r\n indkomst - opgjort efter reglerne i lov om særlig indkomstskat - medregnes  \r\n\r\n ved opgørelsen af deres skattepligtige almindelige indkomst. Ved afståelse  \r\n\r\n før 1.juli 1982 af fast ejendom, hvor avancen skal beskattes som særlig  \r\n\r\n indkomst, jfr. LOSI § 2, stk.1, nr.13, skal fortjenesten opgjort efter  \r\n\r\n reglerne i LOSI § 7 A, forhøjes med 100 pct. Ved afståelser, der sker den  \r\n\r\n 1.juli 1982 eller senere, forhøjes den efter reglerne i EBL opgjorte  \r\n\r\n fortjeneste med 25 pct., jfr. lovens § 6, stk.3. Der skal dog af disse  \r\n\r\n foreninger kun medregnes særlig indkomst vedrørende formuegoder, der har  \r\n\r\n tilknytning til den indkomstskattepligtige virksomhed, jfr. LOSI § 13. </P>  \r\n\r\n<P>Når et formuegode har haft tilknytning til den indkomstskattepligtige  \r\n\r\n virksomhed, medregnes den skattemæssige fortjeneste eller tab ved  \r\n\r\n indkomstopgørelsen efter skattelovgivningens almindelige regler, uanset om  \r\n\r\n bruttoindtægten ved virksomheden har været beskeden, eller driften  \r\n\r\n skattemæssigt har givet underskud i hele besiddelsestiden. </P>  \r\n\r\n<P>Såfremt formuegodet har haft tilknytning til såvel den skattepligtige som  \r\n\r\n til den skattefrie virksomhed, skal hele den skattemæssige avance eller hele  \r\n\r\n det skattemæssige tab påvirke indkomsten. Hvis formuegodet er en samlet  \r\n\r\n enhed, f.eks. en fast ejendom, og det kan godtgøres, at kun en nærmere  \r\n\r\n bestemt fysisk del har haft tilknytning til erhvervsvirksomheden, er det dog  \r\n\r\n kun den på denne del faldende fortjeneste, der kommer til beskatning som  \r\n\r\n særlig indkomst. Således vil f.eks. en andelsboligforening kun blive  \r\n\r\n beskattet af fortjeneste ved lejlighedernes salg som ejerlejligheder, for så  \r\n\r\n vidt angår lejligheder, der har været udlejet til ikke-andelshavere.  \r\n\r\n Fortjeneste ved salg af andelslejligheder, der kun har været udlejet til  \r\n\r\n andelshavere, omfattes ikke af beskatningen, selv om salget sker til  \r\n\r\n ikke-andelshavere. </P>  \r\n\r\n</DIV>  \r\n\r\n<A NAME=\"A1.9\"></A>\r\n\r\n<DIV CLASS=REFPUNKT ID=\"A1.9\">  \r\n\r\n<P> <I>1.9. Almenvelgørende eller på anden måde almennyttige foreninger </I>  \r\n\r\n</P>  \r\n\r\n<P>Foreninger m.v. omfattet af SSL § 1, stk.1, nr.6 kan i henhold til SSL §  \r\n\r\n 3, stk.2 ved indkomstopgørelsen fradrage udlodninger til fyldestgørelse af  \r\n\r\n vedtægtsmæssige formål, der kan anses for almenvelgørende eller på anden måde  \r\n\r\n almennyttige. </P>  \r\n\r\n<P>Efter SSL § 3, stk.2 og 3, kan fradraget kun foretages af foreninger,  \r\n\r\n stiftelser, legater m.v., der er skattepligtige efter SSL § 1, stk.1, nr.6,  \r\n\r\n for så vidt deres vedtægtsmæssige formål udelukkende er almenvelgørende eller  \r\n\r\n på anden måde almennyttigt. Det er således en forudsætning, at eventuel  \r\n\r\n formue ved opløsning af foreninger m.v. skal anvendes til almennyttige  \r\n\r\n formål. </P>  \r\n\r\n<P>Det afgørende for, om fradrag kan foretages er alene det vedtægtsmæssige  \r\n\r\n formål, mens arten af den erhvervsmæssige virksomhed er uden betydning for  \r\n\r\n spørgsmålet. </P>  \r\n\r\n<P>Såfremt en forening er godkendt af statsskattedirektoratet i henhold til  \r\n\r\n LL § 8A, må betingelserne for fradragsret i henhold til SSL § 3, stk.2 og 3,  \r\n\r\n anses for at være opfyldt, se Skat 1985.3.83. </P>  \r\n\r\n<P>De her nævnte foreninger m.v. er principielt pligtige at indgive en  \r\n\r\n selvangivelse på normal måde. Skattepligten omfatter alene indkomst ved  \r\n\r\n erhvervsmæssig virksomhed, se ovenfor under afsnit SG 1.1-6. Her skal kun  \r\n\r\n anføres, at skattepligten ikke omfatter renter af offentlige obligationer,  \r\n\r\n pantebreve m.v. og bankindestående ud over det beløb, der anvendes ved  \r\n\r\n driften af den erhvervsmæssige virksomhed. Skattefri er tillige  \r\n\r\n aktieudbytter, gaver, kontingenter, tilskud o.lign. </P>  \r\n\r\n<P>Såfremt foreningen m.v. har både skattepligtige og skattefrie indtægter,  \r\n\r\n kan der foretages fradrag for de formålsbestemte ydelser, i det omfang disse  \r\n\r\n overstiger de skattefri indtægter jf. SSL § 3, stk.2, 2.pkt. </P>  \r\n\r\n<P>Efter SSL § 3, stk.3, kan de nævnte foreninger m.v. tillige foretage  \r\n\r\n fradrag for foretagne henlæggelser til senere anvendelse til de kvalificerede  \r\n\r\n formål. En anvendelse i strid med forudsætningen medfører beskatning af  \r\n\r\n beløbet med tillæg af 25 pct. i det indkomstår, hvor de er anvendt. </P>  \r\n\r\n<P> <I>1.9.1. Selvangivelsespligten </I>  </P>  \r\n\r\n<P>Såfremt en udelukkende almenvelgørende eller på anden måde almennyttig  \r\n\r\n forening m.v., der er omfattet af selskabslovens § 1, stk.1, nr.6, i et  \r\n\r\n indkomstår har foretaget uddelinger og henlæggelser som nævnt i § 3, stk.2 og  \r\n\r\n 3, således at foreningen m.v. åbenbart ikke vil have indkomst til beskatning,  \r\n\r\n kan foreningen m.v. i stedet for sædvanlig selvangivelse indgive erklæring  \r\n\r\n herom. </P>  \r\n\r\n<P>Erklæringen skal ledsages af det senest reviderede regnskab. De foretagne  \r\n\r\n uddelinger eller henlæggelser som begrunder, at foreningen ikke vil have  \r\n\r\n nogen indkomst til beskatning, skal fremgå af erklæringen eller regnskabet.  \r\n\r\n Ligningsmyndigheden kan forlange kopi af foreningens vedtægter m.v. Se  \r\n\r\n nærmere SD-cirk. 1987-26, pkt.1. </P>  \r\n\r\n<P> <I>1.9.2. SSL § 3, stk.5 </I>  </P>  \r\n\r\n<P>I medfør af selskabsskattelovens § 3, stk.5, finder de i § 3, stk.2-4  \r\n\r\n givne regler tillige anvendelse på selskaber omfattet af lovens § 1, stk.1,  \r\n\r\n nr.1 og 2, når den altovervejende del af aktie- eller anpartskapitalen ejes  \r\n\r\n af en forening m.v. med almenvelgørende eller på anden måde almennyttige  \r\n\r\n formål. </P>  \r\n\r\n<P>Se SD-cirkulære 1987-26 pkt.2. </P>  \r\n\r\n</DIV>  \r\n\r\n<A NAME=\"A2\"></A>\r\n\r\n<DIV CLASS=REFPUNKT ID=\"A2\">  \r\n\r\n<P>2. Udenlandske selskaber og foreninger </P>  \r\n\r\n<P>Når udenlandske selskaber og foreninger, jfr. SA 2, er skattepligtige her  \r\n\r\n til landet, er den objektive skattepligt begrænset til de indtægter, der  \r\n\r\n begrunder skattepligten, jfr. SSL § 2, stk.2, jfr. stk.1. I denne indkomst  \r\n\r\n kan der kun fratrækkes udgifter i det omfang, de vedrører de skattepligtige  \r\n\r\n indtægter, jfr. SSL § 9, stk.1. </P>  \r\n\r\n<P>For indkomstopgørelse gælder i vidt omfang samme regler, som er anført  \r\n\r\n ovenfor under SG 1 om her i landet hjemmehørende foreninger m.v., for så vidt  \r\n\r\n angår deres indtægt ved skattepligtig virksomhed. </P>  \r\n\r\n<P>Når udenlandske selskaber og foreninger skal medregne alle indtægter af  \r\n\r\n deres skattepligtige aktiviteter her i landet, vil de regnskabsmæssige  \r\n\r\n udgifter herved normalt have en sådan tilknytning til indtægtserhvervelsen,  \r\n\r\n at der ikke er behov for en opdeling af udgifterne i en skattepligtig og  \r\n\r\n skattefri del i samme omfang som nævnt ovenfor vedrørende danske foreninger.  \r\n\r\n</P>  \r\n\r\n<P>Indtægterne for her i landet skattepligtige udenlandske selskaber og  \r\n\r\n foreninger kan ofte være vanskelige at udskille fra selskabernes globale  \r\n\r\n virksomhed, og selskaberne kan være interesserede i at tilpasse indtægterne  \r\n\r\n efter beskatningsforholdene i de berørte lande. I SSL § 12, stk. 2, jfr.  \r\n\r\n stk.1, er der givet bestemmelser, som åbner adgang for ligningsmyndighederne  \r\n\r\n til at imødegå dette. Der henvises herom til SE 3. </P>  \r\n\r\n<P>Til brug ved indkomstopgørelsen for udenlandske forsikringsselskabers  \r\n\r\n forsikringsvirksomhed her i landet er der i SSL § 12, stk. 3, givet specielle  \r\n\r\n regler. Se herom SC 1.3.2. </P>  \r\n\r\n</DIV>  \r\n\r\n<A NAME=\"A2.1\"></A>\r\n\r\n<DIV CLASS=REFPUNKT ID=\"A2.1\">  \r\n\r\n<P> <I>2.1. Flere indtægtsarter samtidig </I>  </P>  \r\n\r\n<P>Et udenlandsk selskab m.v., der er skattepligtigt for så vidt angår flere  \r\n\r\n af de i bestemmelserne i SSL § 2, stk.1, litra a og b, nævnte indtægtskilder,  \r\n\r\n skal foretage en samlet opgørelse af disse indtægter. Er indkomsten fra den  \r\n\r\n ene af indtægtskilderne negativ, skal den bringes til fradrag i en positiv  \r\n\r\n indkomst fra andre kilder. Den kan således ikke valgfrit overføres som  \r\n\r\n underskud til efterfølgende indkomstår efter LL § 15. </P>  \r\n\r\n</DIV>  \r\n\r\n<A NAME=\"A2.2\"></A>\r\n\r\n<DIV CLASS=REFPUNKT ID=\"A2.2\">  \r\n\r\n<P> <I>2.2. Udbytte fra danske selskaber </I>  </P>  \r\n\r\n<P>Udenlandske selskaber og foreninger er i henhold til SSL § 2, stk. 1,  \r\n\r\n litra c, skattepligtige her i landet, i det omfang de oppebærer  \r\n\r\n udbytteindtægter, i hvilke der i henhold til KL § 65 skal foretages  \r\n\r\n indeholdelse af udbytteskat, se Skd.cirk. nr.37 af 10.2.1977. </P>  \r\n\r\n<P>Med virkning fra 18.februar 1987 er skattepligten i medfør af SSL § 2  \r\n\r\n stk.1 litra c blevet udvidet, således at udbytteindtægter, som er omfattet af  \r\n\r\n LL § 16A stk.1, og afståelsessummer, som er omfattet af LL § 16B stk.2 eller  \r\n\r\n 5, nu er omfattet af SSL § 2 stk. 1 litra c, jfr. lov nr.309 af 25.maj 1987.  \r\n\r\n</P>  \r\n\r\n<P>Skattepligten for ovenstående indkomstkilder er endeligt opfyldt ved den  \r\n\r\n af det danske selskab indeholdte udbytteskat på 30 pct. jfr. KL § 65 eller  \r\n\r\n ved indeholdelse af den skat, som skal betales i medfør af KL § 65A stk.2 på  \r\n\r\n 30 pct. Udbyttet m.v. skal således ikke tillægges andre indtægter, hvoraf  \r\n\r\n selskabet måtte være skattepligtig, ligesom eventuel negativ indkomst fra  \r\n\r\n andre indkomstkilder, der måtte begrunde en begrænset skattepligt for det  \r\n\r\n pågældende selskab, ikke kan bringes til fradrag i aktieudbyttet m.v. </P>  \r\n\r\n</DIV>  \r\n\r\n<A NAME=\"A2.3\"></A>\r\n\r\n<DIV CLASS=REFPUNKT ID=\"A2.3\">  \r\n\r\n<P> <I>2.3. Skattegodtgørelse </I>  </P>  \r\n\r\n<P>Udenlandske selskaber og foreninger m.v., som i henhold til en med en  \r\n\r\n fremmed stat, Færøerne eller Grønland indgået dobbeltbeskatningsoverenskomst  \r\n\r\n oppebærer skattegodtgørelse som nævnt i SSL § 17 A knyttet til de under SG  \r\n\r\n 2.2 omhandlede udbytteindtægter, skal i henhold til SSL § 2, stk.1 d, jfr. KL  \r\n\r\n § 65 A svare en skat på 30 pct. heraf, se Skd.cirk.nr. 70 af 3.6.1983. </P>  \r\n\r\n<P>Skattepligten er endeligt opfyldt ved den således erlagte skat. </P>  \r\n\r\n</DIV>  \r\n\r\n<A NAME=\"A2.4\"></A>\r\n\r\n<DIV CLASS=REFPUNKT ID=\"A2.4\">  \r\n\r\n<P> <I>2.4. Arbejdsudleje </I>  </P>  \r\n\r\n<P>Udenlandske selskaber og foreninger m.v., som oppebærer indkomst her fra  \r\n\r\n landet, der i medfør af KL § 43, stk.2, litra h, skulle henregnes til  \r\n\r\n A-indkomst, hvis den udbetaltes til en person, skal i henhold til SSL § 2,  \r\n\r\n stk.1 e, jfr. KL § 65 B svare en skat på 30 pct. af den omhandlede  \r\n\r\n bruttoindtægt. </P>  \r\n\r\n<P>Bestemmelsen omfatter vederlag i penge samt i forbindelse hermed ydet fri  \r\n\r\n kost og logi til personer, der for selskabets regning stilles til rådighed  \r\n\r\n for at udføre arbejde her i landet. </P>  \r\n\r\n<P>Skattepligten er endeligt opfyldt ved skattens indeholdelse. </P>  \r\n\r\n</DIV>  \r\n\r\n<A NAME=\"A2.5\"></A>\r\n\r\n<DIV CLASS=REFPUNKT ID=\"A2.5\">  \r\n\r\n<P> <I>2.5. Konsulenthonorar </I>  </P>  \r\n\r\n<P>Udenlandske selskaber og foreninger m.v., som oppebærer indkomst som  \r\n\r\n rådgiver, konsulent eller anden medhjælp for virksomhed her i landet, er  \r\n\r\n skattepligtig til Danmark jfr. SSL § 2 stk.1 f. </P>  \r\n\r\n<P>Skattepligten er dog betinget af, at en person der er eller har været  \r\n\r\n skattepligtig her i landet i medfør af KL § 1 nr. 1 har direkte eller  \r\n\r\n indirekte del i ledelsen af, kontrollen med eller kapitalen i det udenlandske  \r\n\r\n selskab m.v., og at personen inden for de seneste 5 år forud for ophøret af  \r\n\r\n den fulde skattepligt har haft direkte eller indirekte del i ledelsen af,  \r\n\r\n kontrollen med eller kapitalen i den virksomhed her i landet, der udreder  \r\n\r\n vederlaget. </P>  \r\n\r\n<P>SSL § 2 stk. 1f har først virkning for honorarer o.lign. som udenlandske  \r\n\r\n selskaber, foreninger m.v. erhverver endelig ret til den 18.februar 1987  \r\n\r\n eller senere. </P>  \r\n\r\n</DIV>  \r\n\r\n<A NAME=\"A2.6\"></A>\r\n\r\n<DIV CLASS=REFPUNKT ID=\"A2.6\">  \r\n\r\n<P> <I>2.6. Royalty </I>  </P>  \r\n\r\n<P>Udenlandske selskaber og foreninger m.v. er skattepligtig her i landet i  \r\n\r\n medfør af SSL § 2 stk. 1g, når de oppebærer royalty hidrører fra kilder her i  \r\n\r\n landet jfr. KL § 65C stk.4. </P>  \r\n\r\n<P>Royaltyindtægten omfattet af bestemmelsen beskattes med en bruttoskat på  \r\n\r\n 30 pct., som med virkning fra 1.januar 1988 opkræves ved indeholdelse. Den  \r\n\r\n begrænsede skattepligt af royalty har virkning fra 18.februar 1987 og  \r\n\r\n royaltyskatten for perioden 18.februar til 31.december 1987 opkræves af  \r\n\r\n statsskattedirektoratet, jvf. bkg. nr.323 af 5.august 1987. </P>  \r\n\r\n</DIV>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19873S00007"
        },
        {
            "displayName": "Entydig dokumentidentifikation",
            "displayValue": "AN007235"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1987"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}