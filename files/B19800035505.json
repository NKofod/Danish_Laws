{
    "id": 61178,
    "title": "Bekendtgørelse om henstand med formueskat for pensionister og ejere af visse fredede bygninger ",
    "documentTypeId": "60",
    "isSagsforlobPeriodValid": false,
    "shortName": "BEK nr 355 af 31/07/1980",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om henstand med formueskat for  \r\n\r\n pensionister og ejere af visse fredede bygninger </H1>  \r\n\r\n<P></P>  \r\n\r\n<BR>  \r\n\r\n<P>I medfør af kildeskattelovens § 89A, stk. 8, jfr. lov nr. 538 af 28.  \r\n\r\n december 1979, og ligningslovens § 32D, stk. 3, jfr. lovbekendtgørelse nr.  \r\n\r\n 399 af 11. september 1979, som ændret senest ved lov nr. 278 af 16. juni  \r\n\r\n 1980, bestemmes følgende: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Begæring om henstand med formueskat efter  \r\n\r\n kildeskattelovens § 89 A indgives til den kommunale ligningsmyndighed senest  \r\n\r\n 4 uger efter, at den skattepligtige har modtaget underretning om  \r\n\r\n slutskatteberegningen. </P>  \r\n\r\n<P CLASS=STK> <I>Stk. 2. </I> Den kommunale ligningsmyndigheds afgørelser om  \r\n\r\n opgørelse og beregning af henstandsbeløbet, jfr. § 2, samt om eventuel  \r\n\r\n forlængelse af henstandsordningen, jfr. § 4, kan påklages til  \r\n\r\n statsskattedirektoratet. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Henstandsbeløbet beregnes som forskellen mellem  \r\n\r\n formueskatten af den samlede formue, og en formueskat beregnet af den samlede  \r\n\r\n formue med fradrag af den del af formuen, der vedrører ejerboligen. Den del  \r\n\r\n af formuen, der vedrører ejerboligen, opgøres som den ejendomsværdi m.v. for  \r\n\r\n ejerboligen, der er lagt til grund ved formueansættelsen for det pågældende  \r\n\r\n år, med fradrag af de pantehæftelser, der påhviler ejerboligen. Til  \r\n\r\n pantehæftelser medregnes dog ikke ejerpantebreve og skadesløsbreve. </P>  \r\n\r\n<P CLASS=STK> <I>Stk. 2. </I> For ejendomme, der opfylder betingelserne for  \r\n\r\n vurderingsfordeling efter vurderingslovens § 33, stk. 4-6, fordeles  \r\n\r\n pantehæftelserne forholdsmæssigt efter den af vurderingsrådet foretagne  \r\n\r\n fordeling af ejendomsværdien. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Henstandsbeløbet forfalder til betaling ved  \r\n\r\n afhændelse af ejendommen, samt når ejendommen ikke længere tjener som bolig  \r\n\r\n for den skattepligtige eller dennes husstand. Den skattepligtige skal inden 1  \r\n\r\n måned efter forfaldsgrundens indtræden give meddelelse herom til den  \r\n\r\n kommunale ligningsmyndighed. Sidste rettidige betalingsdag er 6 måneder efter  \r\n\r\n forfaldsdagen. </P>  \r\n\r\n<P CLASS=STK> <I>Stk. 2. </I> Hvis den skattepligtige har flere ejerboliger,  \r\n\r\n for hvilke der er indrømmet henstand med formueskat, og en af disse  \r\n\r\n ejerboliger afhændes eller ophører med at tjene til bolig for den  \r\n\r\n skattepligtige eller dennes husstand, forfalder henstandsbeløbet vedrørende  \r\n\r\n denne ejerbolig til betaling. Den del af det samlede henstandsbeløb, der  \r\n\r\n forfalder til betaling, opgøres under hensyn til friværdiernes størrelse for  \r\n\r\n de pågældende ejendomme i de år, hvori de pågældende ejendomme har været  \r\n\r\n omfattet af en henstandsordning. </P>  \r\n\r\n<P CLASS=STK> <I>Stk. 3. </I> Henstandsbeløbet forfalder endvidere til  \r\n\r\n betaling ved den skattepligtiges død. Henstandsordningen kan dog videreføres  \r\n\r\n af en efterlevende ægtefælle, sålænge denne hensidder i uskiftet bo eller i  \r\n\r\n henhold til arveafgiftslovens § 14A har fået udsættelse med pligten til at  \r\n\r\n svare arveafgift. </P>  \r\n\r\n<P CLASS=STK> <I>Stk. 4. </I> Når den kommunale ligningsmyndighed ved  \r\n\r\n meddelelsen fra den skattepligtige eller på anden måde er blevet bekendt med,  \r\n\r\n at et henstandsbeløb er forfaldent til betaling, sender den underretning  \r\n\r\n herom og om forfaldsgrunden til statsskattedirektoratet. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Såfremt den skattepligtige afhænder sin  \r\n\r\n ejerbolig og erhverver en ny, kan henstandsordningen vedrørende den tidligere  \r\n\r\n ejerbolig efter ansøgning forlænges helt eller delvis, indtil den  \r\n\r\n nyerhvervede bolig afhændes eller ikke længere benyttes som bolig for den  \r\n\r\n skattepligtige eller dennes husstand. </P>  \r\n\r\n<P CLASS=STK> <I>Stk. 2. </I> Ansøgning om forlængelse af henstandsordningen  \r\n\r\n indgives til den kommunale ligningsmyndighed inden 6 måneder efter  \r\n\r\n afhændelsen. Erhvervelse af den nye ejerbolig skal ske i løbet af det  \r\n\r\n indkomstår, hvori afhændelsen finder sted, eller i det nærmest efterfølgende.  \r\n\r\n Når den nye ejerbolig er erhvervet, skal den skattepligtige inden 1 måned  \r\n\r\n give meddelelse herom til den kommunale ligningsmyndighed. </P>  \r\n\r\n<P CLASS=STK> <I>Stk. 3. </I> Den del af henstandsordningen vedrørende en  \r\n\r\n tidligere ejerbolig, som ikke forlænges efter stk. 1, forfalder til betaling  \r\n\r\n ved erhvervelsen af en ny ejerbolig med sidste rettidige betalingsdag 6  \r\n\r\n måneder efter denne dato. Hvis den skattepligtige ved udløbet af den i stk.  \r\n\r\n 2, 2. pkt., nævnte frist ikke har erhvervet en ny ejerbolig, forfalder  \r\n\r\n henstandsbeløbet ved fristens udløb med sidste rettidige betalingsdato 6  \r\n\r\n måneder efter denne dato. </P>  \r\n\r\n<P CLASS=STK> <I>Stk. 4. </I> Reglerne i stk. 1-3 kan også anvendes, såfremt  \r\n\r\n den skattepligtige har erhvervet den nye ejerbolig inden afhændelsen af den  \r\n\r\n tidligere. Erhvervelsen af den nye ejerbolig må dog tidligst være sket i det  \r\n\r\n nærmest foregående indkomstår før det indkomstår, hvori den tidligere  \r\n\r\n ejerbolig afhændes. Ansøgning om forlængelse skal dog indgives til den  \r\n\r\n kommunale ligningsmyndighed inden 1 måned efter afhændelsen af den tidligere  \r\n\r\n ejerbolig. Den del af henstanden vedrørende den tidligere ejerbolig, som ikke  \r\n\r\n forlænges, forfalder ved afhændelsen med sidste rettidige betalingsdato 6  \r\n\r\n måneder efter denne dato. </P>  \r\n\r\n<P CLASS=STK> <I>Stk. 5. </I> Henstandsordningen vedrørende tidligere  \r\n\r\n ejerboliger i fredede bygninger kan kun forlænges efter reglerne i stk. 1-4,  \r\n\r\n såfremt ejeren ved afhændelsen er pensionist, jfr. kildeskattelovens § 89A,  \r\n\r\n stk. 1. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Bekendtgørelsen træder i kraft ved  \r\n\r\n offentliggørelsen i Lovtidende. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Ministeriet for skatter og afgifter, den  \r\n\r\n 31. juli 1980 </I> </P>  \r\n\r\n<P CLASS=UNDERSKREVET-AF ALIGN=CENTER>KARL HJORTNÆS </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/08/1980"
        },
        {
            "displayName": "Accession",
            "displayValue": "B19800035505"
        },
        {
            "displayName": "Entydig dokumentidentifikation",
            "displayValue": "CM020146"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "19/08/1999"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "355"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Dato for underskrift",
            "displayValue": "31/07/1980"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Min. f. skatter og afgifter. Skd.2. 80-25/1980. L.T.A. 138"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}