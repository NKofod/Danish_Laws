{
    "id": 109196,
    "title": "1992 BTL 198   BETÆNKNING OVER FORSLAG TIL LOV OM INDFØDSRETS MEDDELELSE    NR L 198 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 198",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 198 </P>  \r\n\r\n<P></P>  \r\n\r\n<P>Betænkning over Forslag til lov om indfødsrets meddelelse <BR>  \r\n\r\n Nr L 198 1992-93, 1. samling </P>  \r\n\r\n<P></P>  \r\n\r\n<P>Afgivet af Indfødsretsudvalget </P>  \r\n\r\n<P></P>  \r\n\r\n<P>Afgivet: 19930422 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til justitsministeren og indenrigsministeren, som disse har  \r\n\r\n besvaret skriftligt. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse</I> med det af  \r\n\r\n udvalget stillede ændringsforslag. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>vedtagelse</I> med de stillede ændringsforslag. </P>  \r\n\r\n<P>Mindretallet finder anledning til at bemærke, at selv om der til dette  \r\n\r\n lovforslag er stillet ændringsforslag fra udvalget om at udtage en del  \r\n\r\n ansøgere med narkodomme, er dette kun en udskydelse af problemerne. </P>  \r\n\r\n<P>Som eksempel kan nævnes en ansøger. Denne ansøger er idømt 6 måneders  \r\n\r\n fængsel for overtrædelse af straffelovens § 191, jf. lov om euforiserende  \r\n\r\n stoffer, for salg og besiddelse af 10 gram heroin og har ved dom samtidig  \r\n\r\n fået konfiskeret et beløb på 18.000 kr., 10. gram heroin, 1 gram hash og en  \r\n\r\n pesolavægt. Derudover er ansøgeren idømt 8 måneders fængsel for alfonseri,  \r\n\r\n jf. straffelovens § 229, stk. 3, ligesom der har været nogle smådomme for  \r\n\r\n tyveri af en cykel og en dom for hæleri. Men på trods af alt dette, så  \r\n\r\n betyder det skam ikke, at vedkommende ansøger returneres til sit hjemland.  \r\n\r\n Tværtimod vinker det danske statsborgerskab forude om nogle få år. </P>  \r\n\r\n<P>En anden ansøger fik ved Østre Landsrets dom fastsat fængselsstraffen til  \r\n\r\n 2 år for handel med narkotika og hæleri; også denne ansøger kan se frem til  \r\n\r\n dansk statsborgerskab om nogle få år. </P>  \r\n\r\n<P>Der er 20 ansøgere, der har overtrådt narkotikalovens bestemmelser. Det er  \r\n\r\n naturligvis en forbedring, at kun en enkelt af disse tyve ansøgere er kommet  \r\n\r\n på dette lovforslag om indfødsrets meddelelse. Men hvis de bare har  \r\n\r\n tålmodighed, skal det nok lykkes dem at blive belønnet med dansk  \r\n\r\n statsborgerskab. </P>  \r\n\r\n<P>Dette finder Fremskridtspartiet ganske uacceptabelt. </P>  \r\n\r\n<P>Efter oplysninger fra Indenrigsministeriet har 61 af ansøgerne på dette  \r\n\r\n lovforslag modtaget sanktioner for straffelovsovertrædelser, der er begået i  \r\n\r\n perioden fra indrejse her til landet frem til opnået tidsubegrænset  \r\n\r\n opholdstilladelse. Det bemærkes, at Indenrigsministeriet alene har medtaget  \r\n\r\n sanktioner modtaget for overtrædelse af borgerlig straffelov og ikke for  \r\n\r\n overtrædelse af anden lovgivning, herunder færdselsloven eller lovgivningen  \r\n\r\n om euforiserende stoffer. </P>  \r\n\r\n<P>En gennemgang af samtlige 1147 ansøgere viser imidlertid, <I>at</I> 85  \r\n\r\n ansøgere har oplyst at have modtaget arbejdsløshedsdagpenge i en samlet  \r\n\r\n periode på mindst 6 måneder inden for de sidste 5 år, <I>at</I> 147 ansøgere  \r\n\r\n har modtaget sociale ydelser og sociale bistandsydelser i en samlet periode  \r\n\r\n på mindst 6 måneder inden for de sidste 5 år, <I>at</I> 13 ansøgere har  \r\n\r\n modtaget arbejdsløshedsdagpenge, sociale ydelser eller sociale  \r\n\r\n bistandsydelser i mindst 6 måneder inden for de sidste 5 år. </P>  \r\n\r\n<P>Disse tal fremkommer alene på baggrund af de tilfælde, hvor politiet har  \r\n\r\n gjort notater om dagpenge eller om socialhjælp eller arbejdsløshedsdagpenge.  \r\n\r\n Så tallet er i virkeligheden højere. </P>  \r\n\r\n<P>Naturligvis skal Danmark hjælpe der, hvor der er direkte nød, men ingen  \r\n\r\n kan forvente af et lille land som Danmark, at det skal være socialkontor for  \r\n\r\n hele verden. Et socialkontor, der oven i købet præmierer endog meget grov  \r\n\r\n vold og kriminalitet med den store gave, et dansk statsborgerskab er.  \r\n\r\n Mindretallet mener ikke, at disse personer skal tildeles dansk indfødsret.  \r\n\r\n Det er Fremskridtspartiets klare opfattelse, at for at blive dansk  \r\n\r\n statsborger skal man i det mindste have bevist, at man kan klare sig selv.  \r\n\r\n</P>  \r\n\r\n<P>Fremskridtspartiet har derfor stillet en række ændringsforslag. </P>  \r\n\r\n<P>Reglerne for tildeling af dansk indfødsret også benævnt som dansk  \r\n\r\n statsborgerskab vil, hvis de ikke ændres tilbundsgående, efter mindretallets  \r\n\r\n opfattelse medføre, at de kommende lovforslag bliver mere og mere omfattende.  \r\n\r\n Da Danmark modtog de mange flygtninge fra Iran, var argumentet, at der jo var  \r\n\r\n krig i Iran. Man lovede, at iranerne kun skulle blive, til krigen var forbi.  \r\n\r\n Krigen i Iran er for længst forbi, men iranerne er her fortsat, og de ønsker  \r\n\r\n aldrig at rejse hjem igen. Nu har de jo permanent opholdstilladelse. De er  \r\n\r\n hermed at regne for indvandrere. I dette år er det så jugoslaverne, der får  \r\n\r\n indrejse, fordi der er en uhyggelig og blodig krig i deres land, som FN har  \r\n\r\n endog meget vanskeligt ved at tackle. Danmark har så godtaget at modtage ca.  \r\n\r\n 30.000 flygtninge fra dette land i år. Vi skal bare gøre os helt  \r\n\r\n krystalklart, at disse flygtninge, som tiden går, vil få tidsubestemt  \r\n\r\n opholdstilladelse og dermed blive en fast befolkning i Danmark. Selvfølgelig  \r\n\r\n kan Danmark blive ved og blive ved med at modtage fremmede i en uendelighed,  \r\n\r\n men mange politikere glemmer, at befolkningens tålmodighed har nået  \r\n\r\n bristepunktet. </P>  \r\n\r\n<P>Endelig har Fremskridtspartiet søgt at få oplyst, hvem af ansøgerne om  \r\n\r\n dansk indfødsret der er flygtet fra eget hjemland på grund af kriminalitet.  \r\n\r\n Det kunne være en opgave for det internationale politisamarbejde. </P>  \r\n\r\n<P>Ændringsforslag </P>  \r\n\r\n<P>Til § 1Af et <I>mindretal</I> (FP): </P>  \r\n\r\n<P> <B>1)</B>  <I>Nr. 3, 11, 32, 40, 47, 52, 56, 67, 78, 101, 103, 129,</I>  \r\n\r\n<I>153, 154, 158, 166, 169, 225, 230, 253, 258, 259, 260, 287, 288, 355,  \r\n\r\n 369, 371, 380, 389, 430, 448, 467, 478, 481, 510, 513, 520, 546, 547, 575,  \r\n\r\n 606, 616, 641, 646, 648, 650, 696, 702, 761, 771, 772, 779, 790, 819, 827,  \r\n\r\n 832, 848, 852, 869, 871</I> og <I>903</I> udgår. </P>  \r\n\r\n<P> <B>2)</B>  <I>Nr. 5, 266, 276</I> og <I>687</I> udgår. </P>  \r\n\r\n<P> <B>3)</B>  <I>Nr. 6, 21, 44, 50, 72, 76, 77, 89, 99, 114, 150, 168, 179,  \r\n\r\n 183, 248, 254, 267, 273, 302, 325, 346, 348, 356, 376, 403, 408, 416, 421,  \r\n\r\n 434, 445, 447, 452, 508, 515, 532, 550, 555, 565, 596, 705, 709, 748, 773,  \r\n\r\n 776, 818, 839, 841, 888, 889, 898</I> og <I>908</I> udgår. </P>  \r\n\r\n<P> <B>4)</B>  <I>Nr. 13, 15, 16, 24, 26, 31, 41, 54, 57, 65, 70, 71, 74, 83,  \r\n\r\n 86, 87, 97, 109, 113, 120, 121, 134, 136, 141, 144, 156, 171, 172, 173, 174,  \r\n\r\n 178, 180, 189, 194, 198, 201, 202, 203, 214, 219, 227, 228, 237, 241, 242,  \r\n\r\n 262, 263, 264, 265, 270, 272, 274, 298, 304, 310, 312, 326, 333, 339, 342,  \r\n\r\n 345, 349, 358, 366, 368, 372, 373, 383, 384, 406, 409, 410, 413, 415, 427,  \r\n\r\n 431, 433, 438, 442, 449, 453, 482, 483, 494, 501, 522, 525, 531, 538, 542,  \r\n\r\n 544, 560, 573, 580, 582, 591, 597, 598, 626, 634, 647, 657, 660, 665, 672,  \r\n\r\n 676, 692, 693, 720, 721, 731, 735, 739, 740, 746, 754, 762, 763, 764, 770,  \r\n\r\n 777, 784, 791, 793, 805, 807, 809, 810, 819, 820, 821, 822, 834, 844, 857,  \r\n\r\n 864, 865, 866, 885, 901, 905</I> og <I>907</I> udgår. </P>  \r\n\r\n<P> <B>5)</B>  <I>Nr. 59, 109, 110, 247, 296, 329, 355, 455, 694, 725,  \r\n\r\n 728</I> og <I>819</I> udgår. </P>  \r\n\r\n<P>Af <I>udvalget</I> , tiltrådt af <I>justitsministeren:</I>  </P>  \r\n\r\n<P> <B>6)</B>  <I>Nr. 273</I> og <I>403</I> udgår. </P>  \r\n\r\n<P>Af et <I>mindretal</I> (FP): </P>  \r\n\r\n<P> <B>7)</B>  <I>Nr. 645</I> udgår. </P>  \r\n\r\n<P>Af et <I>mindretal</I> (FP): </P>  \r\n\r\n<P>Til § 2 <B>8)</B>  <I>Nr. 919</I> og <I>1130</I> udgår. </P>  \r\n\r\n<P> <B>9)</B>  <I>Nr. 958, 995, 1099</I> og <I>1132</I> udgår. </P>  \r\n\r\n<P> <B>10)</B>  <I>Nr. 920, 946, 968, 969, 974, 987, 990, 999, 1005, 1020,  \r\n\r\n 1038, 1040, 1064, 1100, 1101, 1108, 1119, 1120, 1121</I> og <I>1127</I>  \r\n\r\n udgår. </P>  \r\n\r\n<P> <B>11)</B>  <I>Nr. 939</I> og <I>1092</I> udgår. </P>  \r\n\r\n<P> <B>12)</B>  <I>Nr. 980</I> udgår. </P>  \r\n\r\n<P>Bemærkninger </P>  \r\n\r\n<P>Til nr. 1 og 10 Ændringsforslagene har til formål at udelukke personer,  \r\n\r\n som i de seneste 5 år har modtaget arbejdsløshedsdagpenge i en samlet periode  \r\n\r\n på 6 måneder og derover. Det er Fremskridtspartiets opfattelse, at  \r\n\r\n lovgivningens ord om, at en udlænding skal vise, at han/hun kan &#187;sørge  \r\n\r\n for sig og sine&#171;, må betyde, at man ikke har modtaget  \r\n\r\n arbejdsløshedsdagpenge i perioder på mere end 6 måneder inden for de seneste  \r\n\r\n 5 år. Selv om disse udlændinge også har betalt kontingent til A-kasser, er  \r\n\r\n det jo en kendsgerning, at 90 pct. af dagpengeudbetalingerne kommer fra  \r\n\r\n skattemidler. Der er tale om, at 85 personer ikke lever op til dette krav,  \r\n\r\n hvorfor de skal udgå af lovforslaget. </P>  \r\n\r\n<P>Imidlertid kan der sagtens være langt flere personer, som ikke lever op  \r\n\r\n til dette krav, eftersom de 85 personer alene fremkommer ved, at politiet i  \r\n\r\n de konkrete 85 sager har sikret sig denne oplysning til politirapporterne.  \r\n\r\n Mange flere kan derfor have levet af arbejdsløshedsunderstøttelse. </P>  \r\n\r\n<P>Til nr. 2 og 8 Ændringsforslagene omfatter personer, der både har modtaget  \r\n\r\n dom efter straffeloven og har modtaget arbejdsløshedsdagpenge og/eller  \r\n\r\n sociale ydelser, jf. bemærkningerne til de øvrige ændringsforslag. </P>  \r\n\r\n<P>Til nr. 3 og 9 Ændringsforslagene går ud på, at personer, som under deres  \r\n\r\n ophold her i landet har begået straffelovsovertrædelser, der har ført til  \r\n\r\n domfældelse, efter Fremskridtspartiets opfattelse ikke skal præmieres med  \r\n\r\n tildeling af dansk indfødsret. De 61 personer, som har overtrådt straffeloven  \r\n\r\n og efterfølgende modtaget dom for overtrædelsen, er blevet optaget på dette  \r\n\r\n lovforslag, fordi de har ventet en årrække efter udståelse af straffen. Efter  \r\n\r\n Fremskridtspartiets opfattelse skal dom for straffelovsovertrædelse medføre  \r\n\r\n evig fortabelse af muligheden for at få dansk indfødsret. Fremskridtspartiet  \r\n\r\n mener, at efter udstået straf skal vedkommende udvises af landet. Dette  \r\n\r\n synspunkt skal væsentligst ses som et led i en præventiv indsats mod den  \r\n\r\n stigende kriminalitet i samfundet. </P>  \r\n\r\n<P>For personer, der kommer som gæster i det danske samfund, er der absolut  \r\n\r\n ingen undskyldninger for at overtræde landets straffelov. Nok overtræder  \r\n\r\n danskere også straffeloven, men gæster i landet burde vide bedre. Særlig  \r\n\r\n vigtigt er det, at Folketinget sender et signal til alle udlændinge om, at  \r\n\r\n såfremt man ønsker indfødsret, må man holde sig på måtten og overholde  \r\n\r\n landets love, herunder ikke mindst straffeloven. Hvis Folketinget tværtimod  \r\n\r\n belønner 61 kriminelle med den kostbare gave, indfødsret er, så er det et  \r\n\r\n fejlagtigt signal om, at i Danmark kan man opføre sig, som det passer een.  \r\n\r\n Fremskridtspartiet vil på det skarpeste advare mod sådanne signaler. Der  \r\n\r\n henvises også til bemærkningerne til nr. 2 og 8. </P>  \r\n\r\n<P>Til nr. 4 og 11 Ændringsforslagene har til formål at udelukke personer,  \r\n\r\n der de seneste 5 år har modtaget bistandshjælp, i en samlet periode på 6  \r\n\r\n måneder og derover. Det er Fremskridtspartiets opfattelse, at lovgivningens  \r\n\r\n ord om, at en udlænding skal vise, at han/hun kan &#187;sørge for sig og  \r\n\r\n sine&#171;, må betyde, at man ikke har modtaget bistandshjælp i perioder på  \r\n\r\n mere end 6 måneder inden for de seneste 5 år. Der er tale om, at 147 personer  \r\n\r\n ikke lever op til dette krav, hvorfor de skal udgå af lovforslaget. </P>  \r\n\r\n<P>Imidlertid kan der sagtens være langt flere personer, som ikke lever op  \r\n\r\n til dette fremskridtskrav, eftersom de 147 personer alene fremkommer ved, at  \r\n\r\n politiet i de konkrete 147 sager har sikret sig denne oplysning til  \r\n\r\n politirapporterne. Mange flere kan derfor have levet af bistandshjælp. </P>  \r\n\r\n<P>Til nr. 5 og 12 Ændringsforslaget har til formål at udelukke personer, der  \r\n\r\n i de seneste 5 år har modtaget bistandshjælp og arbejdsløshedsdagpenge i en  \r\n\r\n sammenlagt periode på 6 måneder og derover. Det er Fremskridtspartiets  \r\n\r\n opfattelse, at lovgivningens ord om, at en udlænding skal vise, at han/hun  \r\n\r\n kan &#187;sørge for sig og sine&#171;, må betyde, at man ikke har modtaget  \r\n\r\n bistandshjælp og arbejdsløshedsdagpenge i en sammenlagt periode på 6 måneder  \r\n\r\n og derover inden for de seneste 5 år. Der er tale om, at 13 personer ikke  \r\n\r\n lever op til dette krav, hvorfor de skal udgå af lovforslaget. </P>  \r\n\r\n<P>Imidlertid kan der sagtens være langt flere personer, som ikke lever op  \r\n\r\n til dette fremskridtskrav, eftersom de 13 personer alene fremkommer ved, at  \r\n\r\n politiet i de konkrete 13 sager har sikret sig denne oplysning til  \r\n\r\n politirapporterne. </P>  \r\n\r\n<P>Mange flere kan derfor have levet af bistandshjælp og  \r\n\r\n arbejdsløshedsdagpenge. </P>  \r\n\r\n<P>Til nr. 6 Udvalget har i et møde under samråd gennemgået det fremsatte  \r\n\r\n lovforslag og har herunder gennemgået et antal personer, hvis forhold måtte  \r\n\r\n overvejes nærmere, før der kunne tages stilling til spørgsmålet om, hvorvidt  \r\n\r\n de pågældende kunne anses for egnede til optagelse på loven. Udvalget har på  \r\n\r\n den baggrund ønsket at stille ændringsforslag. </P>  \r\n\r\n<P>Til nr. 7 Der stilles ændringsforslag på grund af, at den pågældende er  \r\n\r\n idømt straf for overfald af særlig farlig karakter med skade på legeme og  \r\n\r\n helbred til følge efter straffelovens § 244, stk. 4, jf. stk. 2 og stk. 3,  \r\n\r\n for overtrædelse af straffelovens § 266 samt for overtrædelse af  \r\n\r\n straffelovens § 217 ved at have taget fat i en sagesløs og gravid kvindes ene  \r\n\r\n arm, slået hende i ansigtet mange gange, vredet hendes ene arm om på ryggen,  \r\n\r\n væltet hende ned over en kasse og tildelt hende yderligere slag såvel i  \r\n\r\n ansigtet som på kroppen, væltet hende omkuld på gulvet, sat sig overskrævs  \r\n\r\n hen over hendes gravide mave og holdt hendes arme fast til gulvet med sine  \r\n\r\n knæ, alt imens han tog fat i hendes hår og slog hendes baghoved mod gulvet  \r\n\r\n flere gange, samt at have truet den gravide kvinde med en køkkenkniv, som han  \r\n\r\n rettede mod hendes underliv, samtidig med at han sagde, at hvis hun ikke selv  \r\n\r\n havde besluttet sig til at få fjernet det barn, hun ventede, så skulle han  \r\n\r\n nok ordne det, samt at han kunne slå hende ihjel, hvis han ønskede det.  \r\n\r\n Pågældende gennemførte herefter fuldbyrdet voldtægt. </P>  \r\n\r\n<P>Ved den udøvede vold fik den gravide kvinde </P>  \r\n\r\n<P>1. Blodudtrædning omkring begge øjne, specielt underste øjenlåg og  \r\n\r\n øjenbindehinderne. </P>  \r\n\r\n<P>2. Blodudtrædning bag begge ører, specielt bag højre. </P>  \r\n\r\n<P>3. Diffus blodudtrædning under huden i hårbunden. </P>  \r\n\r\n<P>4. Blodudtrædning på højre kinds inderside samt i begge læber. </P>  \r\n\r\n<P>5. Et blodunderløbet mærke, ca. 7 x 7 cm. </P>  \r\n\r\n<P>6. To stribeformede blodudtrædninger 1 x 3 cm bag på højre skulder. </P>  \r\n\r\n<P>7. Hele venstre håndryg sæde for betydelig hævelse, dog uden brud på  \r\n\r\n knoglerne. </P>  \r\n\r\n<P>8. Et par blodunderløbne mærker på højre endeballe. </P>  \r\n\r\n<P>9. Et par blodunderløbne mærker på indersiden af venstre lår. </P>  \r\n\r\n<P>Derudover er ansøgeren dømt 10 dages hæfte for spirituskørsel den 8.  \r\n\r\n november 1977. </P>  \r\n\r\n<P>Ansøgeren har </P>  \r\n\r\n<P>- været involveret i en anden voldtægtssag i 1978 </P>  \r\n\r\n<P>- været involveret i rufferi i 1985 </P>  \r\n\r\n<P>- kørt spirituskørsel den 16. august 1986, bøde 4.000 kr. og 10 dages  \r\n\r\n hæfte og frakendelse af førerbevis i 2 år </P>  \r\n\r\n<P>- kørt i frakendelsestiden den 23. marts 1988, hæftestraf 7 dage og igen  \r\n\r\n kørsel i frakendelsestiden den 11. oktober 1988. </P>  \r\n\r\n<P>Fremskridtspartiet finder ikke, at denne mand skal tildeles dansk  \r\n\r\n indfødsret og har stillet ændringsforslag om, at nummeret udgår. </P>  \r\n\r\n<P>Erling Christensen (S) Taanquist (S) Ole Vagn Christensen (S) Poul  \r\n\r\n Andersen (S) Lise Hækkerup (S) Lotte Henriksen (S) Birthe Hansen (SF) fmd.  \r\n\r\n<I>John Vinther (KF) Helge Adam Møller (KF) Pernille Sams (KF) Lis Noer  \r\n\r\n Holmberg (V) Inge Dahl-Sørensen (V) Birthe Rønn Hornbech (V) Anders Mølgaard  \r\n\r\n (V) Kirsten Madsen (FP) Elisabeth Arnold (RV) Glønborg (KRF) </I></P>  \r\n\r\n<P>Centrum-Demokraterne havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "13/05/1993"
        },
        {
            "displayName": "Accession",
            "displayValue": "199214K00198"
        },
        {
            "displayName": "Entydig dokumentidentifikation",
            "displayValue": "CL006724"
        },
        {
            "displayName": "Dato for førstegangsindlæggelse",
            "displayValue": "13/05/1993"
        },
        {
            "displayName": "Dato for indlæggelse",
            "displayValue": "13/05/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "198"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}