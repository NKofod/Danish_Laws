{
    "id": 84764,
    "title": "Lov om taxikørsel m.v. ",
    "documentTypeId": "10",
    "isSagsforlobPeriodValid": false,
    "shortName": "LOV nr 329 af 14/05/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lov om taxikørsel m.v. </H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<P> <I>Lovens område, kompetenceforhold m.v.</I>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Den, der udfører erhvervsmæssig personbefordring  \r\n\r\n (taxikørsel og sygetransport) med et dansk indregistreret motorkøretøj  \r\n\r\n indrettet til befordring af højst 9 personer føreren medregnet, skal have  \r\n\r\n tilladelse hertil, medmindre det benyttede køretøj udelukkende anvendes til  \r\n\r\n almindelig rutekørsel, jf. lov om buskørsel. </P>  \r\n\r\n<P CLASS=STK> <I>Stk. 2. </I> Erhvervsmæssig personbefordring, der  \r\n\r\n udelukkende udføres inden for dansk område med et motorkøretøj, der er  \r\n\r\n indregistreret i udlandet, kan alene udføres i henhold til international  \r\n\r\n aftale eller regler fastsat af trafikministeren. </P>  \r\n\r\n<P CLASS=STK> <I>Stk. 3. </I> Den, der har tilladelse til taxikørsel og  \r\n\r\n tillige har tilladelse til at udføre erhvervsmæssig personbefordring i  \r\n\r\n henhold til lov om buskørsel, kan efter trafikministerens godkendelse i  \r\n\r\n stedet for et motorkøretøj af den i stk. 1 nævnte størrelse anvende et  \r\n\r\n motorkøretøj indrettet til befordring af indtil 15 personer føreren medregnet  \r\n\r\n til den i denne lov omhandlede kørsel. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Tilladelse i henhold til § 1, stk. 1, meddeles  \r\n\r\n af kommunalbestyrelsen, jf. dog § 15. </P>  \r\n\r\n<P CLASS=STK> <I>Stk. 2. </I> Kommunalbestyrelsen, jf. dog § 15, fastsætter  \r\n\r\n antallet af tilladelser til taxikørsel (taxibevillinger) inden for sit område  \r\n\r\n ud fra hensynet til en tilfredsstillende betjening af offentligheden inden  \r\n\r\n for hele området. </P>  \r\n\r\n<P CLASS=STK> <I>Stk. 3. </I> Der kan meddeles tilladelse til limousinekørsel  \r\n\r\n (limousinebevilling). Tilladelsen er betinget af, at motorkøretøjet alene  \r\n\r\n benyttes til befordring af nærmere bestemte kategorier af personer efter  \r\n\r\n særlig aftale. </P>  \r\n\r\n<P CLASS=STK> <I>Stk. 4. </I> Der kan endvidere meddeles tilladelse til  \r\n\r\n sygetransport. Tilladelsen er betinget af, at motorkøretøjet alene benyttes  \r\n\r\n til dette formål i henhold til en nærmere fastsat afgrænsning, jf. § 12, stk.  \r\n\r\n 1, nr. 3. </P>  \r\n\r\n<P> <I>Betingelser for meddelelse af tilladelser m.v.</I>  </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Tilladelse i henhold til § 1, stk. 1, kan  \r\n\r\n meddeles personer, der </P>  \r\n\r\n<UL CLASS=PLAIN-LIST>  \r\n\r\n<LI>1) har dansk indfødsret, </LI>  \r\n\r\n<LI>2) har bopæl her i landet, </LI>  \r\n\r\n<LI>3) er myndige og ikke er under værgemål efter værgemålslovens § 5 eller  \r\n\r\n under samværgemål efter værgemålslovens § 7, </LI>  \r\n\r\n<LI>4) hverken har anmeldt betalingsstandsning eller er under konkurs, </LI>  \r\n\r\n<LI>5) ikke har betydelig forfalden gæld til det offentlige, </LI>  \r\n\r\n<LI>6) har økonomisk grundlag for at drive virksomheden forretningsmæssigt  \r\n\r\n forsvarligt, </LI>  \r\n\r\n<LI>7) ikke er dømt for strafbart forhold, der begrunder nærliggende fare for  \r\n\r\n misbrug af virksomheden, jf. straffelovens § 78, stk. 2, samt </LI>  \r\n\r\n<LI>8) i faglig henseende er kvalificeret til at udøve virksomheden og gør  \r\n\r\n det antageligt, at de vil kunne udøve denne på forsvarlig måde og i  \r\n\r\n overensstemmelse med god skik inden for branchen. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Kravet i stk. 1 om indfødsret og bopæl  \r\n\r\n bortfalder, i det omfang dette følger af international aftale eller regler  \r\n\r\n fastsat af trafikministeren. </P>  \r\n\r\n<P CLASS=STK> <I>Stk. 3. </I> Nægtelse af tilladelse begrundet i, at  \r\n\r\n ansøgeren ikke opfylder betingelsen i stk. 1, nr. 7, skal på begæring af  \r\n\r\n ansøgeren eller kommunalbestyrelsen, jf. dog § 15, indbringes for domstolene  \r\n\r\n af anklagemyndigheden, jf. straffelovens § 78, stk. 3. Sagen behandles i  \r\n\r\n strafferetsplejens former. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Tilladelse i henhold til § 2, stk. 4, kan  \r\n\r\n meddeles aktieselskaber eller anpartsselskaber, når selskabet opfylder  \r\n\r\n betingelserne i § 3, stk. 1, nr. 4-6 og nr. 8, 2. led. </P>  \r\n\r\n<P CLASS=STK> <I>Stk. 2. </I> Selskabet skal have ansat en godkendt ansvarlig  \r\n\r\n leder, der faktisk og vedvarende skal forestå virksomheden i henhold til  \r\n\r\n denne lov. Denne skal opfylde betingelserne i § 3, stk. 1, nr. 1-5, 7 og 8.  \r\n\r\n</P>  \r\n\r\n<P CLASS=STK> <I>Stk. 3. </I> Der kan under de i stk. 1 og 2 nævnte  \r\n\r\n betingelser meddeles tilladelse til andre her i landet hjemmehørende  \r\n\r\n selskaber med begrænset ansvar, kommanditselskaber, interessentskaber,  \r\n\r\n foreninger, fonde og andre selvejende institutioner. Der kan meddeles  \r\n\r\n tilladelse til sygetransport til offentlige myndigheder og virksomheder. </P>  \r\n\r\n<P CLASS=STK> <I>Stk. 4. </I> Filialer af udenlandske selskaber m.v. af den i  \r\n\r\n stk. 1 og 3 nævnte art kan meddeles tilladelse, jf. § 2, stk. 4, såfremt  \r\n\r\n dette er hjemlet i international aftale eller ved bestemmelser fastsat af  \r\n\r\n trafikministeren. </P>  \r\n\r\n<P> <I>Tilladelsens indhold m.v.</I>  </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Tilladelser i henhold til denne lov kan gives  \r\n\r\n for et tidsrum af højst 10 år ad gangen. Der kan gives en ansøger flere  \r\n\r\n tilladelser. </P>  \r\n\r\n<P CLASS=STK> <I>Stk. 2. </I> Tilladelsen skal medbringes i køretøjet under  \r\n\r\n kørslen, herunder i udlandet. </P>  \r\n\r\n<P CLASS=STK> <I>Stk. 3. </I> Tilladelsen skal udnyttes af den, der har  \r\n\r\n opnået denne, og den kan hverken helt eller delvis overgå til andre.  \r\n\r\n Trafikministeren kan under særlige omstændigheder gøre undtagelse herfra.  \r\n\r\n</P>  \r\n\r\n<P CLASS=STK> <I>Stk.4. </I> Tilladelsen eller godkendelsen meddeles i øvrigt  \r\n\r\n på nærmere af kommunalbestyrelsen, jf. dog § 15, fastsatte vilkår for  \r\n\r\n virksomhedens udøvelse, jf. § 13. </P>  \r\n\r\n<P CLASS=STK> <I>Stk. 5. </I> Indehaveren af en tilladelse skal følge de  \r\n\r\n bestemmelser om løn- og arbejdsvilkår for chauffører, der findes i de  \r\n\r\n pågældende kollektive overenskomster. </P>  \r\n\r\n<P> <I>Tilbagekaldelse, nægtelse af fornyelse samt bortfald af tilladelser  \r\n\r\n m.v.</I>  </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Den myndighed, der har meddelt tilladelsen, kan  \r\n\r\n tilbagekalde denne eller nægte fornyelse heraf, hvis indehaveren eller den,  \r\n\r\n der har bestemmende indflydelse i virksomheden eller i øvrigt optræder i  \r\n\r\n virksomhedens interesse, groft eller gentagne gange har overtrådt vilkårene  \r\n\r\n for tilladelsen, jf. § 13, bestemmelserne i denne lov eller forskrifter  \r\n\r\n udstedt i medfør af loven. </P>  \r\n\r\n<P CLASS=STK> <I>Stk. 2. </I> Det samme gælder, såfremt betingelserne i § 3,  \r\n\r\n stk. 1, nr. 5-8, for meddelelse af tilladelse ikke længere er til stede. </P>  \r\n\r\n<P CLASS=STK> <I>Stk. 3. </I> Godkendelse af ansvarlig leder efter § 4, stk.  \r\n\r\n 2, samt godkendelse af taxameterkontrollant, jf. § 12, stk. 1, nr. 9, og  \r\n\r\n bestillingskontor, jf. § 12, stk. 1, nr.10, kan ligeledes tilbagekaldes eller  \r\n\r\n nægtes fornyet efter stk. 1 og 2. </P>  \r\n\r\n<P CLASS=STK> <I>Stk. 4. </I> Godkendelse af førere af de af loven omfattede  \r\n\r\n motorkøretøjer, jf. § 12, stk. 1, nr. 6, kan tilbagekaldes eller nægtes  \r\n\r\n fornyet efter stk. 1, samt såfremt betingelserne i § 3, stk. 1, nr. 7 og 8,  \r\n\r\n ikke længere er til stede. </P>  \r\n\r\n<P CLASS=STK> <I>Stk. 5. </I> Tilbagekaldelse eller nægtelse af fornyelse  \r\n\r\n efter stk. 1-4 sker på tid fra 1 til 5 år eller indtil videre. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> En afgørelse efter § 6 kan af den, afgørelsen  \r\n\r\n vedrører, forlanges indbragt for domstolene. Anmodning herom skal inden 4  \r\n\r\n uger efter, at afgørelsen er meddelt den pågældende, fremsættes over for den  \r\n\r\n myndighed, der har meddelt tilladelsen eller godkendelsen. Myndigheden  \r\n\r\n anlægger sag mod den pågældende i den borgerlige retsplejes former, jf. dog  \r\n\r\n stk. 4. </P>  \r\n\r\n<P CLASS=STK> <I>Stk. 2. </I> Anmodning om sagsanlæg, jf. stk. 1, har  \r\n\r\n opsættende virkning, men retten kan ved kendelse bestemme, at den pågældende  \r\n\r\n under sagens behandling ikke må udøve den virksomhed, tilladelsen eller  \r\n\r\n godkendelsen vedrører. Hvis tilbagekaldelsen eller nægtelsen af fornyelse  \r\n\r\n findes lovlig ved dommen, kan det i denne bestemmes, at anke ikke har  \r\n\r\n opsættende virkning. </P>  \r\n\r\n<P CLASS=STK> <I>Stk. 3. </I> En afgørelse efter § 6 kan til enhver tid efter  \r\n\r\n ansøgning ophæves af den myndighed, der har truffet afgørelsen. En ansøgning  \r\n\r\n herom kan dog kun indgives med 1 års mellemrum. Hvis ansøgningen afslås, kan  \r\n\r\n ansøgeren forlange afgørelsen prøvet ved domstolene, såfremt tilbagekaldelsen  \r\n\r\n eller nægtelsen af fornyelse er sket indtil videre og der er forløbet mindst  \r\n\r\n 5 år efter afgørelsen og mindst 2 år efter, at ophævelsen senest er nægtet  \r\n\r\n ved dom. Stk. 1, 2. pkt., finder tilsvarende anvendelse. </P>  \r\n\r\n<P CLASS=STK> <I>Stk. 4. </I> En afgørelse om tilbagekaldelse eller nægtelse  \r\n\r\n af fornyelse truffet efter § 6, stk. 2-4, jf. § 3, stk. 1, nr. 7, kan  \r\n\r\n forlanges indbragt for domstolene på begæring af den, afgørelsen vedrører,  \r\n\r\n eller den myndighed, der har truffet afgørelsen, jf. fremgangsmåden i § 3,  \r\n\r\n stk. 3. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Tilladelsen eller godkendelsen bortfalder, hvis  \r\n\r\n indehaveren heraf afgår ved døden eller ophører med at opfylde betingelserne  \r\n\r\n i § 3, stk. 1, nr. 1-4, eller § 4, stk. 2, jf. § 3, stk. 1, nr. 1-4. </P>  \r\n\r\n<P CLASS=STK> <I>Stk. 2. </I> Efter anmeldelse inden 14 dage til den  \r\n\r\n myndighed, der har meddelt tilladelsen eller godkendelsen, kan et dødsbo, en  \r\n\r\n ægtefælle, der sidder i uskiftet bo, en skyldner, der har anmeldt  \r\n\r\n betalingsstandsning, et konkursbo eller en værge for en person, der er under  \r\n\r\n værgemål efter værgemålslovens § 5, under værgemål med fratagelse af den  \r\n\r\n retlige handleevne, jf. værgemålslovens § 6, eller under samværgemål efter  \r\n\r\n værgemålslovens § 7, midlertidigt få tilladelse til at fortsætte virksomheden  \r\n\r\n med henblik på rekonstruktion efter betalingsstandsning, afhændelse,  \r\n\r\n afvikling og lignende. Adgangen hertil gælder kun indtil 6 måneder fra  \r\n\r\n dødsfaldet, betalingsstandsningens anmeldelse, konkursdekretets afsigelse  \r\n\r\n eller værgemålets iværksættelse. I særlige tilfælde kan fristen forlænges.  \r\n\r\n</P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> En tilladelse eller godkendelse, der er  \r\n\r\n tilbagekaldt, nægtet fornyet, frakendt eller bortfaldet, jf. §§ 6-8, skal  \r\n\r\n tillige med andre kendetegn, der er udleveret til brug for virksomhedens  \r\n\r\n udøvelse, straks afleveres til den myndighed, der har meddelt tilladelsen  \r\n\r\n eller godkendelsen. </P>  \r\n\r\n<P> <I>Bestillingskontorer</I>  </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> I kommuner, hvor antallet af taxibevillinger er  \r\n\r\n fastsat til 10 eller derover, påhviler det bevillingshaverne, jf. dog stk. 2  \r\n\r\n og 3, at oprette eller tilslutte sig et bestillingskontor og deltage i de  \r\n\r\n foranstaltninger til fremme af en passende betjening af offentligheden, som  \r\n\r\n kommunalbestyrelsen pålægger bestillingskontoret at etablere. </P>  \r\n\r\n<P CLASS=STK> <I>Stk. 2. </I> Kommunalbestyrelsen kan midlertidigt eller for  \r\n\r\n et ubegrænset tidsrum fritage en bevillingshaver for den i stk. 1 omhandlede  \r\n\r\n pligt, såfremt det er foreneligt med hensynet til betjeningen af  \r\n\r\n offentligheden. I kommuner med 20.000 indbyggere eller derover kan fritagelse  \r\n\r\n dog kun ske, såfremt bevillingshaveren i henhold til et fastsat vilkår, jf. §  \r\n\r\n 13, stk. 1, nr. 3, fortrinsvis skal betjene et bestemt geografisk område,  \r\n\r\n beliggende uden for en samlet bymæssig bebyggelse. </P>  \r\n\r\n<P CLASS=STK> <I>Stk. 3. </I> Hvis de i medfør af stk. 2 givne fritagelser  \r\n\r\n omfatter et så stort antal taxibevillinger, at antallet af de øvrige  \r\n\r\n bevillinger til taxikørsel i kommunen kommer under 10, bortfalder pligten i  \r\n\r\n henhold til stk. 1. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> En bevillingshaver, jf. § 10, stk. 1, kan af  \r\n\r\n bestillingskontorets ledelse pålægges en disciplinærbod, såfremt pågældende  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) udebliver fra en vagt uden lovligt forfald, </LI>  \r\n\r\n<LI>2) undlader at deltage i eller medvirke til andre foranstaltninger, som  \r\n\r\n bestillingskontoret etablerer af hensyn til betjeningen af offentligheden,  \r\n\r\n eller </LI>  \r\n\r\n<LI>3) på anden måde udviser en optræden, der er ødelæggende for samarbejdet  \r\n\r\n mellem de tilsluttede bevillingshavere. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Det er en forudsætning for pålæggelse af  \r\n\r\n disciplinærbod efter stk. 1, at forholdet ikke er af en sådan karakter, at  \r\n\r\n det af myndighederne behandles som en overtrædelse af taxilovgivningen.  \r\n\r\n Bodens størrelse fastsættes under hensyn til forseelsens grovhed. </P>  \r\n\r\n<P> <I>Bemyndigelsesbestemmelser m.v.</I>  </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Trafikministeren kan fastsætte regler om </P>  \r\n\r\n<UL CLASS=PLAIN-LIST>  \r\n\r\n<LI>1) anvendelse eller gennemførelse af De Europæiske Fællesskabers  \r\n\r\n forordninger og direktiver om erhvervsmæssig personbefordring omfattet af  \r\n\r\n denne lov, </LI>  \r\n\r\n<LI>2) undtagelse fra kravet om tilladelse, herunder afgrænsning mellem  \r\n\r\n erhvervsmæssig og ikkeerhvervsmæssig personbefordring, </LI>  \r\n\r\n<LI>3) afgrænsning mellem taxikørsel og sygetransport, </LI>  \r\n\r\n<LI>4) ansøgningers indhold og dokumentation samt fremgangsmåden ved  \r\n\r\n meddelelse af tilladelser eller godkendelser, herunder om høring af  \r\n\r\n myndigheder og organisationer, </LI>  \r\n\r\n<LI>5) de økonomiske og faglige krav, en ansøger skal opfylde, </LI>  \r\n\r\n<LI>6) de faglige, vandelsmæssige, aldersmæssige krav m.v., en godkendt fører  \r\n\r\n af et af loven omfattet motorkøretøj skal opfylde, herunder om  \r\n\r\n tidsbegrænsning af godkendelsen, </LI>  \r\n\r\n<LI>7) betaling for behandling af ansøgninger og for meddelelse af  \r\n\r\n tilladelser og godkendelser, herunder indeksregulering af sådan betaling,  \r\n\r\n</LI>  \r\n\r\n<LI>8) køretøjers benyttelse, afmærkning, indretning og udstyr, herunder  \r\n\r\n vedrørende taxameter, kontrolapparat, printer, mobiltelefon,  \r\n\r\n kontroldokumenter og maksimaltakster for taxikørsel, </LI>  \r\n\r\n<LI>9) taxameterkontrollantvirksomhed, herunder vedrørende godkendelse af  \r\n\r\n taxameterkontrollanter, </LI>  \r\n\r\n<LI>10) godkendelse og drift af bestillingskontorer, herunder tidsbegrænsning  \r\n\r\n af godkendelsen, voldgift, eksklusion og gennemførelse af disciplinærbod,  \r\n\r\n samt </LI>  \r\n\r\n<LI>11) andre forhold vedrørende taxi- og sygetransportvirksomhed, herunder  \r\n\r\n kontrolforanstaltninger for den kørsel, der er undtaget fra kravet om  \r\n\r\n tilladelse. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Der er udpantningsret for skyldig betaling  \r\n\r\n efter stk. 1, nr. 7. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Kommunalbestyrelsen, jf. dog § 15, kan i  \r\n\r\n taxibevillingen fastsætte vilkår om </P>  \r\n\r\n<UL CLASS=PLAIN-LIST>  \r\n\r\n<LI>1) udnyttelse af denne i et nærmere bestemt omfang, </LI>  \r\n\r\n<LI>2) udnyttelse af denne inden for nærmere fastsatte perioder af året,  \r\n\r\n</LI>  \r\n\r\n<LI>3) fortrinsvis betjening af nærmere bestemte geografiske områder, </LI>  \r\n\r\n<LI>4) benyttelse af motorkøretøjer over en vis størrelse (storvogne) eller  \r\n\r\n med særlig indretning (handicapindrettede vogne m.v.) og </LI>  \r\n\r\n<LI>5) afgivelse af indberetninger til statistisk brug eller som led i  \r\n\r\n kontrolforanstaltninger. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Kommunalbestyrelsen, jf. dog § 15, kan i et  \r\n\r\n kørselsreglement fastsætte yderligere bestemmelser vedrørende taxiers  \r\n\r\n indretning, udstyr og benyttelse. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Centralregisteret for Motorkøretøjer skal efter  \r\n\r\n anmodning, i det omfang det er nødvendigt for kommunalbestyrelsens  \r\n\r\n administration af taxilovgivningen, jf. dog § 15, give denne enhver oplysning  \r\n\r\n om motorkøretøjers registreringsforhold. </P>  \r\n\r\n<P> <I>Storkøbenhavns Taxinævn</I>  </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Beføjelser, som efter §§ 2, 5, 6, § 8, stk. 2,  \r\n\r\n og §§ 10 og 13 er tillagt kommunalbestyrelsen, udøves i Københavns og  \r\n\r\n Frederiksberg Kommuner samt kommunerne i Københavns Amt af Storkøbenhavns  \r\n\r\n Taxinævn. Nævnet består af 4 medlemmer valgt af Københavns  \r\n\r\n Kommunalbestyrelse, 1 medlem valgt af Frederiksberg Kommunalbestyrelse og 6  \r\n\r\n medlemmer valgt af Foreningen af Kommuner i Københavns Amt. </P>  \r\n\r\n<P CLASS=STK> <I>Stk. 2. </I> Trafikministeren kan fastsætte en anden  \r\n\r\n geografisk afgrænsning af taxinævnets kompetenceområde og en anden  \r\n\r\n sammensætning af nævnet. </P>  \r\n\r\n<P> <I>Straffebestemmelser</I>  </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Medmindre højere straf er forskyldt efter anden  \r\n\r\n lovgivning, straffes med bøde den, der </P>  \r\n\r\n<UL CLASS=PLAIN-LIST>  \r\n\r\n<LI>1) overtræder § 1, stk. 1 og 2, § 4, stk. 2, 1. pkt., § 5, stk. 2 og stk.  \r\n\r\n 3, 1. pkt., samt § 9 og § 10, stk. 1, </LI>  \r\n\r\n<LI>2) overtræder vilkår, der er fastsat i en tilladelse eller godkendelse i  \r\n\r\n henhold til loven eller forskrifter, der er udstedt i medfør af loven, </LI>  \r\n\r\n<LI>3) overtræder bestemmelser, der er indeholdt i forordninger om taxikørsel  \r\n\r\n fastsat af De Europæiske Fællesskaber. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> I forskrifter, der fastsættes i medfør af  \r\n\r\n loven, kan der fastsættes straf af bøde for overtrædelse af bestemmelserne i  \r\n\r\n forskrifterne. </P>  \r\n\r\n<P CLASS=STK> <I>Stk. 3. </I> Der kan pålægges selskaber m.v. (juridiske  \r\n\r\n personer) strafansvar efter reglerne i straffelovens 5. kapitel. </P>  \r\n\r\n<P> <I>Ikrafttrædelses- og overgangsbestemmelser</I>  </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Loven træder i kraft den 1. januar 1998.  \r\n\r\n Samtidig ophæves lov om hyrekørsel, jf. lovbekendtgørelse nr. 823 af 29.  \r\n\r\n september 1992. </P>  \r\n\r\n<P CLASS=STK> <I>Stk. 2. </I> Bevillinger til hyrekørsel samt godkendelser,  \r\n\r\n der er meddelt før lovens ikrafttræden, forbliver i kraft. Indehavere heraf  \r\n\r\n skal dog senest den 1. januar 2005 opfylde de i loven og i medfør heraf  \r\n\r\n fastsatte adgangskrav. </P>  \r\n\r\n<P CLASS=STK> <I>Stk. 3. </I> Ansøgninger om bevilling til hyrekørsel samt  \r\n\r\n godkendelser indgivet før lovens ikrafttræden behandles efter den hidtidige  \r\n\r\n lovgivning. I tilfælde, hvor tilladelse eller godkendelse meddeles, skal  \r\n\r\n indehavere heraf dog senest den 1. januar 2005 opfylde de i loven og i medfør  \r\n\r\n heraf fastsatte adgangskrav. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Loven gælder ikke for Færøerne og Grønland.  \r\n\r\n</P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Christiansborg Slot, den 14.  \r\n\r\n maj 1997 </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P CLASS=MINISTER ALIGN=RIGHT>/ Bjørn Westh </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "Den korrigerede tekst er indlagt efter omtryk af Lovtidende A, hæfte nr. 65, den 17.05.1997."
    ],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "15/05/1997"
        },
        {
            "displayName": "Accession",
            "displayValue": "A19970032930"
        },
        {
            "displayName": "Entydig dokumentidentifikation",
            "displayValue": "CM044200"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "329"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "14/05/1997"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Trafikmin., j.nr. 1996-6100-14"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}