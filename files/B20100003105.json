{
    "id": 129860,
    "title": "Bekendtgørelse om veterinær godkendelse af zoologiske  anlæg",
    "documentTypeId": "60",
    "isSagsforlobPeriodValid": true,
    "shortName": "BEK nr 31 af 13/01/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om veterinær godkendelse af zoologiske anlæg<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n      <p class=\"Indledning2\">I medfør af § 5, § 30, stk. 1 og 3, § 31, § 33, § 34, § 37, § 44, stk. 1 og 2, og § 70, stk. 3, i lov nr. 432 af 9. juni 2005 om hold af dyr, fastsættes:</p>\r\n      <p class=\"ParagrafGruppeOverskrift\"><span id=\"Kap0_X1\">Anvendelsesområde og definitioner</span></p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Denne bekendtgørelse omfatter zoologiske anlæg.</p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> I denne bekendtgørelse forstås ved:</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num1\">1)</span> »Zoologiske anlæg«: Permanent afgrænset anlæg, hvor en eller flere dyrearter holdes eller opdrættes med henblik på udstilling, oplysning af offentligheden eller dyrearters bevarelse. Besøgslandbrug er ikke omfattet.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num2\">2)</span> »Dyreafsnit«: Enhver form for afgrænset område f.eks. bure, indhegninger, terrarier, akvarier, der er indrettet til dyrehold.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num3\">3)</span> »Veterinær godkendelse«: Godkendelse til omsætning af dyr til og fra andre zoologiske anlæg, herunder international omsætning.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num4\">4)</span> »Omsætning«: Køb og salg eller anden overdragelse af dyr.</p>\r\n      <p class=\"ParagrafGruppeOverskrift\"><span id=\"Kap0_X2\">Godkendelse og kontrol</span></p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Zoologiske anlæg skal være meddelt en veterinær godkendelse af fødevareregionen inden omsætning af dyr.</p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Den veterinære godkendelse meddeles af fødevareregionen, hvori det zoologiske anlæg er beliggende, og anlægget tildeles et godkendelsesnummer.</p>\r\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Godkendelsen kan meddeles, hvis det zoologiske anlæg opfylder de i §§ 6-11 nævnte bestemmelser.</p>\r\n      <p class=\"Stk2\"><span class=\"StkNr\" id=\"Par4_Stk3\">Stk. 3.</span> Det zoologiske anlæg undergives et godkendelsestilsyn samt mindst et årligt tilsyn af fødevareregionen.</p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Fødevareregionen kan til enhver tid tilbagekalde eller midlertidigt suspendere den veterinære godkendelse for det zoologiske anlæg eller dele heraf eller pålægge det zoologiske anlæg særlige vilkår for at forebygge eller bekæmpe smitsomme husdyrsygdomme:</p>\r\n      <p class=\"Liste1\"><span class=\"Liste1Nr\" id=\"Par5_Stk1_Num1\">1)</span> Ved grove eller gentagne overtrædelser af en eller flere af de i §§ 8-16 nævnte bestemmelser,</p>\r\n      <p class=\"Liste1\"><span class=\"Liste1Nr\" id=\"Par5_Stk1_Num2\">2)</span> ved mistanke om eller udbrud af anmeldepligtige husdyrsygdomme, eller</p>\r\n      <p class=\"Liste1\"><span class=\"Liste1Nr\" id=\"Par5_Stk1_Num3\">3)</span> for at forebygge eller bekæmpe smitsomme husdyrsygdomme og zoonoser.</p>\r\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Ved suspension eller tilbagekaldelse kan fødevareregionen fastsætte betingelser for dyrene i det zoologiske anlæg.</p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Ansøgning om veterinær godkendelse skal sendes til fødevareregionen.</p>\r\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Ansøgningen skal indeholde:</p>\r\n      <p class=\"Liste1\"><span class=\"Liste1Nr\" id=\"Par6_Stk2_Num1\">1)</span> Oplysninger om dyrearter og antal af de dyr, der ønskes anbragt i det zoologiske anlæg.</p>\r\n      <p class=\"Liste1\"><span class=\"Liste1Nr\" id=\"Par6_Stk2_Num2\">2)</span> En skitse over anlægget, der angiver placeringen af de enkelte dyreafsnit, herunder karantænefaciliteter.</p>\r\n      <p class=\"Liste1\"><span class=\"Liste1Nr\" id=\"Par6_Stk2_Num3\">3)</span> Oplysninger om håndtering af gødning, strøelse, spildevand m.v.</p>\r\n      <p class=\"Liste1\"><span class=\"Liste1Nr\" id=\"Par6_Stk2_Num4\">4)</span> Kopi af godkendelse af det zoologiske anlæg, jf. bekendtgørelse om godkendelse af og tilsyn med zoologiske anlæg.</p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Dyr, der skal holdes i det zoologiske anlæg, må på godkendelsestidspunktet ikke være under mistanke for eller være konstateret smittet med sygdomme, der er nævnt i bilag 1 og 2 i bekendtgørelse om lister over smitsomme sygdomme til lov om hold af dyr.</p>\r\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Fødevareregionen kan pålægge det zoologiske anlæg supplerende undersøgelser af dyrene inden godkendelse.</p>\r\n      <p class=\"ParagrafGruppeOverskrift\"><span id=\"Kap0_X3\">Placering og indretning</span></p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Det zoologiske anlæg skal være klart afgrænset og adskilt fra omgivelserne.</p>\r\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Anlægget skal ved etablering placeres, så det ikke udgør en dyresundhedsmæssig risiko for omkringliggende landbrugsbedrifter.</p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Det zoologiske anlæg skal have karantænefaciliteter til nytilførte, syge eller tilskadekomne dyr.</p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Det zoologiske anlæg skal enten selv have lokaler til post mortem undersøgelser eller en aftale med et laboratorium om udførelse af disse.</p>\r\n      <p class=\"ParagrafGruppeOverskrift\"><span id=\"Kap0_X4\">Sygdomsovervågning og anmeldepligt</span></p>\r\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Det zoologiske anlæg skal have tilknyttet en tilsynsførende dyrlæge, som skal være godkendt af fødevareregionen.</p>\r\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> Den tilsynsførende dyrlæge skal sørge for den løbende sygdomsovervågning, herunder at:</p>\r\n      <p class=\"Liste1\"><span class=\"Liste1Nr\" id=\"Par11_Stk2_Num1\">1)</span> Sikre, at anlægget følger en årlig sygdomsovervågningsplan, der omfatter kontrol med zoonoser,</p>\r\n      <p class=\"Liste1\"><span class=\"Liste1Nr\" id=\"Par11_Stk2_Num2\">2)</span> undersøge dyr, der mistænkes for at være smittet med en smitsom sygdom,</p>\r\n      <p class=\"Liste1\"><span class=\"Liste1Nr\" id=\"Par11_Stk2_Num3\">3)</span> foretage post mortem undersøgelse af døde eller aflivede dyr, der mistænkes for at være inficeret med en overførbar hysdyrsygdom eller zoonose, eller foranledige undersøgelserne udført af en anden dyrlæge eller et godkendt laboratorium,</p>\r\n      <p class=\"Liste1\"><span class=\"Liste1Nr\" id=\"Par11_Stk2_Num4\">4)</span> foretage eventuelle vaccinationer mod smitsomme sygdomme under iagttagelse af gældende lovgivning, når en sådan findes for den pågældende sygdom, og</p>\r\n      <p class=\"Liste1\"><span class=\"Liste1Nr\" id=\"Par11_Stk2_Num5\">5)</span> sikre, at tilførte dyr holdes isoleret i overensstemmelse med denne bekendtgørelse.</p>\r\n      <p class=\"Stk2\"><span class=\"StkNr\" id=\"Par11_Stk3\">Stk. 3.</span> Den tilsynsførende dyrlæge skal føre optegnelser over forholdene i stk. 2. Optegnelserne skal opbevares i 5 år og forevises på forlangende til fødevaregionen.</p>\r\n      <p class=\"ParagrafGruppeOverskrift\"><span id=\"Kap0_X5\">Til- og fraførsel af dyr</span></p>\r\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Dyr, der tilføres det zoologiske anlæg, skal sættes i karantæne, i mindst 30 dage efter modtagelsen, inden de indsættes i anlæggets øvrige dyrebestand. En del af anlægget kan anvendes til midlertidig karantæne efter fødevareregionens anvisninger, når det fysisk og driftsmæssigt kan holdes adskilt fra den øvrige del af anlægget.</p>\r\n      <p class=\"Stk2\"><span class=\"StkNr\" id=\"Par12_Stk2\">Stk. 2.</span> Kravene i stk. 1, gælder ikke national omsætning af dyr.</p>\r\n      <p class=\"Stk2\"><span class=\"StkNr\" id=\"Par12_Stk3\">Stk. 3.</span> Kravene i stk. 1, gælder ikke for dyr, der tilføres uden dyresundhedsmæssige betingelser.</p>\r\n      <p class=\"Stk2\"><span class=\"StkNr\" id=\"Par12_Stk4\">Stk. 4.</span> Kravene i stk. 1, gælder ikke hunde, der ledsager deres ejer, når hundene ikke kommer i kontakt med anlæggets dyr.</p>\r\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Dyr fra det zoologiske anlæg må ikke forlade dette, medmindre de overføres til andre godkendte zoologiske anlæg.</p>\r\n      <p class=\"Stk2\"><span class=\"StkNr\" id=\"Par13_Stk2\">Stk. 2.</span> Kravene i stk. 1, gælder ikke hunde, der ledsager deres ejer, når hundene ikke kommer i kontakt med anlæggets dyr.</p>\r\n      <p class=\"ParagrafGruppeOverskrift\"><span id=\"Kap0_X6\">Bortskaffelse af døde dyr og gødning</span></p>\r\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14.</span> Alle døde dyr eller dele heraf skal bortskaffes i henhold til Europaparlamentets og Rådets forordning om sundhedsbestemmelser for animalske biprodukter, som ikke er bestemt til konsum (biproduktforordningen).</p>\r\n      <p class=\"Paragraf\" id=\"P15\"><span class=\"ParagrafNr\" id=\"Par15_Stk1\">§ 15.</span> Gødning skal:</p>\r\n      <p class=\"Liste1\"><span class=\"Liste1Nr\" id=\"Par15_Stk1_Num1\">1)</span> Komposteres i mindst 1 år før det anvendes, med mindre gødningen hygiejniseres ved minimum 70° C i mindst 1 time i forbindelse med komposteringsanlæg,</p>\r\n      <p class=\"Liste1\"><span class=\"Liste1Nr\" id=\"Par15_Stk1_Num2\">2)</span> forbrændes på et godkendt forbrændingsanlæg, eller</p>\r\n      <p class=\"Liste1\"><span class=\"Liste1Nr\" id=\"Par15_Stk1_Num3\">3)</span> sendes til forarbejdning i et godkendt biogas- eller komposteringsanlæg, hvor gødningen skal hygiejniseres ved minimum 70° C i mindst en time.</p>\r\n      <p class=\"Stk2\"><span class=\"StkNr\" id=\"Par15_Stk2\">Stk. 2.</span> Anvendes komposten, jf. stk. 1, nr. 1, på det zoologiske anlægs område, må det ikke udbringes på opholdsarealer for publikum, som f.eks. arealer der bruges til picnic.</p>\r\n      <p class=\"Stk2\"><span class=\"StkNr\" id=\"Par15_Stk3\">Stk. 3.</span> Foregår komposteringen, jf. stk. 1. nr. 1, uden for det zoologiske anlægs område, må der ikke være husdyrhold på den modtagende ejendom.</p>\r\n      <p class=\"Stk2\"><span class=\"StkNr\" id=\"Par15_Stk4\">Stk. 4.</span> Komposten, jf. stk. 1, skal nedpløjes, når den anvendes uden for det zoologiske anlægs område.</p>\r\n      <p class=\"Stk2\"><span class=\"StkNr\" id=\"Par15_Stk5\">Stk. 5.</span> Gødning skal transporteres fra det zoologiske anlæg i lukkede containere, der rengøres og desinficeres efter brug.</p>\r\n      <p class=\"Stk2\"><span class=\"StkNr\" id=\"Par15_Stk6\">Stk. 6.</span> Gødning fra dyr i karantæne skal bortskaffes i henhold til stk. 1, nr. 2 og 3.</p>\r\n      <p class=\"ParagrafGruppeOverskrift\"><span id=\"Kap0_X7\">Optegnelser</span></p>\r\n      <p class=\"Paragraf\" id=\"P16\"><span class=\"ParagrafNr\" id=\"Par16_Stk1\">§ 16.</span> Der skal løbende føres optegnelser over:</p>\r\n      <p class=\"Liste1\"><span class=\"Liste1Nr\" id=\"Par16_Stk1_Num1\">1)</span> Antallet af dyr af hver art i det zoologiske anlæg og dyrenes identitet, alder, køn, art, og eventuelt individuel identifikation.</p>\r\n      <p class=\"Liste1\"><span class=\"Liste1Nr\" id=\"Par16_Stk1_Num2\">2)</span> Antal dyr, der tilføres eller fraføres det zoologiske anlæg og dyrenes identitet, alder, køn, art, eventuelt individuel identifikation, oplysninger om oprindelse eller bestemmelsessted, transport og sundhedsstatus.</p>\r\n      <p class=\"Liste1\"><span class=\"Liste1Nr\" id=\"Par16_Stk1_Num3\">3)</span> Resultat af blodprøver og andre diagnostiske undersøgelser.</p>\r\n      <p class=\"Liste1\"><span class=\"Liste1Nr\" id=\"Par16_Stk1_Num4\">4)</span> Sygdomstilfælde og eventuel behandling.</p>\r\n      <p class=\"Liste1\"><span class=\"Liste1Nr\" id=\"Par16_Stk1_Num5\">5)</span> Resultat af post mortem undersøgelser af dyr døde i det zoologiske anlæg, herunder dødfødte dyr.</p>\r\n      <p class=\"Liste1\"><span class=\"Liste1Nr\" id=\"Par16_Stk1_Num6\">6)</span> Kort over anlægget.</p>\r\n      <p class=\"Liste1\"><span class=\"Liste1Nr\" id=\"Par16_Stk1_Num7\">7)</span> Angivelse af væsentlige ændringer af anlæggets indretning.</p>\r\n      <p class=\"Stk2\"><span class=\"StkNr\" id=\"Par16_Stk2\">Stk. 2.</span> Optegnelserne skal opbevares i 5 år og på forlangende forvises fødevareregionen.</p>\r\n      <p class=\"ParagrafGruppeOverskrift\"><span id=\"Kap0_X8\">Dispensation</span></p>\r\n      <p class=\"Paragraf\" id=\"P17\"><span class=\"ParagrafNr\" id=\"Par17_Stk1\">§ 17.</span> Fødevarestyrelsen kan i særlige tilfælde dispensere for kravet i § 11, stk. 2, nr. 4 for så vidt angår vaccination mod en smitsom sygdom, for hvilken der ikke er fastsat regler om vaccination.</p>\r\n      <p class=\"Paragraf\" id=\"P18\"><span class=\"ParagrafNr\" id=\"Par18_Stk1\">§ 18.</span> Fødevarestyrelsen kan for visse dyrearter i særlige tilfælde dispensere fra kravene om, at dyr udelukkende må overføres til andre godkendte anlæg, jf. § 13.</p>\r\n      <p class=\"Paragraf\" id=\"P19\"><span class=\"ParagrafNr\" id=\"Par19_Stk1\">§ 19.</span> Fødevarestyrelsen kan i særlige tilfælde dispensere fra kravene i § 15.</p>\r\n      <p class=\"Paragraf\" id=\"P20\"><span class=\"ParagrafNr\" id=\"Par20_Stk1\">§ 20.</span> Fødevareregionen kan tillade, at kategori 2 og kategori 3 materiale af animalsk oprindelse kan anvendes som foder til dyrene i anlægget.</p>\r\n      <p class=\"ParagrafGruppeOverskrift\"><span id=\"Kap0_X9\">Overgangsbestemmelser, straf og ikrafttræden</span></p>\r\n      <p class=\"Paragraf\" id=\"P21\"><span class=\"ParagrafNr\" id=\"Par21_Stk1\">§ 21.</span> Udgifter i forbindelse med ovenstående er det offentlige uvedkommende.</p>\r\n      <p class=\"Paragraf\" id=\"P22\"><span class=\"ParagrafNr\" id=\"Par22_Stk1\">§ 22.</span> Med bøde straffes den, der overtræder bestemmelserne i § 3, § 5, stk. 2, § 7, stk. 1, §§ 8-16.</p>\r\n      <p class=\"Stk2\"><span class=\"StkNr\" id=\"Par22_Stk2\">Stk. 2.</span> Straffen kan stige til fængsel i indtil to år, hvis den ved handlingen eller undladelsen skete overtrædelse er begået med forsæt eller grov uagtsomhed og der ved overtrædelsen er:</p>\r\n      <p class=\"Liste1\"><span class=\"Liste1Nr\" id=\"Par22_Stk2_Num1\">1)</span> Forvoldt skade på mennesker eller dyrs sundhed eller fremkaldt fare herfor, eller</p>\r\n      <p class=\"Liste1\"><span class=\"Liste1Nr\" id=\"Par22_Stk2_Num2\">2)</span> opnået eller tilsigtet opnået en økonomisk fordel for den pågældende selv eller andre, herunder ved besparelse.</p>\r\n      <p class=\"Stk2\"><span class=\"StkNr\" id=\"Par22_Stk3\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens kapitel 5.</p>\r\n      <p class=\"Paragraf\" id=\"P23\"><span class=\"ParagrafNr\" id=\"Par23_Stk1\">§ 23.</span> Bekendtgørelsen træder i kraft den 17. januar 2010 og har virkning fra den 1. januar 2010.</p>\r\n      <p class=\"Stk2\"><span class=\"StkNr\" id=\"Par23_Stk2\">Stk. 2.</span> Samtidig ophæves bekendtgørelse nr. 1446 af 15. december 2009 om veterinær godkendelse af zoologiske anlæg.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Ministeriet for Fødevarer, Landbrug og Fiskeri, den 13. januar 2010</P><P CLASS=SIGN1 ALIGN=\"CENTER\">P.S.V<BR>Jan Mousing</P><P CLASS=SIGN2 ALIGN=\"RIGHT\">/ Tenna Olsen</P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen indeholder bestemmelser der gennemfører Rådets Direktiv 92/65/EØF af 13. juli 1992 om dyresundhedsmæssige betingelser for samhandel med og indførsel til Fællesskabet af dyr samt sæd, æg og embryoner, der for så vidt angår disse betingelser ikke er underlagt specifikke fællesskabsbetingelser som omhandlet i bilag A, del I, til direktiv 90/425/EØF.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/01/2010"
        },
        {
            "displayName": "Accession",
            "displayValue": "B20100003105"
        },
        {
            "displayName": "Entydig dokumentidentifikation",
            "displayValue": "AH003694"
        },
        {
            "displayName": "Dato for førstegangsindlæggelse",
            "displayValue": "16/01/2010"
        },
        {
            "displayName": "Dato for indlæggelse",
            "displayValue": "16/01/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "31"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "13/01/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />Fødevarestyrelsen, j.nr. 2009-20-2301-00153"
        },
        {
            "displayName": "Stikord",
            "displayValue": "godkendelse, veterinær, zoo"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}