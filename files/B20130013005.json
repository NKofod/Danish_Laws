{
    "id": 145359,
    "title": "Bekendtgørelse om erstatning til søfarende for ejendele der er gået tabt ved forlis eller andet havari",
    "documentTypeId": "60",
    "isSagsforlobPeriodValid": true,
    "shortName": "BEK nr 130 af 06/02/2013",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om erstatning til søfarende for ejendele der er gået tabt ved forlis eller andet havari<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n<p class=\"Indledning2\">I medfør af § 61 i lov om søfarendes ansættelsesforhold m.v., jf. lovbekendtgørelse nr. 742 af 18. juli 2005, som ændret ved lov nr. 493 af 12. maj 2010 og efter bemyndigelse, fastsættes:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Denne bekendtgørelse finder anvendelse for ansatte om bord på skibe, jf. § 1, stk. 1, samt § 49 i lov om søfarendes ansættelsesforhold m.v., uanset skibenes anvendelse og fartsområder, med undtagelse af fiskeskibe og fritidsfartøjer.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> I tilfælde hvor der er tvivl om, hvorvidt den pågældende må anses som ansat som bord, afgøres spørgsmålet af Søfartsstyrelsen efter forudgående høring af de organisationer for redere og søfarende, som spørgsmålet vedrører.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Rederen eller arbejdsgiveren yder erstatning til de ansatte for tab eller beskadigelse af deres ejendele om bord. I de tilfælde hvor rederen er en anden end arbejdsgiveren, påhviler forpligtelsen til at yde erstatning tillige rederen. Beskadigelsen af ejendelene skal være en følge af skibets forlis, sørøveri, brand eller andet havari, der rammer skibet.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Er den ansatte død, når erstatningen udbetales, tilfalder beløbet boet eller arvingerne.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Erstatningen ydes i mangel af aftale om betaling af et højere beløb med følgende maksimumbeløb:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num1\">1)</span> Skibsførere 44.700 kr.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num2\">2)</span> Maskinchefer og overstyrmænd 37.000 kr.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num3\">3)</span> Øvrige styrmænd, maskinmestre samt hovmestre 28.700 kr.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num4\">4)</span> Andre søfarende 24.700 kr.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> De i stk. 1 nævnte erstatningsbeløb, der svarer til et nettoprisindeks med januar = 100, reguleres i overensstemmelse med det på forlistidspunktet senest offentliggjorte nettoprisindeks.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Søfartsstyrelsen offentliggør årligt på sin hjemmeside www.sofartsstyrelsen.dk de regulerede erstatningsbeløb gældende 1. januar.</p>\r\n<p class=\"Stk2\">\r\n   <span class=\"StkNr\" id=\"Par3_Stk4\">Stk. 4.</span> De i stk. 1, jf. stk. 2, nævnte beløb nedsættes med 50 pct., hvis den ansatte ikke har sit ophold om bord.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Har rederen i forbindelse med et skibs forlis eller kondemnation ydet en ansat nødvendig beklædning efter reglen i lovens § 19, stk. 2, fradrages udgifterne hertil i den erstatning, der tilkommer den ansatte efter de foranstående bestemmelser, jf. herved lovens § 61, stk. 3.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Har en ansat bevisligt mistet bøger, bærbar computer, værktøj eller lignende, som den pågældende har bragt med om bord til brug i tjenesten, tilkommer der vedkommende særlig erstatning. Medmindre andet er aftalt, beregnes erstatningsbeløbet til genstandens anskaffelsesværdi på tidspunktet for erstatningens udbetaling.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Bekendtgørelsen træder i kraft den 20. august 2013 og har virkning for beregningen af erstatning til de ansatte for ejendele, der er gået tabt den 20. august 2013 eller senere.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Samtidig ophæves bekendtgørelse nr. 442 af 10. juni 1991 om erstatning til søfarende for ejendele, der er gået tabt ved forlis eller andet havari.</p><div class=\"Givet\" id=\"Givet\"><p class=\"Givet\" align=\"center\">Søfartsstyrelsen, den 6. februar 2013</p><p class=\"Sign1\" align=\"center\">Jan Gabrielsen</p><p class=\"Sign2\" align=\"right\">/ Jørgen Løje</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen indeholder bestemmelser, der gennemfører dele af Rådets direktiv 2009/13/EF af 16. februar 2009 om iværksættelse af den aftale, der er indgået mellem European Community Shipowners’ Association (ECSA) og European Transport Workers’ Federation (ETF) om konventionen om søfarendes arbejdsforhold af 2006 og om ændring af direktiv 1999/63/EF, EU-Tidende 2009, nr. L 124, side 30-50.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/02/2013"
        },
        {
            "displayName": "Accession",
            "displayValue": "B20130013005"
        },
        {
            "displayName": "Entydig dokumentidentifikation",
            "displayValue": "BP000414"
        },
        {
            "displayName": "Dato for førstegangsindlæggelse",
            "displayValue": "13/02/2013"
        },
        {
            "displayName": "Dato for indlæggelse",
            "displayValue": "13/02/2013"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "130"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "06/02/2013"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Erhvervs- og Vækstmin.,<br />Søfartsstyrelsen, j.nr. 2013002290"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}