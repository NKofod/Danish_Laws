{
    "id": 111563,
    "title": "1992 LSF 346   FORSLAG TIL LOV OM ÆNDRING AF LOV OM GIROBANK A/S ",
    "documentTypeId": "400",
    "isSagsforlobPeriodValid": false,
    "shortName": "1992/1 LSF 346",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 346 </P>  \r\n\r\n<P></P>  \r\n\r\n<P>Forslag til Lov om ændring af lov om GiroBank A/S </P>  \r\n\r\n<P></P>  \r\n\r\n<P>Fremsat af ministeren for kommunikation turisme (Arne Melchior) </P>  \r\n\r\n<P></P>  \r\n\r\n<P>den 22. juni 1993 </P>  \r\n\r\n<P></P>  \r\n\r\n<P>Vedtaget ved tredjebehandling den 25. juni 1993 </P>  \r\n\r\n<P></P>  \r\n\r\n<P><a href=\"document.aspx?accn=A19930047330\"> Lov nr. 473 af 30/06/1993</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 322 af 31. maj 1991 om GiroBank A/S foretages følgende  \r\n\r\n ændringer: </P>  \r\n\r\n<P> <B>1.</B> I <I>§ 3</I> indsættes som <I>stk. 6: </I></P>  \r\n\r\n<P>&#187;Stk. 6. GiroBank A/S kan udføre alle former for  \r\n\r\n pengeinstitutvirksomhed omfattet af lov om banker og sparekasser m.v.&#171;  \r\n\r\n</P>  \r\n\r\n<P> <B>2.</B> I <I>§ 4</I> ændres &#187;25 pct.&#171; til: &#187;51  \r\n\r\n pct.&#171; </P>  \r\n\r\n<P> <B>3.</B> I <I>§ 4</I> indsættes efter stk. 1 som nyt stykke: </P>  \r\n\r\n<P> <I>&#187;Stk. 2.</I> Det i stk. 1 omhandlede salg skal være gennemført  \r\n\r\n inden den 1. juli 1994.&#171; </P>  \r\n\r\n<P> <B>4.</B> I <I>§ 7</I> indsættes efter stk. 1 som nyt stykke: </P>  \r\n\r\n<P> <I>&#187;Stk. 2.</I> GiroBank A/S kan med de enkelte ansatte aftale, at  \r\n\r\n staten afholder udgifter til pension efter tjenestemandspensionsloven,  \r\n\r\n såfremt de pågældende ansættes i datterselskaber under GiroBank A/S. GiroBank  \r\n\r\n A/S indbetaler løbende pensionsbidrag til staten for det tidsrum, hvor den  \r\n\r\n ansatte optjener pensionsalder i datterselskabet.&#171; </P>  \r\n\r\n<P>Stk. 2 bliver herefter stk. 3. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I Lov om GiroBank A/S, jf. lov nr. 322 af 31. maj 1991, foretages følgende  \r\n\r\n ændringer: </P>  \r\n\r\n<P> <B>1.</B> I <I>§ 3</I> indsættes som <I>stykke 6: </I></P>  \r\n\r\n<P>&#187;Stk. 6. GiroBank A/S kan udføre alle former for  \r\n\r\n pengeinstitutvirksomhed&#171;. </P>  \r\n\r\n<P> <B>2.</B> I <I>§ 4</I> sker følgende ændring: </P>  \r\n\r\n<P>&#187;Kommunikationsministeren&#171; ændres til &#187;Ministeren for  \r\n\r\n Kommunikation og Turisme&#171;. &#187;25 pct.&#171; ændres til &#187;51  \r\n\r\n pct.&#171;. </P>  \r\n\r\n<P>Som nyt stykke 2 tilføjes: </P>  \r\n\r\n<P>&#187;Stk. 2. Det i stk. 1 omhandlede salg skal være gennemført inden den  \r\n\r\n 1. juli 1994&#171;. </P>  \r\n\r\n<P> <B>3.</B> I <I>§ 7</I> indsættes efter stk. 1 som nyt stykke: </P>  \r\n\r\n<P>&#187;stk. 2. GiroBank A/S kan med de enkelte ansatte aftale, at staten  \r\n\r\n afholder udgifter til pension efter tjenestemandspensionsloven, såfremt de  \r\n\r\n pågældende ansættes i datterselskaber under GiroBank A/S. GiroBank A/S  \r\n\r\n indbetaler løbende pensionsbidrag til staten for det tidsrum, hvor den  \r\n\r\n ansatte optjener pensionsalder i datterselskabet.&#171;. </P>  \r\n\r\n<P>Stykke 2 bliver herefter til stykke 3. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Den 14. marts 1991 indgik regeringen, Socialdemokratiet,  \r\n\r\n Centrumdemokraterne, Det Radikale Venstre og Kristeligt Folkeparti en aftale  \r\n\r\n om Postgiro's fremtid. I aftalen var det i afsnit IV. c) forudsat, at  \r\n\r\n &#187;Idet statens ejerandel udgør 75 pct., vil det i vedtægterne blive  \r\n\r\n indarbejdet, at selskabet i relation til risikobetonet udlånsvirksomhed ikke  \r\n\r\n må løbe risici, der er større, end de der i dag er forbundet med  \r\n\r\n virksomhedens nuværende forretningsområde&#171;. </P>  \r\n\r\n<P>Aftalen angiver tillige, at &#187;GiroBank A/S vil i samarbejde med en  \r\n\r\n eller flere partnere, som da må bære risikoen, kunne udbyde de risikobetonede  \r\n\r\n bankforretninger, som GiroBank A/S vedtægtsmæssigt er afskåret fra selv at  \r\n\r\n udføre.&#171; </P>  \r\n\r\n<P>Lov om GiroBank er baseret på disse forudsætninger ved bemærkninger herom  \r\n\r\n til § 3. </P>  \r\n\r\n<P>Udviklingen siden etableringen af GiroBank har vist, at begrænsningen i  \r\n\r\n GiroBank's udlånsvirksomhed medfører en alvorlig svækkelse af GiroBank's  \r\n\r\n konkurrenceevne og indtjeningmuligheder. Det må således konstateres, at det  \r\n\r\n ikke har været muligt at finde acceptable ordninger, der muliggør, at  \r\n\r\n GiroBank i samarbejde med andre kan tilbyde et komplet sæt af bankydelser på  \r\n\r\n såvel erhvervskundeområdet som på privatkundeområdet. </P>  \r\n\r\n<P>Det indebærer, at aftalens og lovgivningens forudsætninger om, at  \r\n\r\n selskabet skal drives på forretningsmæssige vilkår i fuld konkurrence med  \r\n\r\n øvrige pengeinstitutter, ikke kan indfries helt og fuldt. </P>  \r\n\r\n<P>På baggrund af de svigtende forudsætninger for GiroBank's virksomhed i  \r\n\r\n henhold til aftalen og lovgrundlaget har regeringen samt Venstre og Det  \r\n\r\n Konservative Folkeparti derfor indgået vedlagte aftale om, at den ovenfor  \r\n\r\n omtalte udlånsbegrænsning ophæves for derved at sikre bankens konkurrenceevne  \r\n\r\n og udviklingsmuligheder. GiroBank vil herefter selv kunne drive alle former  \r\n\r\n for virksomhed på lige fod med øvrige pengeinstitutter indenfor rammerne af  \r\n\r\n bank- og sparekasseloven, således at selskabet fuldt ud vil kunne fungere på  \r\n\r\n samme konkurrencemæssige vilkår som andre pengeinstitutter. </P>  \r\n\r\n<P>Selskabet vil fremdeles være undergivet de solvenskrav, der gælder for  \r\n\r\n pengeinstitutter samt være omfattet af Lov nr. 850 af 23. december 1987 om en  \r\n\r\n indskydergarantifond. </P>  \r\n\r\n<P>For at imødegå eventuelle forestillinger om, at staten skal optræde som  \r\n\r\n garant for risikobetonet udlånsvirksomhed, er parterne desuden enige om, at  \r\n\r\n staten reducerer sin ejerandel i GiroBank. </P>  \r\n\r\n<P>Statens ejerandel skal således nedbringes fra lovgrundlagets forudsatte  \r\n\r\n statslige ejerskab på 75 pct. til fremover 49 pct. af selskabets  \r\n\r\n aktiekapital. </P>  \r\n\r\n<P>Den foreslåede ophævelse af udlånsbegrænsningen og det deraf afledte  \r\n\r\n udvidede aktiesalg vil hverken betyde forandringer i ansættelsesvilkårene for  \r\n\r\n de medarbejdere, der er ansat i henhold til overenskomst mellem Statsansattes  \r\n\r\n Kartel og GiroBank A/S eller for de medarbejdere, der inden Postgiros  \r\n\r\n omdannelse til GiroBank A/S var statstjenestemænd og som i dag er ansat i  \r\n\r\n henhold til ovennævnte overenskomsts særvilkår. </P>  \r\n\r\n<P>Med den foreslåede ændring gives der hjemmel til, at GiroBank med de  \r\n\r\n enkelte medarbejdere kan aftale ansættelse med fortsat tjenestemandspension i  \r\n\r\n datterselskaber, såfremt GiroBank A/S senere skulle vælge at etablere  \r\n\r\n datterselskaber med nye forretningsområder. Hermed tilvejebringes samme  \r\n\r\n retstilstand for medarbejdere i GiroBank A/S som for medarbejdere i Tele  \r\n\r\n Danmark-koncernen. Ved lov om visse personalemæssige forhold i forbindelse  \r\n\r\n med overførsel af opgaver fra Telestyrelsen, Tele Sønderjylland A/S og  \r\n\r\n Telecom A/S til Tele Danmark Mobil A/S fik medarbejderne ved overgang til  \r\n\r\n ansættelse i andre selskaber under Tele Danmark-koncernen mulighed for med  \r\n\r\n Tele Danmark at aftale, at staten fortsat skal dække  \r\n\r\n tjenestemandspensionsforpligtelserne som personlige ordninger for de  \r\n\r\n pågældende. Denne mulighed tilvejebringes med den foreslåede ændring også for  \r\n\r\n medarbejderne i GiroBank A/S. </P>  \r\n\r\n<P>Skulle GiroBank A/S vælge at udskille dele af den ved omdannelsen til  \r\n\r\n GiroBank A/S bestående virksomhed i datterselskaber, vil det følge af lov om  \r\n\r\n lønmodtageres retsstilling ved virksomhedsoverdragelse, at medarbejdernes  \r\n\r\n løn- og ansættelsesvilkår videreføres, herunder også de tidligere  \r\n\r\n statstjenestemandsansattes ret til tjenestemandspension. </P>  \r\n\r\n<P> <I>Bemærkninger til de enkelte bestemmelser</I>  </P>  \r\n\r\n<P> <B>§ 1</B>  </P>  \r\n\r\n<P>Med henvisning til de hidtidige bemærkninger til § 3 er det indarbejdet i  \r\n\r\n selskabets vedtægter, at selskabet i relation til risikobetonet  \r\n\r\n udlånsvirksomhed ikke må løbe risici, der er større end dem, der var  \r\n\r\n forbundet med den oprindelige postgirovirksomhed. </P>  \r\n\r\n<P>Den vedtægtsmæssige begrænsning har ikke været til hinder for, at  \r\n\r\n selskabet selv har kunnet tilbyde de kredit- og låneordninger, som  \r\n\r\n statsvirksomheden Postgiro havde mulighed for. </P>  \r\n\r\n<P>Begrænsningen har heller ikke været til hinder for, at GiroBank har kunnet  \r\n\r\n tilbyde andre kredit- og låneordninger, når banken ikke herved påtog sig  \r\n\r\n risici, der var større end dem, der var forbundet med Postgiro's daværende  \r\n\r\n forretningsområde. Risikoafdækningen kan f.eks. ske ved, at sådanne udlån  \r\n\r\n sker i samarbejde med eller på vegne af andre, der da - mod betaling - må  \r\n\r\n sikre eller bære risikoen. </P>  \r\n\r\n<P>Med hensyn til andre kredit- og låneordninger, jf. ovenfor, må det dog  \r\n\r\n konstateres, at udviklingen siden selskabets etablering har vist, at det ikke  \r\n\r\n har været muligt at finde acceptable ordninger, der gør, at GiroBank i  \r\n\r\n samarbejde med andre kan tilbyde et komplet sæt af bankydelser på såvel  \r\n\r\n erhvervskundeområdet som på privatkundeområdet. </P>  \r\n\r\n<P>For at selskabet skal kunne drives på forretningsmæssige vilkår i fuld  \r\n\r\n konkurrence med øvrige pengeinstitutter, vil GiroBank, med tilføjelsen til §  \r\n\r\n 3, selv kunne drive alle former for virksomhed i lighed med øvrige  \r\n\r\n pengeinstitutter indenfor rammerne af bank- og sparekasselovgivningen. </P>  \r\n\r\n<P>Tilføjelsen til § 3 indebærer således, at den nuværende vedtægtsmæssige  \r\n\r\n begrænsning i relation til risikobetonet udlånsvirksomhed ophæves, eftersom  \r\n\r\n staten frasælger 51 pct. af aktierne i GiroBank. Tilsvarende bortfalder  \r\n\r\n behovet for, at selskabets bestyrelse gennem en instruks til direktionen  \r\n\r\n foretager en nærmere afgrænsning af bankens aktiviteter i relation til  \r\n\r\n risikobetonet udlånsvirksomhed. </P>  \r\n\r\n<P>Til nr. 2 </P>  \r\n\r\n<P>For at undgå at skabe indtryk af, at staten ved den nævnte tilføjelse til  \r\n\r\n § 3 optræder som garant for risikobetonet virksomhed, nedbringes statens  \r\n\r\n ejerandel fra det oprindelig forudsatte statslige ejerskab på 75 pct. til 49  \r\n\r\n pct. af selskabets aktiekapital. </P>  \r\n\r\n<P>Reduktionen af den statslige ejerandel i GiroBank til 49 pct. sker ved, at  \r\n\r\n staten, udover de oprindelig forudsatte 25 pct. af aktiekapitalen i  \r\n\r\n selskabet, sælger yderligere 26 pct. af aktierne i selskabet til private,  \r\n\r\n ialt 51 pct. Salget af de 51 pct. af statens aktier i GiroBank skal være  \r\n\r\n gennemført senest den 1. juli 1994. </P>  \r\n\r\n<P>Ved salget af aktierne gælder fremdeles de vilkår, der ved aktstykke nr.  \r\n\r\n 159 af 16. april 1991 blev forelagt Folketingets finansudvalg til  \r\n\r\n godkendelse. Det vil sige, at 5 pct. af aktierne i selskabet købes af  \r\n\r\n GiroBank med henblik på salg til medarbejderne i selskabet. Heraf erhverves 3  \r\n\r\n pct. til favørkurs, d.v.s. kurs 105, som tilbydes til samme kurs i lige  \r\n\r\n andele til samtlige fastansatte medarbejdere. De resterende 2 pct. købes af  \r\n\r\n selskabet til markedskurs på det tidspunkt, hvor aktierne påtænkes udbudt til  \r\n\r\n salg til medarbejderne i selskabet, og videresælges til medarbejderne i  \r\n\r\n selskabet til samme kurs. </P>  \r\n\r\n<P>De resterende 46 pct. af aktierne i GiroBank udbydes af staten til salg  \r\n\r\n således, at spredningen af aktierne bliver betydelig. </P>  \r\n\r\n<P>Det samlede provenu fra salget af aktierne i selskabet tilfalder staten  \r\n\r\n med fradrag for udgifter til salg af aktierne. </P>  \r\n\r\n<P>Bortset fra den danske stat må ingen aktionær eje mere end 5 pct. af  \r\n\r\n bankens aktiekapital. Denne bestemmelse er indarbejdet i vedtægterne for  \r\n\r\n GiroBank, og det er samtidig bestemt, at hvis denne grænse overskrides, er  \r\n\r\n aktionæren forpligtet til inden 4 uger efter, at der er fremsat krav herom,  \r\n\r\n at afhænde den overskydende del. </P>  \r\n\r\n<P>Med henblik på at sikre at den statslige ejerandel nedbringes til 49 pct.  \r\n\r\n af selskabets aktiekapital i forbindelse med selskabets børsintroduktion, kan  \r\n\r\n der blive tale om at indgå aftale med f.eks. et konsortium af banker om, at  \r\n\r\n disse mod betaling vil være forpligtet til at overtage de aktier, som  \r\n\r\n eventuelt ikke måtte blive solgt i forbindelse med selskabets  \r\n\r\n børsintroduktion. </P>  \r\n\r\n<P>Af hensyn til en sådan eventuel forpligtelse må fristen for afhændelse af  \r\n\r\n aktier udover 5 pct. af GiroBanks aktiekapital lempes. Det vil derfor i  \r\n\r\n selskabets vedtægter blive indarbejdet, at for aktier, som i forbindelse med  \r\n\r\n statens salg af 51 pct. af aktierne i GiroBank, er erhvervet på opfordring af  \r\n\r\n eller efter aftale med selskabets bestyrelse, kan bestyrelsen bestemme, at  \r\n\r\n den i vedtægterne fastsatte frist på 4 uger kan forlænges op til højst 1 år  \r\n\r\n for sådanne aktieposters vedkommende. </P>  \r\n\r\n<P>Med de ovenfor omtalte ændringer vil vilkårene for statens salg af 51 pct.  \r\n\r\n af aktierne i GiroBank være identiske med de vilkår, som blev fastlagt ved  \r\n\r\n finansudvalgets godkendelse den 22. maj 1991 af førnævnte aktstykke nr. 159,  \r\n\r\n fremsat af kommunikationsministeren den 16. april 1991. </P>  \r\n\r\n<P>Salget af aktier i GiroBank på de her skitserede vilkår vil blive forelagt  \r\n\r\n for Folketingets finansudvalg påny. </P>  \r\n\r\n<P>Til nr. 3 </P>  \r\n\r\n<P>Med den foreslåede ændring gives hjemmel til, at den enkelte medarbejder,  \r\n\r\n ved frivillig overgang til et datterselskab under GiroBank A/S, med GiroBank  \r\n\r\n A/S kan aftale, at pension efter tjenestemandspensionsloven bevares. Pension  \r\n\r\n efter tjenestemandspensionsloven kan alene aftales for medarbejdere i  \r\n\r\n GiroBank A/S, der inden omdannelsen af Postgiro til GiroBank A/S var  \r\n\r\n statstjenestemænd og som i dag er ansat i henhold til overenskomstens  \r\n\r\n særvilkår. </P>  \r\n\r\n<P>GiroBank A/S indbetaler løbende pensionsbidrag til staten for det tidsrum,  \r\n\r\n hvor den ansatte optjener pensionsalder i datterselskabet, der refunderer  \r\n\r\n GiroBank A/S denne udgift. </P>  \r\n\r\n<P>Finansministeren kan meddele GiroBank A/S retningslinier om  \r\n\r\n pensionsadministrationen, pensionsberegningsgrundlaget og  \r\n\r\n pensionsudbetalingen. </P>  \r\n\r\n<P> <I>§ 2</I>  </P>  \r\n\r\n<P>I henhold til denne bestemmelse træder loven i kraft dagen efter  \r\n\r\n bekendtgørelse i Lovtidende. </P>  \r\n\r\n<P> <B>Bilag 1</B>  </P>  \r\n\r\n<P> <I>Supplerende aftale vedrørende GiroBank A/S </I></P>  \r\n\r\n<P>af den 21. juni 1993 </P>  \r\n\r\n<P>Der er enighed om nedenstående supplement til aftalen af 14. marts 1991 om  \r\n\r\n omdannelse af Postgiro til aktieselskab, efter bank- og sparekasseloven: </P>  \r\n\r\n<P> <I>1) Ophævelse af udlånsbegrænsning</I>  </P>  \r\n\r\n<P>Der er ved Lov om GiroBank A/S fastsat visse begrænsninger på bankens  \r\n\r\n udlånsvirksomhed (ved bem. herom til paragraf 3). Begrænsningen er  \r\n\r\n indarbejdet i bankens vedtægter. Den pågældende udlånsbegrænsning ophæves ved  \r\n\r\n ændring af Lov om GiroBank, og GiroBank vil herefter selv kunne gå ind i alle  \r\n\r\n former for udlånsvirksomhed på lige fod med øvrige pengeinstitutter. </P>  \r\n\r\n<P> <I>2) Nedbringelse af statens ejerandel i GiroBank</I>  </P>  \r\n\r\n<P>Det var oprindeligt forudsat, at staten skulle sælge 25% af aktierne i  \r\n\r\n GiroBank, men denne aftale indebærer, at den statslige ejerandel nedbringes  \r\n\r\n til 49%. Reduktionen sker ved, at staten, foruden de oprindeligt forudsatte  \r\n\r\n 25%, tillige frasælger 26% af aktierne i selskabet, ialt 51%. Salget skal ske  \r\n\r\n snarest og være gennemført inden den 1. juli 1994. De øvrige i aftalen af  \r\n\r\n marts 1991 og GiroBank-loven fastsatte bestemmelser om vilkårene for salg af  \r\n\r\n aktier opretholdes uændret. Det betyder bl.a., at aktierne udbydes til salg  \r\n\r\n således, at spredningen bliver betydelig og således, at enkeltaktionærer  \r\n\r\n eller aktionærgrupper højst kan erhverve op til 5% af den samlede  \r\n\r\n aktiekapital. </P>  \r\n\r\n<P>Ophævelse af udlånsbegrænsning og nedbringelse af den statslige ejerandel  \r\n\r\n kræver en ændring af Lov om GiroBank. Parterne er enige om, at et forslag til  \r\n\r\n ændring af Lov om GiroBank skal vedtages i Folketinget i juni 1993. </P>  \r\n\r\n<P>Salget af aktier i GiroBank på de her skitserede vilkår vil blive forelagt  \r\n\r\n for Folketingets finansudvalg påny. </P>  \r\n\r\n<P> <I>3) Samarbejdet mellem GiroBank og Postvæsenet videreføres uændret i  \r\n\r\n henhold til aftale og lovgrundlag</I>  </P>  \r\n\r\n<P>Ophævelse af udlånsbegrænsningen og nedbringelse af den statslige  \r\n\r\n ejerandel indebærer ikke ændringer i det nuværende samarbejde i henhold til  \r\n\r\n aftale mellem GiroBank A/S og Postvæsenet samt lovgrundlag (Lov om GiroBank,  \r\n\r\n § 6 med bemærkninger). </P>  \r\n\r\n<P> <I>4) Valg af bestyrelse</I>  </P>  \r\n\r\n<P>I selskabets vedtægter fastlægges, at bestyrelsen efter salget af de 51%  \r\n\r\n af statens aktier i GiroBank sammensættes således: 3 medlemmer, herunder  \r\n\r\n formanden, valgt af hovedaktionæren, 3 medlemmer valgt af de private  \r\n\r\n aktionærer, 3 medlemmer valgt af medarbejderne og 1 medlem udpeget af  \r\n\r\n industriministeren i henhold til bank- og sparekasselovens bestemmelser  \r\n\r\n herom. </P>  \r\n\r\n<P>Efter 2. behandling den 24. juni 1993 </P>  \r\n\r\n<P> <B>§ 1</B>  </P>  \r\n\r\n<P>I lov nr. 322 af 31. maj 1991 om GiroBank A/S foretages følgende  \r\n\r\n ændringer: </P>  \r\n\r\n<P> <B>1.</B> I <I>§ 3</I> indsættes som <I>stk. 6: </I></P>  \r\n\r\n<P>&#187;Stk. 6. GiroBank A/S kan udføre alle former for  \r\n\r\n pengeinstitutvirksomhed omfattet af lov om banker og sparekasser m.v.&#171;  \r\n\r\n</P>  \r\n\r\n<P> <B>2.</B> I <I>§ 4</I> ændres &#187;25 pct.&#171; til: &#187;51  \r\n\r\n pct.&#171; </P>  \r\n\r\n<P> <B>3.</B> I <I>§ 4</I> indsættes efter stk. 1 som nyt stykke: </P>  \r\n\r\n<P> <I>&#187;Stk. 2.</I> Det i stk. 1 omhandlede salg skal være gennemført  \r\n\r\n inden den 1. juli 1994.&#171; </P>  \r\n\r\n<P> <B>4.</B> I <I>§ 7</I> indsættes efter stk. 1 som nyt stykke: </P>  \r\n\r\n<P> <I>&#187;Stk. 2.</I> GiroBank A/S kan med de enkelte ansatte aftale, at  \r\n\r\n staten afholder udgifter til pension efter tjenestemandspensionsloven,  \r\n\r\n såfremt de pågældende ansættes i datterselskaber under GiroBank A/S. GiroBank  \r\n\r\n A/S indbetaler løbende pensionsbidrag til staten for det tidsrum, hvor den  \r\n\r\n ansatte optjener pensionsalder i datterselskabet.&#171; </P>  \r\n\r\n<P>Stk. 2 bliver herefter stk. 3. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "10/04/1995"
        },
        {
            "displayName": "Accession",
            "displayValue": "199212K00346"
        },
        {
            "displayName": "Entydig dokumentidentifikation",
            "displayValue": "CL007129"
        },
        {
            "displayName": "Dato for førstegangsindlæggelse",
            "displayValue": "10/04/1995"
        },
        {
            "displayName": "Dato for indlæggelse",
            "displayValue": "10/04/1995"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "346"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}