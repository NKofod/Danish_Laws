{
    "id": 133840,
    "title": "Bekendtgørelse om regional pulje til jobrettet opkvalificering til bekæmpelse af langtidsledighed",
    "documentTypeId": "60",
    "isSagsforlobPeriodValid": true,
    "shortName": "BEK nr 1267 af 18/11/2010",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om regional pulje til jobrettet opkvalificering til bekæmpelse af langtidsledighed</p>\r\n<p class=\"Indledning2\">I medfør af tekstanmærkning nr. 115 til Finanslovens § 17 fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Anvendelse og målgruppe</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Som led i udmøntningen af aftalen ”Stærkere ud af krisen – Bekæmpelse af langtidsledighed” kan beskæftigelsesregionerne anvende den regionale pulje til jobrettet opkvalificering til bekæmpelse af langtidsledighed.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Sigtet med puljen er at styrke den jobrettede opkvalificering til bekæmpelse af langtidsledighed.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Målgruppen for indsatsen er langtidsledige eller dagpenge-, kontanthjælps- og starthjælpsmodtagere, som beskæftigelsesregionerne vurderer, er i særlig risiko for langtidsledighed.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Indsatsen skal være målrettet områder med gode jobmuligheder.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Fordeling af bevilling</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Bevillingen administreres af Arbejdsmarkedsstyrelsen og beskæftigelsesregionerne.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Bevillingen fordeles til de fire beskæftigelsesregioner på baggrund af regionernes relative andel af dagpenge-, kontanthjælps- og starthjælpsmodtagere, der har modtaget offentlig forsørgelse i over 12 sammenhængende måneder.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Arbejdsmarkedsstyrelsen udmelder hvert år efter vedtagelsen af det kommende års finanslov det beløb, som tilkommer den enkelte beskæftigelsesregion for dette bevillingsår.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Beskæftigelsesregionernes prioritering af indsatsen</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Til at understøtte puljens sigte, jf. § 1, stk. 2, kan beskæftigelsesregionerne anvende puljen</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num1\">1)</span> til at yde tilskud til kommuner og</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num2\">2)</span> til køb af varer og tjenesteydelser.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Det regionale beskæftigelsesråd inddrages i udmøntningen af puljen.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Kommunernes bogføring, opgørelse, regnskab og revision af tilskud</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Beskæftigelsesregionerne kan i henhold til § 4, stk. 1, nr. 1, og stk. 2, yde tilskud til en indsats, der understøtter puljens sigte i kommunerne.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Ved afgivelse af tilskud udmelder beskæftigelsesregionen en maksimal tilskudsramme, som kommunen kan gennemføre en indsats indenfor i regnskabsåret.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Kommuner, der modtager tilskud, jf. § 4, stk. 1, nr. 1, skal foretage en fuldstændig og løbende bogføring i kommunens regnskab af samtlige udgifter og indtægter, der afholdes eller modtages i henhold til denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Kommunerne skal kontere tilskud som en indtægt, der hvor kommunen afholder udgifterne i det kommunale budget- og regnskabssystem.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Konteringen af indtægter og udgifter skal i øvrigt følge de regler, som Indenrigs- og Sundhedsministeriet fastsætter i det kommunale budget- og regnskabssystem.</p>\r\n<p class=\"Stk2\">\r\n   <span class=\"StkNr\" id=\"Par6_Stk4\">Stk. 4.</span> I det omfang tilskuddet ikke er anvendt fuldt ud i bevillingsperioden, kan det uforbrugte tilskud overføres til det efterfølgende år.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Kommuner, der modtager tilskud, jf. § 5, skal udarbejde et særskilt regnskab over deres udgifter til indsatsen i regnskabsåret.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Kommunen skal senest i forbindelse med den frist for endelige restafregning, som gælder for statsrefusion, indsende det revisionspåtegnede regnskab til beskæftigelsesregionen.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> På baggrund af en godkendelse af det endelige regnskab anviser beskæftigelsesregionen det endelige tilskud til kommunens OBS-konto.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Revisionens udførelse</span>\r\n</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Revision af tilskud efter denne bekendtgørelse skal ske i overensstemmelse med de regler, der er fastsat i bekendtgørelse om statsrefusion og tilskud, samt regnskabsaflæggelse og revision på Socialministeriets, Beskæftigelsesministeriets og Ministeriet for Flygtninge, Indvandrere og Integrations ressortområder.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Ikrafttræden</span>\r\n</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Bekendtgørelsen træder i kraft den 22. november 2010 og har virkning fra den 1. august 2010.</p><div class=\"Givet\" id=\"Givet\"><p class=\"Givet\" align=\"center\">Arbejdsmarkedsstyrelsen, den 18. november 2010</p><p class=\"Sign1\" align=\"center\">Marie Hansen</p><p class=\"Sign2\" align=\"right\">/ Stig Martin Nørgaard</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/11/2010"
        },
        {
            "displayName": "Accession",
            "displayValue": "B20100126705"
        },
        {
            "displayName": "Entydig dokumentidentifikation",
            "displayValue": "BE004350"
        },
        {
            "displayName": "Dato for førstegangsindlæggelse",
            "displayValue": "19/11/2010"
        },
        {
            "displayName": "Dato for indlæggelse",
            "displayValue": "09/02/2012"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1267"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "18/11/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedsstyrelsen, j.nr. 2010-0009754"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}