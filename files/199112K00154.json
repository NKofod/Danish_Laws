{
    "id": 110954,
    "title": "1991 LSF 154   FORSLAG TIL LOV OM ÆNDRING AF FORSKELLIGE SKATTELOVE (PERSONFRADRAGSREGLER   FOR IKKE REELT ENLIGE PENSIONISTER) ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 154",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 154 </P>  \r\n\r\n<P></P>  \r\n\r\n<P>Forslag til Lov om ændring af forskellige skattelove (Personfradragsregler  \r\n\r\n for ikke reelt enlige pensionister) </P>  \r\n\r\n<P></P>  \r\n\r\n<P>Fremsat af skatteministeren (Fogh Rasmussen) </P>  \r\n\r\n<P></P>  \r\n\r\n<P>den 10. december 1991 </P>  \r\n\r\n<P></P>  \r\n\r\n<P>Vedtaget ved tredjebehandling den 19. december 1991 </P>  \r\n\r\n<P></P>  \r\n\r\n<P><a href=\"document.aspx?accn=A19910089530\"> Lov nr. 895 af 21/12/1991</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P> I lov om indkomstskat og formueskat for personer m.v.  \r\n\r\n (personskatteloven), jf. lovbekendtgørelse nr. 582 af 7. august 1991,  \r\n\r\n foretages følgende ændringer: </P>  \r\n\r\n<P> <B>1.</B> I <I>§ 10, stk. 1,</I> ændres &#187;stk. 2-3.&#171; til:  \r\n\r\n &#187;stk. 2-4.&#171; </P>  \r\n\r\n<P> <B>2.</B>  <I>§ 10, stk. 2,</I> ophæves, og i stedet indsættes: </P>  \r\n\r\n<P> <I>&#187;Stk. 2.</I> For personer, som ved udgangen af indkomståret  \r\n\r\n opfylder aldersbetingelsen efter lov om social pension for at modtage  \r\n\r\n folkepension, er personfradragets grundbeløb 27.100 kr. Det samme gælder for  \r\n\r\n personer, der modtager eller får forskud på førtidspension eller modtager  \r\n\r\n invaliditetsydelse med bistands- eller plejetillæg. Dog udgør  \r\n\r\n personfradragets grundbeløb 48.300 kr., såfremt </P>  \r\n\r\n<P>1) den skattepligtige ved indkomstårets udløb er enlig som nævnt i stk. 3,  \r\n\r\n</P>  \r\n\r\n<P>2) den skattepligtige i løbet af indkomståret har indgået et  \r\n\r\n samlivsforhold eller </P>  \r\n\r\n<P>3) den skattepligtige i løbet af indkomståret har indgået ægteskab,  \r\n\r\n medmindre den skattepligtige ved udløbet af det forudgående indkomstår levede  \r\n\r\n i et samlivsforhold. </P>  \r\n\r\n<P> <I>Stk. 3.</I> Som enlig anses en person, der ikke lever i et  \r\n\r\n samlivsforhold, hvor parterne gennem kontante bidrag, arbejde i hjemmet eller  \r\n\r\n på anden måde bidrager til den fælles husførelse, og hvor samlivet kan føre  \r\n\r\n til ægteskab efter dansk ret. Den skattepligtige skal ved ansøgning om  \r\n\r\n førtidspension m.v., eller når aldersbetingelsen opfyldes for folkepension  \r\n\r\n efter lov om social pension, afgive erklæring herom til den myndighed, der  \r\n\r\n varetager administrationen af lov om social pension. Den skattepligtige skal  \r\n\r\n underrette denne myndighed, hvis betingelsen for personfradrag med grundbeløb  \r\n\r\n 48.300 kr. bortfalder eller ikke opfyldes. Den nævnte myndighed giver  \r\n\r\n meddelelse til skattemyndigheden om de personer, som opfylder eller ikke  \r\n\r\n længere opfylder betingelsen.&#171; </P>  \r\n\r\n<P>Stk. 3-10 bliver herefter stk. 4-11. </P>  \r\n\r\n<P> <B>3.</B> I <I>§ 10, stk. 5, 1. pkt.,</I> der bliver stk. 6, 1. pkt.,  \r\n\r\n ændres &#187;stk. 1-3&#171; til: &#187;stk. 1-4&#171;. </P>  \r\n\r\n<P> <B>4.</B> I <I>§ 10, stk. 7,</I> der bliver stk. 8, ændres &#187;stk.  \r\n\r\n 4&#171; til: &#187;stk. 5&#171;. </P>  \r\n\r\n<P> <B>5.</B> I <I>§ 10, stk. 9,</I> der bliver stk. 10, ændres (2 steder)  \r\n\r\n &#187;stk. 6-8&#171; til: &#187;stk. 7-9&#171;. </P>  \r\n\r\n<P> <B>6.</B> I <I>§ 11</I> ændres &#187;§ 10, stk. 4.&#171; til: &#187;§ 10,  \r\n\r\n stk. 5.&#171; </P>  \r\n\r\n<P> <B>7.</B> I <I>§ 27, stk. 2,</I> ændres &#187;§ 10, stk. 8.&#171; til:  \r\n\r\n &#187;§ 10, stk. 9.&#171; </P>  \r\n\r\n<P> <B>§ 2 </B></P>  \r\n\r\n<P> I lov om beskatning af indkomst i forbindelse med kulbrinteindvinding i  \r\n\r\n Danmark (kulbrinteskatteloven), jf. lovbekendtgørelse nr. 739 af 20. november  \r\n\r\n 1987, som senest ændret ved lov nr. 217 af 10. april 1991, ændres i <I>§ 21,  \r\n\r\n stk. 1,</I> &#187;§ 10, stk. 1-3,&#187; til: &#187;§ 10, stk. 1-4,&#187;.  \r\n\r\n</P>  \r\n\r\n<P> <B>§ 3 </B></P>  \r\n\r\n<P> I lov om kommunal indkomstskat, jf. lovbekendtgørelse nr. 620 af 25.  \r\n\r\n september 1987, som senest ændret ved lov nr. 250 af 25. april 1990, ændres i  \r\n\r\n<I>§ 9, stk. 1,</I> &#187;§ 10, stk. 5,&#187; til: &#187;§ 10, stk. 6,&#187;.  \r\n\r\n</P>  \r\n\r\n<P> <B>§ 4 </B></P>  \r\n\r\n<P>  <I>Stk. 1.</I> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <I>Stk. 2.</I> Personskattelovens § 10, stk. 2, nr. 1, som affattet ved  \r\n\r\n denne lovs § 1, nr. 2, har virkning fra og med indkomståret 1991 og gælder  \r\n\r\n for personer, der efter den 25. april 1990 første gang efter lov om social  \r\n\r\n pension får udbetalt forskud på førtidspension, tilkendes førtidspension  \r\n\r\n eller invaliditetsydelse med bistands- eller plejetillæg eller opfylder  \r\n\r\n aldersbetingelsen for folkepension. Bestemmelsen gælder ligeledes for  \r\n\r\n personer, der før den 26. april 1990 første gang efter lov om social pension  \r\n\r\n har fået udbetalt forskud på førtidspension, er tilkendt førtidspension eller  \r\n\r\n invaliditetsydelse med bistands- eller plejetillæg eller har opfyldt  \r\n\r\n aldersbetingelsen for folkepension, hvis en ændring af samlivsforhold eller  \r\n\r\n ægteskabelig status efter den 25. april 1990 medfører, at de ikke er enlige.  \r\n\r\n Personskattelovens § 10, stk. 2, nr. 2, som affattet ved denne lovs § 1, nr.  \r\n\r\n 2, om indgåelse af samlivsforhold gælder for personer som nævnt i 1. og 2.  \r\n\r\n pkt. og har virkning fra og med indkomståret 1991. Personskattelovens § 10,  \r\n\r\n stk. 2, nr. 3, som affattet ved denne lovs § 1, nr. 2, om anvendelse af  \r\n\r\n personfradragets grundbeløb på 27.100 kr. ved indgåelse af ægteskab, når der  \r\n\r\n foreligger et samlivsforhold ved udløbet af det forudgående indkomstår,  \r\n\r\n gælder for personer som nævnt i 1. og 2. pkt. og har virkning for indgåelse  \r\n\r\n af ægteskab fra og med indkomståret 1992. For personer, hvis indkomstår 1992  \r\n\r\n er påbegyndt inden den 10. december 1991, har bestemmelsen dog først virkning  \r\n\r\n fra og med indkomståret 1993. </P>  \r\n\r\n<P> <I>Stk. 3.</I> Den myndighed, der varetager administrationen af lov om  \r\n\r\n social pension, skal give meddelelse til skattemyndigheden om de personer,  \r\n\r\n der efter personskattelovens § 10, stk. 2, nr. 2, som affattet ved denne lovs  \r\n\r\n § 1, nr. 2, for indkomståret 1992 eller senere er berettiget til  \r\n\r\n personfradrag med grundbeløb 48.300 kr. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1 </B></P>  \r\n\r\n<P> I lov om indkomstskat og formueskat for personer m.v.  \r\n\r\n (personskatteloven), jf. lovbekendtgørelse nr. 582 af 7. august 1991,  \r\n\r\n foretages følgende ændringer: </P>  \r\n\r\n<P> <B>1.</B> I <I>§ 10, stk. 1,</I> ændres &#187;stk. 2-3.&#171; til:  \r\n\r\n &#187;stk. 2-4.&#171;. </P>  \r\n\r\n<P> <B>2.</B>  <I>§ 10, stk. 2,</I> ophæves, og i stedet indsættes: </P>  \r\n\r\n<P> <I>&#187;Stk. 2.</I> For personer, som ved udgangen af indkomståret  \r\n\r\n opfylder aldersbetingelsen efter lov om social pension for at modtage  \r\n\r\n folkepension, er personfradragets grundbeløb 27.100 kr. Det samme gælder for  \r\n\r\n personer, der modtager eller får forskud på førtidspension eller modtager  \r\n\r\n invaliditetsydelse med bistands- eller plejetillæg. Dog udgør  \r\n\r\n personfradragets grundbeløb 48.300 kr., såfremt, </P>  \r\n\r\n<P>1) den skattepligtige ved indkomstårets udløb er enlig som nævnt i stk. 3,  \r\n\r\n</P>  \r\n\r\n<P>2) den skattepligtige i løbet af indkomståret har indgået et  \r\n\r\n samlivsforhold, eller </P>  \r\n\r\n<P>3) den skattepligtige i løbet af indkomståret har indgået ægteskab,  \r\n\r\n medmindre den skattepligtige ved udløbet af det forudgående indkomstår levede  \r\n\r\n i et samlivsforhold. </P>  \r\n\r\n<P> <I>Stk. 3.</I> Som enlig anses en person, der ikke lever i et  \r\n\r\n samlivsforhold, hvor parterne gennem kontante bidrag, arbejde i hjemmet eller  \r\n\r\n på anden måde bidrager til den fælles husførelse, og hvor samlivet kan føre  \r\n\r\n til ægteskab efter dansk ret. Den skattepligtige skal ved ansøgning om  \r\n\r\n førtidspension m.v., eller når aldersbetingelsen opfyldes for folkepension  \r\n\r\n efter lov om social pension, afgive erklæring herom til den myndighed, der  \r\n\r\n varetager administrationen af lov om social pension. Den skattepligtige skal  \r\n\r\n underrette denne myndighed, hvis betingelsen for personfradrag med grundbeløb  \r\n\r\n 48.300 kr. bortfalder eller ikke opfyldes. Den nævnte myndighed giver  \r\n\r\n meddelelse til skattemyndigheden om de personer, som opfylder eller ikke  \r\n\r\n længere opfylder betingelsen.&#171;. </P>  \r\n\r\n<P>Stk. 3-10 bliver herefter stk. 4-11. </P>  \r\n\r\n<P> <B>3.</B> I <I>§ 10, stk. 5, 1. pkt.,</I> der bliver stk. 6, 1. pkt.,  \r\n\r\n ændres &#187;stk. 1-3&#171; til: &#187;stk. 1-4&#171;. </P>  \r\n\r\n<P> <B>4.</B> I <I>§ 10, stk. 7,</I> der bliver stk. 8, ændres &#187;stk.  \r\n\r\n 4&#171; til: &#187;stk. 5&#171;. </P>  \r\n\r\n<P> <B>5.</B> I <I>§ 10, stk. 9,</I> der bliver stk. 10, ændres (2 steder)  \r\n\r\n &#187;stk. 6-8&#171; til: &#187;stk. 7-9&#171;. </P>  \r\n\r\n<P> <B>6.</B> I <I>§ 11</I> ændres &#187;§ 10, stk. 4.&#171; til: &#187;§ 10,  \r\n\r\n stk. 5.&#171;. </P>  \r\n\r\n<P> <B>7.</B> I <I>§ 27, stk. 2,</I> ændres &#187;§ 10, stk. 8.&#171; til:  \r\n\r\n &#187;§ 10, stk. 9.&#171;. </P>  \r\n\r\n<P> <B>§ 2 </B></P>  \r\n\r\n<P> I lov om beskatning af indkomst i forbindelse med kulbrinteindvinding i  \r\n\r\n Danmark (kulbrinteskatteloven), jf. lovbekendtgørelse nr. 739 af 20. november  \r\n\r\n 1987, som senest ændret ved lov nr. 217 af 10. april 1991, ændres i <I>§ 21,  \r\n\r\n stk. 1,</I> &#187;§ 10, stk. 1-3,&#187; til: &#187;§ 10, stk. 1-4,&#187;.  \r\n\r\n</P>  \r\n\r\n<P> <B>§ 3 </B></P>  \r\n\r\n<P> I lov om kommunal indkomstskat, jf. lovbekendtgørelse nr. 620 af 25.  \r\n\r\n september 1987, som senest ændret ved lov nr. 250 af 25. april 1990, ændres i  \r\n\r\n<I>§ 9, stk. 1,</I> &#187;§ 10, stk. 5,&#187; til: &#187;§ 10, stk. 6,&#187;.  \r\n\r\n</P>  \r\n\r\n<P> <B>§ 4 </B></P>  \r\n\r\n<P>  <I>Stk. 1.</I> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <I>Stk. 2.</I> Personskattelovens § 10, stk. 2, nr. 2, som affattet ved  \r\n\r\n denne lovs § 1, nr. 2, om indgåelse af samlivsforhold, har virkning fra og  \r\n\r\n med indkomståret 1991. Bestemmelsen gælder for personer, der efter den 25.  \r\n\r\n april 1990 første gang efter lov om social pension får udbetalt forskud på  \r\n\r\n førtidspension, tilkendes førtidspension eller invaliditetsydelse med  \r\n\r\n bistands- eller plejetillæg eller opfylder aldersbetingelsen for  \r\n\r\n folkepension. Bestemmelsen gælder ligeledes for personer, der før den 26.  \r\n\r\n april 1990 første gang efter lov om social pension har fået udbetalt forskud  \r\n\r\n på førtidspension, er tilkendt førtidspension eller invaliditetsydelse med  \r\n\r\n bistands- eller plejetillæg eller har opfyldt aldersbetingelsen for  \r\n\r\n folkepension, hvis en ændring af samlivsforhold eller ægteskabelig status  \r\n\r\n efter den 25. april 1990 medfører, at de ikke er enlige. Personskattelovens §  \r\n\r\n 10, stk. 2, nr. 3, som affattet ved denne lovs § 1, nr. 2, om anvendelse af  \r\n\r\n personfradragets grundbeløb på 27.100 kr. ved indgåelse af ægteskab, når der  \r\n\r\n foreligger et samlivsforhold ved udløbet af det forudgående indkomstår, har  \r\n\r\n virkning for indgåelse af ægteskab fra og med indkomståret 1992. For  \r\n\r\n personer, hvis indkomstår 1992 er påbegyndt inden den 10. december 1991, har  \r\n\r\n bestemmelsen dog først virkning fra og med indkomståret 1993. </P>  \r\n\r\n<P> <I>Stk. 3.</I> Den myndighed, der varetager administrationen af lov om  \r\n\r\n social pension, skal give meddelelse til skattemyndigheden om de personer,  \r\n\r\n der efter personskattelovens § 10, stk. 2, nr. 3, som affattet ved denne lovs  \r\n\r\n § 1, nr. 2, for indkomståret 1992 eller senere er berettiget til  \r\n\r\n personfradrag med grundbeløb 48.300 kr. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P> <B>1.</B> Lovforslaget fremsættes som led i 6 partiers aftale om  \r\n\r\n finansloven for 1992, jf. også bemærkningerne til ændringsforslag til L 47.  \r\n\r\n</P>  \r\n\r\n<P>Det foreslås, at enlige pensionister, der flytter sammen, og dermed ikke  \r\n\r\n kan anses for at være reelt enlige, opnår det forhøjede personfradrag i  \r\n\r\n samflytningsåret. </P>  \r\n\r\n<P>Pensionister, der flytter sammen, ligestilles hermed også i  \r\n\r\n samflytningsåret med pensionister, der gifter sig. </P>  \r\n\r\n<P>Ved lov nr. 422 af 13. juni 1990 blev der gennemført en ændring af  \r\n\r\n personfradragsreglerne for ugifte og separerede pensionister. Ændringen går  \r\n\r\n ud på, at det er en betingelse for det forhøjede personfradrag (i 1991 54.900  \r\n\r\n kr.), at den pågældende er reelt enlig. Betingelsen skal være opfyldt ved  \r\n\r\n udgangen af indkomståret. Er pensionisten ikke reelt enlig, er den pågældende  \r\n\r\n kun berettiget til et personfradrag som for en gift samlevende pensionist (i  \r\n\r\n 1991 30.800 kr). </P>  \r\n\r\n<P>Efter gældende regler, bevarer pensionister, der indgår ægteskab i årets  \r\n\r\n løb, det forhøjede personfradrag for dette indkomstår. Denne regel har til  \r\n\r\n formål at undgå restskat. </P>  \r\n\r\n<P>En enlig pensionist, der indleder et papirløst samlivsforhold, opnår  \r\n\r\n derimod ikke det forhøjede personfradrag med virkning for det indkomstår,  \r\n\r\n hvori det papirløse samliv indgås. Denne forskelsbehandling af samboende og  \r\n\r\n gifte for dette indkomstår har givet anledning til kritik. </P>  \r\n\r\n<P>Det foreslås derfor, at reelt enlige pensionister, der flytter sammen,  \r\n\r\n skal være berettigede til det forhøjede personfradrag i samflytningsåret.  \r\n\r\n Herved undgås først og fremmest, at en pensionist vil få restskat som følge  \r\n\r\n af, at vedkommende i samflytningsåret er forskudsregistreret med det  \r\n\r\n forhøjede personfradrag som reelt enlig. </P>  \r\n\r\n<P> <B>2.</B> Den foreslåede ligestilling i personfradragsmæssig henseende  \r\n\r\n ved indgåelse af ægteskab og ved indgåelse af papirløst samlivsforhold kunne  \r\n\r\n føre til, at en pensionist, der for et indkomstår har fået et forhøjet  \r\n\r\n personfradrag som samflyttende, også ville være berettiget til et forhøjet  \r\n\r\n personfradrag ved indgåelse af ægteskab i det følgende indkomstår. Denne  \r\n\r\n virkning anses for mindre hensigtsmæssig. </P>  \r\n\r\n<P>Det foreslås derfor, at en pensionist, der gifter sig, ikke kan få det  \r\n\r\n forhøjede personfradrag, hvis vedkommende i det forudgående indkomstår har  \r\n\r\n fået et forhøjet personfradrag, fordi vedkommende blev papirløst samlevende.  \r\n\r\n</P>  \r\n\r\n<P> <B>3.</B> Efter gældende regler får en ikke reelt enlig pensionist det  \r\n\r\n forhøjede personfradrag for det indkomstår, hvori vedkommende indgår ægteskab  \r\n\r\n og i det efterfølgende indkomstår igen det almindelige personfradrag som gift  \r\n\r\n pensionist. Denne virkning består uanset den foreslåede ligestilling i  \r\n\r\n samflytningsåret. </P>  \r\n\r\n<P>Det foreslås derfor endvidere, at en ikke reelt enlig pensionist, der får  \r\n\r\n det almindelige personfradrag som for en gift pensionist, ikke bliver  \r\n\r\n berettiget til et forhøjet personfradrag for det indkomstår, hvori  \r\n\r\n vedkommende indgår ægteskab. </P>  \r\n\r\n<P> <I>Administrative konsekvenser </I></P>  \r\n\r\n<P> Forslaget om, at samflyttende pensionister bevarer det forhøjede  \r\n\r\n personfradrag i et samflytningsår, vil medføre engangsudgifter til udsøgning  \r\n\r\n af personkredsen for indkomståret 1991 på ca. 0,2 mill. kr. i Told- og  \r\n\r\n Skattestyrelsen til EDB-udvikling. </P>  \r\n\r\n<P>Merudgiften vil blive afholdt inden for Told- og Skattestyrelsens  \r\n\r\n nuværende bevillingsrammer. </P>  \r\n\r\n<P>Lovforslaget skønnes i øvrigt ikke at have administrative konsekvenser.  \r\n\r\n</P>  \r\n\r\n<P> <I>Provenumæssige konsekvenser </I></P>  \r\n\r\n<P> Forslaget om, at samflyttende pensionister opnår det forhøjede  \r\n\r\n personfradrag for enlige pensionister i samflytningsåret i stedet for det  \r\n\r\n mindre personfradrag for gifte pensionister, indebærer en mindre  \r\n\r\n skattebetaling for hver pensionist på ca. 12.500 kr. i samflytningsåret  \r\n\r\n (Gennemsnitskommune 1991). </P>  \r\n\r\n<P>For indkomståret 1991 omfatter forslaget enlige pensionister, der er  \r\n\r\n ophørt med at være reelt enlige efter den 25. april 1990 og frem til og med  \r\n\r\n den 31. december 1991. For de følgende indkomstår omfattes enlige  \r\n\r\n pensionister, der i indkomståret ophører med at være reelt enlige. </P>  \r\n\r\n<P>Der foreligger ikke tilgængelige oplysninger om, hvor mange pensionister  \r\n\r\n der i et indkomstår ophører med at være reelt enlige. Antages det årligt at  \r\n\r\n dreje sig om 500-1.000 samflyttende pensionister, der skal bevare det  \r\n\r\n forhøjede personfradrag, udgør det årlige provenutab i størrelsesordenen 10  \r\n\r\n mill. kr. Heraf vedrører godt halvdelen kommunerne. Da personkredsen  \r\n\r\n vedrørende indkomståret 1991 omfatter mere end en årgang samflyttende  \r\n\r\n pensionister, vil provenutabet for dette år være lidt større. Forslaget  \r\n\r\n skønnes ikke at få virkning for finansåret 1991. For finansåret 1992 skønnes  \r\n\r\n provenutabet til ca. 15 mill. kr. og for de følgende finansår til ca. 10  \r\n\r\n mill. kr. </P>  \r\n\r\n<P> <I>Spaltehenvisninger </I></P>  \r\n\r\n<P> Lov om indkomstskat og formueskat for personer m.v. (personskatteloven)  \r\n\r\n er senest ændret ved lov nr. 394 af 6. juni 1991, jf. Folketingstidende  \r\n\r\n 1990-91 (2. samling), sp. 38, 574, 6977, 7457; tillæg A, 111; tillæg B, 1293;  \r\n\r\n tillæg C, 883. </P>  \r\n\r\n<P>Lov om beskatning af indkomst i forbindelse med kulbrinteindvinding i  \r\n\r\n Danmark (kulbrinteskatteloven), er senest ændret ved lov nr. 217 af 10. april  \r\n\r\n 1991, jf. Folketingstidende 1990-91 (2. samling), sp. 38, 573, 2485, 3811;  \r\n\r\n tillæg A, 15; tillæg B, 93, 221; tillæg C, 203. </P>  \r\n\r\n<P>Lov om kommunal indkomstskat er ændret ved § 8 i lov nr. 363 af 1. juli  \r\n\r\n 1987 og senest ved § 7 i lov nr. 250 af 25. april 1990, jf. Folketingstidende  \r\n\r\n 1989-90, sp. 6481, 6739, 7839, 8124; tillæg A, 4921; tillæg B, 589, 649;  \r\n\r\n tillæg C, 431. </P>  \r\n\r\n<P> <I>Bemærkninger til de enkelte bestemmelser </I></P>  \r\n\r\n<P>Til § 1 </P>  \r\n\r\n<P> Til nr. 1. </P>  \r\n\r\n<P>Der er tale om en konsekvensændring som følge af lovforslagets § 1, nr. 2.  \r\n\r\n</P>  \r\n\r\n<P>Til nr. 2. </P>  \r\n\r\n<P>Det foreslås, at gældende regler i personskattelovens § 10, stk. 2, og de  \r\n\r\n foreslåede ændringer bliver affattet i stk. 2 og i et nyt stk. 3 til  \r\n\r\n personskattelovens § 10. </P>  \r\n\r\n<P>Af stk. 2 fremgår, at personfradragets grundbeløb for pensionister er  \r\n\r\n 27.100 kr. Dog er personfradragets grundbeløb 48.300 kr. efter stk. 2, nr.  \r\n\r\n 1-3. </P>  \r\n\r\n<P>Efter nr. 1 er en pensionist berettiget til et forhøjet personfradrag,  \r\n\r\n hvis den pågældende er enlig som nævnt i stk. 3. Dette svarer til gældende  \r\n\r\n regler. </P>  \r\n\r\n<P>I nr. 2 foreslås det, at en pensionist skal være berettiget til et  \r\n\r\n forhøjet personfradrag, hvis den pågældende i løbet af indkomståret har  \r\n\r\n indgået et samlivsforhold. </P>  \r\n\r\n<P>Reglen betyder, at en reelt enlig pensionist kan blive papirløst  \r\n\r\n samlevende i løbet af indkomståret, uden at miste retten til det forhøjede  \r\n\r\n personfradrag for dette indkomstår. For efterfølgende indkomstår anses  \r\n\r\n pensionisten for ikke at være reelt enlig og er efter gældende regler kun  \r\n\r\n berettiget til et personfradrag som for en gift pensionist. </P>  \r\n\r\n<P>Efter nr. 3 er pensionisten berettiget til et forhøjet personfradrag, hvis  \r\n\r\n den pågældende i løbet af indkomståret har indgået ægteskab. Dette svarer til  \r\n\r\n gældende regler. Der foreslås imidlertid en undtagelse herfra. </P>  \r\n\r\n<P>Det foreslås, at en pensionist, der indgår ægteskab, ikke skal være  \r\n\r\n berettiget til et forhøjet personfradrag, hvis vedkommende ved udløbet af det  \r\n\r\n forudgående indkomstår levede i et samlivsforhold. </P>  \r\n\r\n<P>Undtagelsen vedrører to forskellige situationer. Den første situation er  \r\n\r\n de tilfælde, hvor en ikke reelt enlig pensionist kun er berettiget til det  \r\n\r\n lavere personfradrag som for en gift pensionist for det forudgående  \r\n\r\n indkomstår. Det foreslås, at en ikke reelt enlig pensionist, der indgår  \r\n\r\n ægteskab, kun skal være berettiget til det lavere personfradrag som for en  \r\n\r\n gift pensionist i &#187;bryllupsåret&#171;, når pensionisten ved udløbet af  \r\n\r\n det forudgående indkomstår levede i et samlivsforhold. Herved opnås, at en  \r\n\r\n ikke reelt enlig pensionist ikke for et enkelt indkomstår får det forhøjede  \r\n\r\n personfradrag, fordi vedkommende gifter sig. For både året før og året efter  \r\n\r\n bryllupsåret er pensionisten efter gældende regler kun berettiget til det  \r\n\r\n lave personfradrag. Efter forslaget er pensionisten også i  \r\n\r\n &#187;bryllupsåret&#171; kun berettiget til personfradraget som for en gift  \r\n\r\n pensionist. </P>  \r\n\r\n<P>Den anden situation er de tilfælde, hvor en ikke reelt enlig pensionist i  \r\n\r\n løbet af det forudgående indkomstår har indgået et samlivsforhold med ret til  \r\n\r\n det forhøjede personfradrag. Det foreslås, at en ikke reelt pensionist, der  \r\n\r\n gifter sig, ikke skal være berettiget til et forhøjet personfradrag, hvis  \r\n\r\n pensionisten i det forudgående indkomstår indgik et samlivsforhold. I dette  \r\n\r\n tilfælde er pensionisten dermed kun berettiget til et forhøjet personfradrag  \r\n\r\n for det indkomstår, hvori vedkommende bliver papirløst samlevende. </P>  \r\n\r\n<P>I stk. 3 er fastsat dels betingelserne for, at en pensionist kan anses for  \r\n\r\n at være reelt enlig, dels reglerne for pensionisters afgivelse af erklæringer  \r\n\r\n om samlivsforhold til den sociale myndighed og for videregivelse af disse til  \r\n\r\n skattemyndigheden. Der er ikke foreslået ændringer af disse regler udover, at  \r\n\r\n den sociale myndighed fra og med 1992 også skal afgive oplysning til  \r\n\r\n skattemyndigheden om de personer, der indgår et papirløst samlivsforhold og  \r\n\r\n som derved er berettiget til det forhøjede personfradrag. </P>  \r\n\r\n<P>Til nr. 3 - 7. </P>  \r\n\r\n<P>Der er tale om konsekvensændringer som følge af lovforslagets § 1, nr. 2.  \r\n\r\n</P>  \r\n\r\n<P> <I>Til §§ 2 og 3 </I></P>  \r\n\r\n<P> Der er tale om konsekvensændringer som følge af lovforslagets § 1, nr. 2.  \r\n\r\n</P>  \r\n\r\n<P> <I>Til § 4 </I></P>  \r\n\r\n<P> Det foreslås i stk. 2, at personskattelovens § 10, stk. 2, nr. 2, jf.  \r\n\r\n lovforslagets § 1, har virkning fra og med indkomståret 1991. Bestemmelsen  \r\n\r\n gælder for personer, der bliver pensionister efter den 25. april 1990 og for  \r\n\r\n personer, der før den 26. april var blevet pensionister, hvis en ændring af  \r\n\r\n samlivsforhold eller ægteskabelig status efter den 25. april medfører, at de  \r\n\r\n ikke er reelt enlige. </P>  \r\n\r\n<P>Reglerne indebærer, at en reelt enlig pensionist er berettiget til et  \r\n\r\n forhøjet personfradrag for indkomståret 1991, hvis vedkommende har indledt et  \r\n\r\n papirløst samlivsforhold i perioden 26. april 1990 - udgangen af indkomståret  \r\n\r\n 1991. Efter forslaget mistes retten til det forhøjede personfradrag i disse  \r\n\r\n tilfælde først fra og med indkomståret 1992, hvorimod det forhøjede  \r\n\r\n personfradrag efter gældende regler allerede mistes fra og med indkomståret  \r\n\r\n 1991. </P>  \r\n\r\n<P>Det foreslås, at reglen i personskattelovens § 10, stk. 2, nr. 3, om, at  \r\n\r\n den skattepligtige ved indgåelse af ægteskab ikke bliver berettiget til et  \r\n\r\n forhøjet personfradrag, hvis vedkommende ved udløbet af det forudgående  \r\n\r\n indkomstår levede i et samlivsforhold, har virkning for indgåelse af ægteskab  \r\n\r\n fra og med indkomståret 1992. For personer, hvis indkomstår 1992 er påbegyndt  \r\n\r\n inden lovforslagets fremsættelse, har reglen dog først virkning fra og med  \r\n\r\n indkomståret 1993. </P>  \r\n\r\n<P>Ved udtrykket &#187;det forudgående indkomstår&#171; efter  \r\n\r\n personskattelovens § 10, stk. 2, nr. 3, forstås derfor indkomståret 1991  \r\n\r\n eller senere indkomstår. </P>  \r\n\r\n<P>Der foreligger ingen tilgængelige oplysninger om de personer, der for  \r\n\r\n indkomståret 1991 skal være berettiget til et forhøjet personfradrag på grund  \r\n\r\n af indgåelse af et samlivsforhold. </P>  \r\n\r\n<P>De pågældende personer kan eventuelt findes ved på grundlag af  \r\n\r\n Kommunedatas register over samboende pensionister at bede disse om at oplyse,  \r\n\r\n hvorvidt de har indgået et papirløst samlivsforhold i perioden 25. april 1990  \r\n\r\n - udgangen af indkomståret 1991. </P>  \r\n\r\n<P>Det foreslås i stk. 3, at den sociale myndighed giver oplysninger til  \r\n\r\n skattemyndigheden om de pensionister, der for indkomståret 1992 eller senere  \r\n\r\n er berettiget til et forhøjet personfradrag ved samflytning. </P>  \r\n\r\n<P> <B>Bilag </B></P>  \r\n\r\n<P>  <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P>  <B>§ 1 </B></P>  \r\n\r\n<P> I lov om indkomstskat og formueskat for personer m.v.  \r\n\r\n (personskatteloven), jf. lovbekendtgørelse nr. 582 af 7. august 1991,  \r\n\r\n foretages følgende ændringer: </P>  \r\n\r\n<P> <B>1.</B> I <I>§ 10, stk. 1,</I> ændres &#187;stk. 2-3.&#171; til:  \r\n\r\n &#187;stk. 2-4.&#171;. </P>  \r\n\r\n<P> <B>2.</B>  <I>§ 10, stk. 2,</I> ophæves, og i stedet indsættes: </P>  \r\n\r\n<P> <I>&#187;Stk. 2.</I> For personer, som ved udgangen af indkomståret  \r\n\r\n opfylder aldersbetingelsen efter lov om social pension for at modtage  \r\n\r\n folkepension, er personfradragets grundbeløb 27.100 kr. Det samme gælder for  \r\n\r\n personer, der modtager eller får forskud på førtidspension eller modtager  \r\n\r\n invaliditetsydelse med bistands- eller plejetillæg. Dog udgør  \r\n\r\n personfradragets grundbeløb 48.300 kr., såfremt, </P>  \r\n\r\n<P>1) den skattepligtige ved indkomstårets udløb er enlig som nævnt i stk. 3,  \r\n\r\n</P>  \r\n\r\n<P>2) den skattepligtige i løbet af indkomståret har indgået et  \r\n\r\n samlivsforhold, eller </P>  \r\n\r\n<P>3) den skattepligtige i løbet af indkomståret har indgået ægteskab,  \r\n\r\n medmindre den skattepligtige ved udløbet af det forudgående indkomstår levede  \r\n\r\n i et samlivsforhold. </P>  \r\n\r\n<P> <I>Stk. 3.</I> Som enlig anses en person, der ikke lever i et  \r\n\r\n samlivsforhold, hvor parterne gennem kontante bidrag, arbejde i hjemmet eller  \r\n\r\n på anden måde bidrager til den fælles husførelse, og hvor samlivet kan føre  \r\n\r\n til ægteskab efter dansk ret. Den skattepligtige skal ved ansøgning om  \r\n\r\n førtidspension m.v., eller når aldersbetingelsen opfyldes for folkepension  \r\n\r\n efter lov om social pension, afgive erklæring herom til den myndighed, der  \r\n\r\n varetager administrationen af lov om social pension. Den skattepligtige skal  \r\n\r\n underrette denne myndighed, hvis betingelsen for personfradrag med grundbeløb  \r\n\r\n 48.300 kr. bortfalder eller ikke opfyldes. Den nævnte myndighed giver  \r\n\r\n meddelelse til skattemyndigheden om de personer, som opfylder eller ikke  \r\n\r\n længere opfylder betingelsen.&#171;. </P>  \r\n\r\n<P>Stk. 3-10 bliver herefter stk. 4-11. </P>  \r\n\r\n<P> <B>3.</B> I <I>§ 10, stk. 5, 1. pkt.,</I> der bliver stk. 6, 1. pkt.,  \r\n\r\n ændres &#187;stk. 1-3&#171; til: &#187;stk. 1-4&#171;. </P>  \r\n\r\n<P> <B>4.</B> I <I>§ 10, stk. 7,</I> der bliver stk. 8, ændres &#187;stk.  \r\n\r\n 4&#171; til: &#187;stk. 5&#171;. </P>  \r\n\r\n<P> <B>5.</B> I <I>§ 10, stk. 9,</I> der bliver stk. 10, ændres (2 steder)  \r\n\r\n &#187;stk. 6-8&#171; til: &#187;stk. 7-9&#171;. </P>  \r\n\r\n<P> <B>§ 10.</B> For her i landet fuldt skattepligtige personer udgør  \r\n\r\n personfradragets grundbeløb ved beregning af indkomstskat til staten 27.100  \r\n\r\n kr., jf. dog stk. 2-3. </P>  \r\n\r\n<P> <I>Stk. 2.</I> For personer, som ved udgangen af indkomståret opfylder  \r\n\r\n aldersbetingelsen efter lov om social pension for at modtage folkepension, er  \r\n\r\n personfradragets grundbeløb 27.100 kr. Er den skattepligtige ved  \r\n\r\n indkomstårets udløb ikke samlevende med en ægtefælle, eller er ægteskabet  \r\n\r\n indgået i indkomstårets løb, udgør grundbeløbet dog 48.300 kr. Disse  \r\n\r\n grundbeløb gælder også for personer, der modtager eller får forskud på  \r\n\r\n førtidspension eller modtager invaliditetsydelse med bistands- eller  \r\n\r\n plejetillæg. Er den skattepligtige ugift eller separeret ved indkomstårets  \r\n\r\n udløb, er det en betingelse for at få personfradrag efter 2. pkt., at den  \r\n\r\n skattepligtige er enlig. Som enlig anses en person, der ikke lever i et  \r\n\r\n samlivsforhold, hvor parterne gennem kontante bidrag, arbejde i hjemmet eller  \r\n\r\n på anden måde bidrager til den fælles husførelse, og hvor samlivet kan føre  \r\n\r\n til ægteskab efter dansk ret. Den skattepligtige skal ved ansøgning om  \r\n\r\n førtidspension m.v., eller når aldersbetingelsen opfyldes for folkepension  \r\n\r\n efter lov om social pension, afgive erklæring herom til den myndighed, der  \r\n\r\n varetager administrationen af lov om social pension. Den skattepligtige skal  \r\n\r\n underrette denne myndighed, hvis betingelsen for personfradrag efter 2. pkt.  \r\n\r\n bortfalder eller ikke opfyldes. Den nævnte myndighed giver meddelelse til  \r\n\r\n skattemyndigheden om de personer, som opfylder eller ikke længere opfylder  \r\n\r\n betingelsen for personfradrag efter 2. pkt. </P>  \r\n\r\n<P> <I>Stk. 3.</I> For personer, som ved indkomstårets udløb ikke er fyldt 18  \r\n\r\n år og ikke har indgået ægteskab, udgør personfradragets grundbeløb 17.000 kr.  \r\n\r\n</P>  \r\n\r\n<P> <I>Stk. 4.</I> I det omfang en gift person, der er samlevende med  \r\n\r\n ægtefællen ved indkomstårets udløb, ikke kan udnytte skatteværdien af  \r\n\r\n personfradragene, benyttes den ikke udnyttede del af skatteværdien til  \r\n\r\n nedsættelse efter § 9 af den anden ægtefælles skatter. </P>  \r\n\r\n<P> <I>Stk. 5.</I> For personer, som er skattepligtige efter  \r\n\r\n kildeskattelovens § 2, nedsættes de beregnede skatter med skatteværdien af et  \r\n\r\n personfradrag efter reglerne i stk. 1-3, hvis de skattepligtige indtægter er  \r\n\r\n omfattet af kildeskattelovens § 43, stk. 1 eller stk. 2, litra b, c, d og f.  \r\n\r\n Bestemmelserne i 1. pkt. finder ikke anvendelse, i det omfang de  \r\n\r\n skattepligtige indtægter beskattes efter reglerne i kildeskattelovens § 48 C.  \r\n\r\n</P>  \r\n\r\n<P> <I>Stk. 6.</I> Dør en ugift person eller en gift person, der ikke levede  \r\n\r\n sammen med sin ægtefælle ved dødsfaldet, skal den skat, der beregnes for  \r\n\r\n tiden fra indkomstårets begyndelse til dødsfaldet, nedsættes med  \r\n\r\n skatteværdien af et personfradrag. </P>  \r\n\r\n<P> <I>Stk. 7.</I> Dør en gift person, der levede sammen med sin ægtefælle  \r\n\r\n ved dødsfaldet, skal den skat, der beregnes for tiden fra indkomstårets  \r\n\r\n begyndelse til dødsfaldet, nedsættes med skatteværdien af to personfradrag,  \r\n\r\n når afdøde er omfattet af kildeskattelovens § 14, stk. 1-9. Den længstlevende  \r\n\r\n ægtefælle er i samme tilfælde berettiget til to personfradrag ved beregningen  \r\n\r\n af skatten for dødsåret, medmindre længstlevende lever sammen med en ny  \r\n\r\n ægtefælle ved udgangen af dødsåret. Overførsel af uudnyttede personfradrag  \r\n\r\n efter stk. 4 mellem afdødes og længstlevendes ansættelser foretages ikke.  \r\n\r\n</P>  \r\n\r\n<P> <I>Stk. 8.</I> Hvis der efter kildeskattelovens §§ 13 eller 20 C, stk. 1,  \r\n\r\n 2. pkt., foretages en ansættelse af afdødes og længstlevendes indkomst i  \r\n\r\n dødsåret, skal den skat, der beregnes af afdødes indkomst for tiden fra  \r\n\r\n indkomstårets begyndelse til dødsfaldet, nedsættes med skatteværdien af et  \r\n\r\n personfradrag. Skatten af længstlevendes indkomst nedsættes ligeledes med  \r\n\r\n skatteværdien af et personfradrag. Hvis afdøde og længstlevende ikke var  \r\n\r\n samlevende ved dødsfaldet, overføres uudnyttede personfradrag ikke mellem  \r\n\r\n afdødes og længstlevendes ansættelser. Hvis de derimod var samlevende ved  \r\n\r\n dødsfaldet, kan overførsel ske, medmindre længstlevende lever sammen med en  \r\n\r\n ny ægtefælle ved udgangen af dødsåret. </P>  \r\n\r\n<P> <I>Stk. 9.</I> Ved nedsættelse af afdødes skat efter stk. 6-8 bruges de  \r\n\r\n personfradrag, som afdøde var berettiget til forud for dødsfaldet. Ved  \r\n\r\n nedsættelse af længstlevendes skat efter stk. 6-8 bruges de personfradrag,  \r\n\r\n som afdøde var berettiget til forud for dødsfaldet. </P>  \r\n\r\n<P> <I>Stk. 10.</I> De nævnte grundbeløb reguleres efter § 20. </P>  \r\n\r\n<P> <B>6.</B> I <I>§ 11</I> ændres &#187;§ 10, stk. 4.&#171; til: &#187;§ 10,  \r\n\r\n stk. 5.&#171;. </P>  \r\n\r\n<P> <B>§ 11.</B> Hvis den skattepligtige i indkomståret har modtaget ydelser  \r\n\r\n efter kapitel 9 i lov om social bistand, nedsættes personfradraget, herunder  \r\n\r\n eventuelt overført fradrag efter § 10, stk. 4. Nedsættelsen udgør en så stor  \r\n\r\n del af personfradraget, som svarer til forholdet mellem på den ene side de  \r\n\r\n modtagne ydelser efter bistandslovens kapitel 9 og på den anden side den  \r\n\r\n skattepligtige indkomst med tillæg af de modtagne ydelser. Nedsættelsen kan  \r\n\r\n dog ikke udgøre et større beløb end ydelserne. Ydelser til samlevende  \r\n\r\n ægtefæller henføres ved denne beregning til den ægtefælle, der har den  \r\n\r\n højeste skattepligtige indkomst. Reglerne i 1.-4. pkt. finder tilsvarende  \r\n\r\n anvendelse, hvis den skattepligtige i indkomståret modtager ydelser efter §  \r\n\r\n 49 b, stk. 2, og § 49 f, stk. 3, i lov om social bistand. </P>  \r\n\r\n<P> <B>7.</B> I <I>§ 27, stk. 2,</I> ændres &#187;§ 10, stk. 8.&#171; til:  \r\n\r\n &#187;§ 10, stk. 9.&#171;. </P>  \r\n\r\n<P> <B>§ 27.</B> Skatteministeren fastsætter de nærmere regler, der er  \r\n\r\n nødvendige til lovens gennemførelse og administration. </P>  \r\n\r\n<P> <I>Stk. 2.</I> Skatteministeren kan fastsætte nærmere regler om  \r\n\r\n overførsel af fradrag efter § 8, stk. 4, og om overførsel af personfradrag  \r\n\r\n efter § 10, stk. 8. </P>  \r\n\r\n<P> <B>§ 2 </B></P>  \r\n\r\n<P> I lov om beskatning af indkomst i forbindelse med kulbrinteindvinding i  \r\n\r\n Danmark (kulbrinteskatteloven), jf. lovbekendtgørelse nr. 739 af 20. november  \r\n\r\n 1987, som senest ændret ved lov nr. 217 af 10. april 1991, ændres i <I>§ 21,  \r\n\r\n stk. 1,</I> &#187;§ 10, stk. 1-3,&#187; til: &#187;§ 10, stk. 1-4,&#187;.  \r\n\r\n</P>  \r\n\r\n<P> <B>§ 21.</B> Personer, der ikke er omfattet af reglerne i  \r\n\r\n kildeskattelovens §§ 1 eller 2 om skattepligt, og som oppebærer indtægt ved  \r\n\r\n erhvervsmæssig virksomhed, der er omfattet af denne lov, bortset fra indtægt  \r\n\r\n som nævnt i § 4, svarer alene indkomstskat til staten med 50 pct. af den  \r\n\r\n skattepligtige almindelige og særlige indkomst. Den beregnede skat nedsættes  \r\n\r\n med skatteværdien af et personfradrag efter reglerne i personskattelovens §  \r\n\r\n 10, stk. 1-3, ved anvendelse af ovennævnte procentsats. </P>  \r\n\r\n<P> <B>§ 3 </B></P>  \r\n\r\n<P> I lov om kommunal indkomstskat, jf. lovbekendtgørelse nr. 620 af 25.  \r\n\r\n september 1987, som senest ændret ved lov nr. 250 af 25. april 1990, ændres i  \r\n\r\n<I>§ 9, stk. 1,</I> &#187;§ 10, stk. 5,&#187; til: &#187;§ 10, stk. 6,&#187;.  \r\n\r\n</P>  \r\n\r\n<P> <B>§ 9.</B> Personer, der omfattes af § 2, stk. 1, litra a), b), d) og e)  \r\n\r\n i loven om opkrævning af indkomst- og formueskat for personer m.v., er  \r\n\r\n pligtige at svare kommunal indkomstskat af samme indkomst, hvoraf der svares  \r\n\r\n indkomstskat til staten. Det samme gælder for personer, der omfattes af § 2,  \r\n\r\n stk. 1, litra j, i nævnte lov, i det omfang de ikke beskattes efter reglerne  \r\n\r\n i lovens § 48 C. I tilfælde, hvor der i medfør af personskattelovens § 10,  \r\n\r\n stk. 5, skal ske nedsættelse af de beregnede skatter under anvendelse af  \r\n\r\n personfradrag, nedsættes under anvendelse af personfradrag, nedsættes den  \r\n\r\n kommunale indkomstskat under anvendelse af samme personfradrag, jf. dog &amp;  \r\n\r\n 5, stk. 1, 3.-4. pkt. Skatten svares med den gennemsnitlige samlede kommunale  \r\n\r\n og amtskommunale udskrivningsprocent for det pågældende kalenderår nedrundet  \r\n\r\n til nærmeste hele procent. Skatten tilfalder den kommune, der skal foretage  \r\n\r\n slutligningen for de pågældende personer. </P>  \r\n\r\n<P>Ændringsforslag til 3. behandling stillet den 17. december 1991 </P>  \r\n\r\n<P>Af <I>skatteministeren: </I></P>  \r\n\r\n<P> Til § 4 </P>  \r\n\r\n<P> <B>1)</B>  <I>Stk. 2</I> affattes således: </P>  \r\n\r\n<P> <I>&#187;Stk. 2.</I> Personskattelovens § 10, stk. 2, nr. 1, som affattet  \r\n\r\n ved denne lovs § 1, nr. 2, har virkning fra og med indkomståret 1991 og  \r\n\r\n gælder for personer, der efter den 25. april 1990 første gang efter lov om  \r\n\r\n social pension får udbetalt forskud på førtidspension, tilkendes  \r\n\r\n førtidspension eller invaliditetsydelse med bistands- eller plejetillæg eller  \r\n\r\n opfylder aldersbetingelsen for folkepension. Bestemmelsen gælder ligeledes  \r\n\r\n for personer, der før den 26. april 1990 første gang efter lov om social  \r\n\r\n pension har fået udbetalt forskud på førtidspension, er tilkendt  \r\n\r\n førtidspension eller invaliditetsydelse med bistands- eller plejetillæg eller  \r\n\r\n har opfyldt aldersbetingelsen for folkepension, hvis en ændring af  \r\n\r\n samlivsforhold eller ægteskabelig status efter den 25. april 1990 medfører,  \r\n\r\n at de ikke er enlige. Personskattelovens § 10, stk. 2, nr. 2, som affattet  \r\n\r\n ved denne lovs § 1, nr. 2, om indgåelse af samlivsforhold gælder for personer  \r\n\r\n som nævnt i 1. og 2. pkt. og har virkning fra og med indkomståret 1991.  \r\n\r\n Personskattelovens § 10, stk. 2, nr. 3, som affattet ved denne lovs § 1, nr.  \r\n\r\n 2, om anvendelse af personfradragets grundbeløb på 27.100 kr. ved indgåelse  \r\n\r\n af ægteskab, når der foreligger et samlivsforhold ved udløbet af det  \r\n\r\n forudgående indkomstår, gælder for personer som nævnt i 1. og 2. pkt. og har  \r\n\r\n virkning for indgåelse af ægteskab fra og med indkomståret 1992. For  \r\n\r\n personer, hvis indkomstår 1992 er påbegyndt inden den 10. december 1991, har  \r\n\r\n bestemmelsen dog først virkning fra og med indkomståret 1993.&#171; </P>  \r\n\r\n<P> <B>2)</B> I <I>stk. 3</I> ændres &#187;§ 10, stk. 2, nr. 3,&#187; til:  \r\n\r\n &#187;§ 10, stk. 2, nr. 2,&#187;. </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>I 1990 blev der ved lov nr. 422 af 13. juni 1990 fastsat regler om, at en  \r\n\r\n pensionist skal være reelt enlig ved udgangen af indkomståret for at være  \r\n\r\n berettiget til det forhøjede personfradrag. </P>  \r\n\r\n<P>Disse regler gælder ikke for pensionister, der før den 26. april 1990  \r\n\r\n allerede var samlevende, medmindre de indleder et nyt samlivsforhold den 26.  \r\n\r\n april 1991 eller senere. </P>  \r\n\r\n<P>Ændringsforslaget tager sigte på at friholde den samme personkreds fra de  \r\n\r\n nu foreslåede regler, som blev friholdt ved ovennævnte lovændring fra 1990.  \r\n\r\n</P>  \r\n\r\n<P>Personskattelovens § 10, stk. 2, nr. 1, hvorefter en pensionist skal være  \r\n\r\n reelt enlig ved udgangen af indkomståret for at få det forhøjede  \r\n\r\n personfradrag, skal fortsat kun gælde for de personer, som blev omfattet af  \r\n\r\n lov nr. 422 af 13. juni 1990. </P>  \r\n\r\n<P>Den foreslåede regel i personskattelovens § 10, stk. 2, nr. 2, om, at en  \r\n\r\n skattepligtig, der indgår et samlivsforhold, bevarer et forhøjet  \r\n\r\n personfradrag i et samflytningsår, gælder ligeledes for den personkreds, som  \r\n\r\n blev omfattet af lov nr. 422 af 13. juni 1990. </P>  \r\n\r\n<P>Den foreslåede regel i personskattelovens § 10, stk. 2, nr. 3, om, at en  \r\n\r\n skattepligtig mister det forhøjede personfradrag ved indgåelse af ægteskab,  \r\n\r\n hvis vedkommende levede i et samlivsforhold ved udløbet af det forudgående  \r\n\r\n indkomstår, gælder for den nævnte personkreds. </P>  \r\n\r\n<P>Samlevende pensionister, der er berettigede til et forhøjet personfradrag,  \r\n\r\n fordi de allerede var samlevende før den 26. april 1990, mister derfor ikke  \r\n\r\n det forhøjede personfradrag i et &#187;bryllupsår&#171;. </P>  \r\n\r\n<P>Til nr. 2 </P>  \r\n\r\n<P>Ændringen er redaktionel. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/01/1992"
        },
        {
            "displayName": "Accession",
            "displayValue": "199112K00154"
        },
        {
            "displayName": "Entydig dokumentidentifikation",
            "displayValue": "CL002492"
        },
        {
            "displayName": "Dato for førstegangsindlæggelse",
            "displayValue": "21/01/1992"
        },
        {
            "displayName": "Dato for indlæggelse",
            "displayValue": "21/01/1992"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "154"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}