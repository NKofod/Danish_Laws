{
    "id": 177795,
    "title": "Bekendtgørelse om passagebidrag",
    "documentTypeId": "60",
    "isSagsforlobPeriodValid": true,
    "shortName": "BEK nr 160 af 26/02/2016",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om passagebidrag</p>\r\n<p class=\"Indledning2\">I medfør af § 53, stk. 5, i lov om vandforsyning m.v., jf. lovbekendtgørelse nr. 1584 af 10. december 2015, som ændret ved lov nr. 132 af 16. februar 2016, fastsættes:</p>\r\n<p class=\"Paragraf\" id=\"id248a3dbc-5204-4ade-a426-bd3e8e95a37b\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> I forbindelse med anlæg af en vandforsyningsledning fra en almen vandforsyning kan ejere af ejendomme, hvortil der vil kunne leveres vand til almindelig brug fra ledningen, men som ikke ønsker at lade deres ejendomme slutte til ledningen, pålægges bidrag til ledningen (passagebidrag), når betingelserne i §§ 2-4 er opfyldt.</p>\r\n<p class=\"Stk2\">\r\n   <span class=\"StkNr\" id=\"id1583dfc2-791c-4114-8f59-415887c8aac5\">Stk. 2.</span> Hvis der i forbindelse med ledningsanlægget føres stikledninger hen til de ejendomme, som ikke ønskes tilsluttet, eventuelt med afslutning i en stophane ved ejendommens skel, kan bidragene efter stk. 1 også omfatte bidrag til stikledning og stophane.</p>\r\n<p class=\"Stk2\">\r\n   <span class=\"StkNr\" id=\"idf8b5de06-ff37-4269-8603-94a856553982\">Stk. 3.</span> Pålæg i henhold til stk. 1, forudsætter, at pålægget er godkendt af kommunalbestyrelsen. Godkendelse skal søges særskilt for hvert enkelt ledningsafsnit.</p>\r\n<p class=\"Paragraf\" id=\"id3cfd8061-52f8-457e-9936-86c3e200efe1\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Det er en betingelse for pålæg af bidrag efter § 1,</p>\r\n<p class=\"Liste1\">\r\n   <span class=\"Liste1Nr\" id=\"id2fcb3338-e240-4953-a05d-58343e439243\">1)</span> at ledningen ligger inden for det forsyningsområde, der er fastlagt for den almene vandforsyning i kommunens vandforsyningsplan, herunder eventuelt en delplan for vandforsyningen, eller</p>\r\n<p class=\"Liste1\">\r\n   <span class=\"Liste1Nr\" id=\"idc8899991-fde7-4e3e-afc0-81f4623951bf\">2)</span> at der er truffet beslutning om ledningen ved en konkret afgørelse efter vandforsyningslovens kapitler 4, 6 eller 8.</p>\r\n<p class=\"Stk2\">\r\n   <span class=\"StkNr\" id=\"idd4cc5e3b-a62f-48d9-b72e-090a7873cf7e\">Stk. 2.</span> Det er endvidere en betingelse, at den bebyggelse på ejendommen, som skulle vandforsynes fra ledningen, helt eller delvis ligger inden for 100 m fra ledningen, og at ledningen fører forbi eller hen over den del af ejendommen, hvor bebyggelsen ligger.</p>\r\n<p class=\"Stk2\">\r\n   <span class=\"StkNr\" id=\"id4c1e5319-8ad8-4d94-81b5-4d3024a4f011\">Stk. 3.</span> Passagebidrag kan ikke kræves, hvis det i vandforsyningsplanen er bestemt, at ejendommen ikke skal forsynes fra vandforsyningen, eller hvis ejendommen har behov for vand i et omfang, som ikke kan leveres fra vandforsyningen.</p>\r\n<p class=\"Stk2\">\r\n   <span class=\"StkNr\" id=\"id8e51295c-c7bb-4e86-acb7-7ac7e9e7dba9\">Stk. 4.</span> For ejendomme, som får deres vandforsyning fra en boring, kan passagebidrag kun kræves, hvis boringens vand ikke opfylder de gældende kvalitetskrav, jf. bekendtgørelse om vandkvalitet og tilsyn med vandforsyningsanlæg, eller hvis boringens beliggenhed eller indretning ikke er tilfredsstillende.</p>\r\n<p class=\"Paragraf\" id=\"id1480c6a7-7678-48f3-8afb-9f50ae165a05\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Passagebidraget fastsættes på grundlag af ejendommens anvendelse på det tidspunkt, da det pålægges ejeren at betale bidraget.</p>\r\n<p class=\"Stk2\">\r\n   <span class=\"StkNr\" id=\"idb3e6f9bb-e224-4569-917b-474dbf0cc1e2\">Stk. 2.</span> Bidraget skal svare til det bidrag, der i henhold til vandforsyningens regulativ og takstblad skulle betales til forsyningsledning og eventuelt stikledning og stophane, hvis forsyning blev etableret, medmindre kommunalbestyrelsen finder, at der foreligger særlige forhold, som gør, at taksten ikke med rimelighed kan anvendes.</p>\r\n<p class=\"Stk2\">\r\n   <span class=\"StkNr\" id=\"ida753353c-ab80-4956-99fa-6d3545da1d8e\">Stk. 3.</span> Bidraget kan ikke omfatte bidrag til vandforsyningens hovedanlæg.</p>\r\n<p class=\"Paragraf\" id=\"id353e3602-06ac-4b64-a0b3-5ca6c60c5fb0\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Passagebidrag kan tidligst opkræves 1 år forud for igangsættelsen af et forsyningsledningsarbejde, der skal muliggøre forsyning af ejendommen.</p>\r\n<p class=\"Stk2\">\r\n   <span class=\"StkNr\" id=\"id5b3d6346-539b-4e51-9866-45a2c158d3aa\">Stk. 2.</span> Skal arbejdet udføres i flere afsnit med adskilte tidsperioder, kan bidrag tidligst opkræves 1 år forud for igangsættelsen af arbejdet på det ledningsafsnit, der skal omfatte ledningen forbi eller hen over ejendommen.</p>\r\n<p class=\"Stk2\">\r\n   <span class=\"StkNr\" id=\"ida9c2a77f-5df5-47fd-bf97-b82a56d6472e\">Stk. 3.</span> Udskydes udførelsen af ledningsarbejdet ud over 1 år, kan bidrag, der herefter er betalt for tidligt, kræves tilbagebetalt med renter for den forløbne tid. Hvis ikke andet er aftalt, skal rentesatsen beregnes som angivet i lov om renter ved forsinket betaling m.v.</p>\r\n<p class=\"Paragraf\" id=\"idf2fc638b-5f6f-4521-91de-f570c8c4d0c6\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Når en ejendom, for hvilken der er betalt passagebidrag, senere sluttes til den almene vandforsyning, skal der ikke betales anlægsbidrag til de dele af vandforsyningsanlægget, som der er ydet betaling til gennem passagebidraget.</p>\r\n<p class=\"Stk2\">\r\n   <span class=\"StkNr\" id=\"idf8bd332f-0b43-44bf-8584-213f4b3ee1dc\">Stk. 2.</span> Hvis der på tilslutningstidspunktet skal betales anlægsbidrag på grundlag af flere enheder end dem, der var lagt til grund for passagebidraget, kan der dog forlanges forsyningsledningsbidrag for de yderligere enheder. Dette bidrag beregnes efter satserne på tilslutningstidspunktet.</p>\r\n<p class=\"Paragraf\" id=\"id0aa50e03-364a-4cb0-84e9-51c1e991bf0c\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Den adgang, som en almen vandforsyning på grundlag af sit regulativ har til at opkræve tilslutningsbidrag fra udstykningsforetagender med hensyn til de enkelte ejendomme i udstykningen, gælder uafhængigt af reglerne i denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"idd64bf422-6781-4bbd-bc61-06fc46b96c5e\">Stk. 2.</span> Bekendtgørelsen er endvidere ikke til hinder for, at der på andet grundlag, f.eks. i salgsvilkår, stilles videregående krav om betaling til områdets almene vandforsyninger fra ejere af ikke tilsluttede ejendomme.</p>\r\n<p class=\"Paragraf\" id=\"ida0ed4aaf-bc7d-4ebe-8c60-42f5228fd766\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Bekendtgørelsen træder i kraft den 1. marts  2016.</p>\r\n<p class=\"Stk2\">\r\n   <span class=\"StkNr\" id=\"ided05a0dd-61dc-40a6-91b1-16820958a7b6\">Stk. 2.</span> Bekendtgørelsen nr. 1282 af 15. december 2011 om pålæg af bidrag efter vandforsyningslovens § 53, stk. 3 ophæves.</p><div class=\"Givet\" id=\"Givet\"><p class=\"Givet\" align=\"center\">Energi-, Forsynings- og Klimaministeriet, den 26. februar 2016</p><p class=\"Sign1\" align=\"center\">Lars Christian Lilleholt</p><p class=\"Sign2\" align=\"right\">/ Martin Hansen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/02/2016"
        },
        {
            "displayName": "Accession",
            "displayValue": "B20160016005"
        },
        {
            "displayName": "Entydig dokumentidentifikation",
            "displayValue": "CI000096"
        },
        {
            "displayName": "Dato for førstegangsindlæggelse",
            "displayValue": "27/02/2016"
        },
        {
            "displayName": "Dato for indlæggelse",
            "displayValue": "27/02/2016"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "160"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "26/02/2016"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Energi-, Forsynings- og Klimamin.,<br />Energistyrelsen, j.nr. 2015-5858"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}