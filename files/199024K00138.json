{
    "id": 109771,
    "title": "1990 BTL 138   BETÆNKNING OVER FORSLAG TIL LOV OM ÆNDRING AF RETSPLEJELOVEN    NR L 138 1990-91, 2. SAMLING ",
    "documentTypeId": "420",
    "isSagsforlobPeriodValid": false,
    "shortName": "1990/2 BTL 138",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 138 </P>  \r\n\r\n<P></P>  \r\n\r\n<P>Betænkning over Forslag til lov om ændring af retsplejeloven <BR>  \r\n\r\n Nr L 138 1990-91, 2. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19910502 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i 2 møder. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis og Fremskridtspartiets medlemmer af udvalget) lovforslaget til  \r\n\r\n<I>vedtagelse uændret. </I></P>  \r\n\r\n<P> Et <I>mindretal</I> (Det Konservative Folkepartis, Venstres,  \r\n\r\n Centrum-Demokraternes, Det Radikale Venstres og Kristeligt Folkepartis  \r\n\r\n medlemmer af udvalget) indstiller lovforslaget til <I>forkastelse</I> ved 3.  \r\n\r\n behandling. </P>  \r\n\r\n<P> <I>Dorte Bennedsen (S) Erling Christensen (S) Lise Hækkerup (S) Frank  \r\n\r\n Jensen (S) Ove Fich (S) Karen Jespersen (S) Ebba Strange (SF)</I> nfmd.  \r\n\r\n<I>Gert Petersen (SF) Nør Christensen (CD) Grove (KF)</I> fmd. <I>Helge Adam  \r\n\r\n Møller (KF) Inge Dahl-Sørensen (V) Birthe Rønn Hornbech (V) Svend Aage Jensby  \r\n\r\n (V) Tom Behnke (FP) Niels Helveg Petersen (RV) Inger Stilling Pedersen  \r\n\r\n (KRF)</I>  </P>  \r\n\r\n<P>Tillægsbetænkningen </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde og har </P>  \r\n\r\n<P>herunder stillet et spørgsmål til justitsministeren, som denne har </P>  \r\n\r\n<P>besvaret skriftligt. Spørgsmålet og ministerens besvarelse heraf er </P>  \r\n\r\n<P>optrykt som bilag til tillægsbetænkningen. </P>  \r\n\r\n<P>Der er af justitsministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Fremskridtspartiets og Kristeligt Folkepartis medlemmer af  \r\n\r\n udvalget) lovforslaget til <I>vedtagelse</I> med det stillede  \r\n\r\n ændringsforslag. </P>  \r\n\r\n<P>Et <I>mindretal</I> (Det Konservative Folkepartis, Venstres,  \r\n\r\n Centrum-Demokraternes og Det Radikale Venstres medlemmer af udvalget)  \r\n\r\n indstiller lovforslaget til <I>forkastelse.</I> Mindretallet finder, at den  \r\n\r\n gældende ordning bør foretrækkes, men man er dog indstillet på at stemme for  \r\n\r\n det af justitsministeren stillede ændringsforslag. </P>  \r\n\r\n<P>Ændringsforslag </P>  \r\n\r\n<P>Af <I>justitsministeren,</I> tiltrådt af <I>udvalget: </I></P>  \r\n\r\n<P> Til § 1 </P>  \r\n\r\n<P> <B>1)</B> Den foreslåede ændring affattes således: </P>  \r\n\r\n<P>&#187;I <I>§ 21 a, stk. 3, 2. pkt.,</I> ændres  \r\n\r\n &#187;Justitsministeren&#171; til: &#187;Undersøgelsesretten&#171;.' </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Efter den gældende bestemmelse i retsplejelovens § 21 a, stk. 3, 2. pkt.,  \r\n\r\n kan justitsministeren i særlige tilfælde bestemme, at undersøgelsen ved en  \r\n\r\n undersøgelsesret skal foregå for lukkede døre. </P>  \r\n\r\n<P>Ved ændringsforslaget flyttes kompetencen til at træffe denne beslutning  \r\n\r\n fra justitsministeren til undersøgelsesretten. </P>  \r\n\r\n<P>Undersøgelserne skal fortsat gennemføres efter retsplejelovens almindelige  \r\n\r\n regler, herunder reglerne om dørlukning efter retsplejelovens § 29. </P>  \r\n\r\n<P>Med den foreslåede ændring kan undersøgelsesretten dog ved siden af  \r\n\r\n bestemmelsen i retsplejelovens § 29 i særlige tilfælde træffe beslutning om,  \r\n\r\n at undersøgelsen eller en del af denne skal foregå for lukkede døre. Denne  \r\n\r\n adgang til at træffe beslutning om dørlukning tænkes navnlig anvendt i  \r\n\r\n tilfælde, hvor særlige hensyn til de berørte tjenestemænd i relation til en  \r\n\r\n eventuelt efterfølgende tjenestemandssag gør sig gældende. Det forudsættes,  \r\n\r\n at bestemmelsen vil få et snævert anvendelsesområde. </P>  \r\n\r\n<P> <I>Dorte Bennedsen (S) Erling Christensen (S) Lise Hækkerup (S) Frank  \r\n\r\n Jensen (S) Ove Fich (S) Karen Jespersen (S) Ebba Strange (SF)</I> nfmd.  \r\n\r\n<I>Gert Petersen (SF) Svend Aage Jensen (CD) Grove (KF)</I> fmd. <I>Helge  \r\n\r\n Adam Møller (KF) Inge Dahl-Sørensen (V) Birthe Rønn Hornbech (V) Svend Aage  \r\n\r\n Jensby (V) Tom Behnke (FP) Niels Helveg Petersen (RV) Inger Stilling Pedersen  \r\n\r\n (KRF) </I></P>  \r\n\r\n<P> </P>  \r\n\r\n<P> <B>Bilag </B></P>  \r\n\r\n<P>Udvalgets spørgsmål til justitsministeren og dennes besvarelse heraf </P>  \r\n\r\n<P>  <I>Spørgsmål: </I></P>  \r\n\r\n<P> &#187;Det bedes oplyst, om de gældende regler i retsplejeloven gør det  \r\n\r\n muligt for en undersøgelsesret at beslutte &#187;lukkede døre&#171; i en  \r\n\r\n situation, hvor der skal afhøres tjenestemænd, som eventuelt senere i  \r\n\r\n forbindelse med en tjenestemandsundersøgelse vil have krav på &#187;lukkede  \r\n\r\n døre&#171;? </P>  \r\n\r\n<P>Hvordan kan lovkonflikten fjernes?&#187; </P>  \r\n\r\n<P> <I>Svar: </I></P>  \r\n\r\n<P> Efter tjenestemandslovens § 21, stk. 7, foregår tjenestemandsforhør og  \r\n\r\n retsmøder, der afholdes under tjenestemandsforhør, for lukkede døre. </P>  \r\n\r\n<P>Vedkommende minister kan dog bestemme, at offentligheden skal have adgang  \r\n\r\n til at overvære sagens behandling, hvis tjenestemanden med tilslutning af  \r\n\r\n vedkommende centralorganisation fremsætter begæring derom. Der må ikke ske  \r\n\r\n offentlig gengivelse af, hvad der passerer under forhør og retsmøder, der  \r\n\r\n ikke er offentlige. </P>  \r\n\r\n<P>Visse af de sager, som tidligere har været gjort til genstand for en  \r\n\r\n særlig undersøgelse, har rettet sig mod nogle få, nærmere angivne  \r\n\r\n tjenestemænd. Disse sager kunne derfor lige så godt være behandlet som  \r\n\r\n tjenestemandssager efter reglerne i tjenestemandsloven. </P>  \r\n\r\n<P>Der er også tidligere eksempler på kommissionsdomstolsundersøgelser, hvor  \r\n\r\n man har ladet kommissionsdomstolsundersøgelsen træde i stedet for en  \r\n\r\n tjenestemandsundersøgelse. Denne fremgangsmåde er imidlertid frarådet i  \r\n\r\n Tjenestemandskommissionen af 1965's betænkning om tjenestemandsloven  \r\n\r\n (betænkning nr. 483/69, side 124). </P>  \r\n\r\n<P>Ændres lovgrundlaget således, at en dommerundersøgelse altid skal foregå  \r\n\r\n for åbne døre, er det korrekt, at der vil opstå en konflikt i forhold til  \r\n\r\n tjenestemandslovens regler. Tjenestemandsreglerne sættes for så vidt ud af  \r\n\r\n kraft, når det forud for en eventuel tjenestemandssag besluttes at nedsætte  \r\n\r\n en undersøgelsesret, som skal behandle de samme spørgsmål for åbne døre, som  \r\n\r\n skulle være behandlet for lukkede døre under det tjenstlige forhør. </P>  \r\n\r\n<P>Denne konflikt kan ikke løses med hjemmel i de almindelige regler om  \r\n\r\n dørlukning i retsplejelovens § 29. </P>  \r\n\r\n<P>Efter denne bestemmelse kan dørene undtagelsesvis lukkes, når hensynet til  \r\n\r\n sædeligheden, ro og orden i retslokalet, statens forhold til fremmede magter  \r\n\r\n eller særlige hensyn til disse fremmede magter i øvrigt kræver det.  \r\n\r\n Retsplejelovens § 29 indeholder endvidere nogle særlige regler om dørlukning  \r\n\r\n i straffesager, herunder regler, der har til formål at beskytte sagens  \r\n\r\n oplysning, enkeltpersoners sikkerhed og drifts- og forretningshemmeligheder.  \r\n\r\n</P>  \r\n\r\n<P>Derimod er der ikke efter retsplejelovens § 29 mulighed for, at en  \r\n\r\n undersøgelsesret generelt kan træffe beslutning om lukkede døre af de grunde,  \r\n\r\n som tilgodeses ved tjenestemandslovens regler om lukkede døre. </P>  \r\n\r\n<P>På den baggrund finder Justitsministeriet det rigtigst at bevare en  \r\n\r\n begrænset adgang til at træffe bestemmelse om, at afhøringerne ved en  \r\n\r\n undersøgelsesret skal foregå for lukkede døre. Det kan ikke udelukkes, at der  \r\n\r\n i visse sager med tilknytning til tjenestemænd og i andre særlige tilfælde  \r\n\r\n kan være behov for en sådan hjemmel. </P>  \r\n\r\n<P>Retten til at bestemme, at dørene i visse helt særlige tilfælde skal  \r\n\r\n lukkes, bør efter Justitsministeriets opfattelse ligge hos regeringen. Det er  \r\n\r\n regeringen, der i forbindelse med nedsættelsen af undersøgelsesretten kan  \r\n\r\n vurdere, om der foreligger sådanne omstændigheder, som kan begrunde, at  \r\n\r\n dørene skal lukkes, herunder f.eks. særlige hensyn til implicerede  \r\n\r\n tjenestemænd i relation til en eventuelt efterfølgende tjenestemandssag. </P>  \r\n\r\n<P>For at undgå konflikten med tjenestemandslovens regler kan  \r\n\r\n Justitsministeriet også pege på muligheden for eventuelt at ændre  \r\n\r\n retsplejelovens § 21 a således, at der i stedet åbnes adgang til, at  \r\n\r\n undersøgelsesretten ved siden af bestemmelsen i retsplejelovens § 29 i  \r\n\r\n særlige tilfælde generelt kan træffe beslutning om, at undersøgelsen eller en  \r\n\r\n del af denne skal foregå for lukkede døre. </P>  \r\n\r\n<P>Retstilstanden vil herefter i det væsentlige svare til retstilstanden  \r\n\r\n efter sølovens § 311. Efter denne bestemmelse kan industriministeren i  \r\n\r\n særlige tilfælde nedsætte en undersøgelseskommission til at undersøge  \r\n\r\n skibsulykker. En sådan kommissionsundersøgelse sker efter de samme regler,  \r\n\r\n som kommissionsdomstole nedsat efter retsplejelovens § 21. Dog afgør  \r\n\r\n undersøgelseskommissionen selv, om møderne skal være offentlige, jf. sølovens  \r\n\r\n § 311, stk. 2, 2. pkt. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/06/1991"
        },
        {
            "displayName": "Accession",
            "displayValue": "199024K00138"
        },
        {
            "displayName": "Entydig dokumentidentifikation",
            "displayValue": "CL002908"
        },
        {
            "displayName": "Dato for førstegangsindlæggelse",
            "displayValue": "07/06/1991"
        },
        {
            "displayName": "Dato for indlæggelse",
            "displayValue": "07/06/1991"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "138"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}