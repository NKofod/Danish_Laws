{
    "id": 110471,
    "title": "1988 LSF 225   FORSLAG TIL LOV OM ÆNDRING AF RETSPLEJELOVEN (ISOLATION) ",
    "documentTypeId": "400",
    "isSagsforlobPeriodValid": false,
    "shortName": "1988/1 LSF 225",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 225 </P>  \r\n\r\n<P></P>  \r\n\r\n<P>Forslag til Lov om ændring af retsplejeloven (Isolation) </P>  \r\n\r\n<P></P>  \r\n\r\n<P>Fremsat af Leif Hermann (SF) Carsten Andersen (SF) Margrete Auken (SF)  \r\n\r\n Ingerlise Koefoed (SF) Bjørn Poulsen (SF) Ebba Strange (SF) </P>  \r\n\r\n<P></P>  \r\n\r\n<P>den 4. april 1989 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>I lov om rettens pleje, jf. lovbekendtgørelse nr. 567 af 1. </P>  \r\n\r\n<P>september 1986, som ændret ved lov nr. 273 af 13. maj 1987, lov nr. </P>  \r\n\r\n<P>385 og 386 af 10. juni 1987, lov nr. 420 af 13. juli 1988, lov nr. </P>  \r\n\r\n<P>730 og 731 af 7. december 1988 og lov nr. 159 af 15. marts 1989, </P>  \r\n\r\n<P>foretages følgende ændringer: </P>  \r\n\r\n<P>1. <I>§ 770 a, stk. 2,</I> affattes således: &#187;Stk. 2. Fuldstændig  \r\n\r\n isolation må ikke finde sted i et sammenhængende tidsrum på mere end 4 uger.  \r\n\r\n Dette tidsrum kan forlænges een gang, såfremt afgørende hensyn til sagens  \r\n\r\n efterforskning gør det absolut påkrævet.&#171; </P>  \r\n\r\n<P>2. I <I>§ 770 b</I> indsættes som <I>stk. 2: &#187;Stk. 2.</I> Isolation i  \r\n\r\n henhold til § 770 a, stk. 2, kan ikke finde sted, såfremt den særlige  \r\n\r\n belastning, indgrebet kan medføre for sigtede, vil kunne påføre denne fysisk  \r\n\r\n eller psykisk skade af forbigående eller varig karakter. Indtræder risiko  \r\n\r\n herfor under isolationen, vil denne være at ophæve.&#171; </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger Varetægtsfængsling med isolationsanbringelse har  \r\n\r\n igennem de senere år optaget den offentlige debat om retspolitiske emner. I  \r\n\r\n sig selv er varetægtsfængsling et betænkeligt brud på princippet om, at ingen  \r\n\r\n er skyldig, før han er dømt, og når hertil lægges den omstændighed, at en  \r\n\r\n varetægtsfængslet fuldstændigt kan isoleres fra omverdenen bortset fra  \r\n\r\n uundgåelige kontakter med forsvarer og fængselspersonale, synes det, som om  \r\n\r\n retssystemet begrundet i efterforskningsmæssige hensyn har fået tildelt en  \r\n\r\n legal reaktionsmulighed med vidtgående konsekvenser af navnlig psykisk  \r\n\r\n karakter, før domfældelse har fundet sted. Ja, reaktionen vil vel umiddelbart  \r\n\r\n forekomme langt mere brutal, da den set i forhold til den idømte  \r\n\r\n fængselsstraf langt hyppigere er skærpet i kraft af isolationsanbringelsen,  \r\n\r\n idet ca. 26 pct. af alle varetægtsfængslinger knyttes til isolation. Disse  \r\n\r\n forhold har da også gentagne gange ført til forslag om ændringer af reglerne  \r\n\r\n vedrørende isolationsfængsling. Folketinget har senest i folketingsåret  \r\n\r\n 1983-84, 2. samling, beskæftiget sig med spørgsmålet ved behandlingen af  \r\n\r\n justitsministerens lovforslag nr. L 80 (se Folketingstidende 1983-84, 2.  \r\n\r\n samling, forhandlingerne sp. 934, 1683, 6778 og 7084, tillæg A sp. 1623,  \r\n\r\n tillæg B sp. 993 og 1117 og tillæg C sp. 553, samt lov nr. 299 af 6. juni  \r\n\r\n 1984) og Det Radikale Venstres lovforslag nr. L 88 (se Folketingstidende  \r\n\r\n 1983-84, 2. samling, forhandlingerne sp. 1264 og 1683 og tillæg A sp. 1757).  \r\n\r\n Resultatet heraf fremgår nu af retsplejelovens §§ 770 a-c. Hensigten med de  \r\n\r\n ændringer, der blev gennemført ved lov nr. 299 af 6. juni 1984, var at  \r\n\r\n begrænse anvendelsen af isolation mest muligt, idet dette hensyn dog skulle  \r\n\r\n afvejes med mulighederne for efterforskning og pådømmelse af forbrydelser.  \r\n\r\n Siden 1984 er den allerede da igangværende tendens til færre  \r\n\r\n isolationsanbringelser fortsat, således at niveauet har stabiliseret sig på  \r\n\r\n omkring 26 pct. af samtlige varetægtsfængslinger. Der er imidlertid sket  \r\n\r\n nogle væsentlige ændringer i den gennemsnitlige anbringelsestid i isolation.  \r\n\r\n Dette tidsrum har svinget fra 26,8 dage i 1978 til 28,7 dage i 1987. (De  \r\n\r\n talmæssige oplysninger er baseret på oplysninger fra Direktoratet for  \r\n\r\n Kriminalforsorgen. Her citeret efter Preben Wilhjelms &#187;Tvangsindgreb i  \r\n\r\n Strafferetsplejen 1976-85&#171;, København 1988). Koncentreres interessen om  \r\n\r\n de langvarige isolationsanbringelser, der naturligvis må antages at være  \r\n\r\n særlig skadelige, har procentdelen af samtlige isolationer svinget mellem 8,9  \r\n\r\n og 7,8 (isolationer over 2 måneder). For isolationer fra 4 måneder og opefter  \r\n\r\n synes der efter en nedgang fra 1984-85 at være tale om en svag stigning (op.  \r\n\r\n cit. s. 268). For januar, april og juli kvartaler 1988 er tallene for  \r\n\r\n anbringelse over 2 måneder henholdsvis 24, 33 og 34. Heraf varede een  \r\n\r\n anbringelse 192 dage, een 218 dage, een 220 dage, een 224 dage, een 262 dage,  \r\n\r\n een 265 dage, een 266 dage og een 273 dage. Een var isoleret i alt i 307  \r\n\r\n dage. De af Folketinget vedtagne ændringer af retsplejeloven i 1984, jf.  \r\n\r\n ovenfor, synes således ikke at have haft nogen afgørende indflydelse på  \r\n\r\n udviklingen i antallet af isolationsfængslinger eller på spørgsmålet om  \r\n\r\n disses længde. Isolation er efter forslagsstillernes opfattelse et indgreb,  \r\n\r\n der ikke burde kunne finde sted i et retssamfund. Den logiske konsekvens af  \r\n\r\n denne holdning ville være at foreslå indgrebet helt afskaffet. Med  \r\n\r\n Folketingets nuværende sammensætning og med de eksisterende vilkår for den  \r\n\r\n retspolitiske praksis vil et forslag herom imidlertid forekomme som et slag i  \r\n\r\n luften. Dette lovforslag tager derfor sigte på at foretage en absolut  \r\n\r\n begrænsning af brugen af fuldstændig isolation, således at denne begrænses  \r\n\r\n til maksimalt at kunne udstrækkes til 2 gange 4 uger - denne sidste periode  \r\n\r\n dog kun, såfremt afgørende efterforskningsmæssige hensyn gør det absolut  \r\n\r\n påkrævet. Derudover foreslås det, at fuldstændig isolation kun kan finde  \r\n\r\n sted, såfremt indgrebet ikke vil kunne påføre den sigtede varig eller  \r\n\r\n forbigående skade af fysisk eller psykisk karakter. Tidligere justitsminister  \r\n\r\n Erik Ninn-Hansen gjorde sig i Politiken den 28. november 1987 til talsmand  \r\n\r\n for det synspunkt, at isolation ikke skulle kunne finde sted ud over en  \r\n\r\n 6-måneders-periode. Ninn-Hansens overvejelser var øjensynlig påvirket af det  \r\n\r\n forhold, at seks tyrkiske statsborgere, der umiddelbart forinden var blevet  \r\n\r\n idømt langvarige fængselsstraffe, havde siddet isoleret i op til et år, og at  \r\n\r\n en af dem blev sindssyg under de stærkt belastende forhold i  \r\n\r\n isolationscellen. Forslagsstillerne anser det for ubestrideligt, at isolation  \r\n\r\n og navnlig langvarig isolation har psykiske skadevirkninger og dertil  \r\n\r\n knyttede følger af fysisk og social art. Herom henvises bl.a. til  \r\n\r\n &#187;Isolation/Varetægt&#171;, Forlaget Hårby, 1980, samt til Ida Koch og  \r\n\r\n Manfred Petersen: &#187;Isolation af Varetægtsfængslede&#171;, i  \r\n\r\n &#187;Retspolitisk Status&#171;, København 1988. Andre retssikkerhedsmæssige  \r\n\r\n forhold i forbindelse med brugen af fuldstændig isolation påkalder sig også  \r\n\r\n opmærksomhed. Selv om der ikke er lavet systematiske undersøgelser, der  \r\n\r\n viser, hvilken virkning isolationen har på den varetægtsfængslede, tyder en  \r\n\r\n lang række forsvarerudtalelser på, at isolationen tilskynder til tilståelse  \r\n\r\n og virker nedbrydende på den varetægtsfængsledes muligheder for sammen med  \r\n\r\n forsvareren at tilrettelægge sit forsvar. Et fingerpeg herom gives i Preben  \r\n\r\n Wilhjelms enquete &#187;Dømte om Retssystemet&#171;, København 1987, hvori  \r\n\r\n det anføres, at praktisk talt alle tilståelser under varetægtsfængsling er  \r\n\r\n faldet under isolation. </P>  \r\n\r\n<P>Fremmed ret Som det fremgår af nedenstående tabel, er Danmark et af de  \r\n\r\n europæiske lande, der har den mest vidtgående adgang til at isolere  \r\n\r\n varetægtsarrestanter (Wilhjelm: &#187;Tvangsindgreb i Strafferetsplejen  \r\n\r\n 1976-85&#171;, København 1988, tabel 14.8, s. 276). </P>  \r\n\r\n<P>Tabel 14.8: Vilkår for isolationsfængsling i europæiske lande </P>  \r\n\r\n<pre><font color=gray> \r\n\r\n Land         Kan der anvendes isolation    Eventuel maksimumsvarighed  \r\n\r\n              over for varetægtsfanger?  \r\n\r\n ---------------------------------------------------------------------  \r\n\r\n Belgien      Ja                            - 3 dage  \r\n\r\n Cypern       Nej                           -  \r\n\r\n Danmark      Ja                            - ubegrænset, dog højst  \r\n\r\n                                              56 dage, hvis forholdet  \r\n\r\n                                              ikke kan medføre  \r\n\r\n                                              fængsel i 6 år  \r\n\r\n England      Nej                           -  \r\n\r\n Finland      Nej                           -  \r\n\r\n Frankrig     Ja                            - 20 dage  \r\n\r\n Grækenland   Ja, men kun som  \r\n\r\n              disciplinærmiddel             - (30 dage)  \r\n\r\n Holland      Ja                            - 102 dage (svarende til  \r\n\r\n                                              maksimum for varetægt)  \r\n\r\n Island       Ja                            - ubegrænset  \r\n\r\n Italien      Ja                            - ubegrænset, men kun  \r\n\r\n                                              under efterforskningen  \r\n\r\n Nordirland   Nej                           -  \r\n\r\n Norge        Ja                            - ubegrænset  \r\n\r\n Portugal     Ja                            - 120 dage for de  \r\n\r\n                                              alvorligste forbrydelser  \r\n\r\n Spanien      Ja                            - 5 dage  \r\n\r\n Sverige      Ja                            - ubegrænset  \r\n\r\n Schweiz      Ja, i de fleste kantoner      - 8-14 dage  \r\n\r\n Vesttyskland Ja, men kun ved sigtelse  \r\n\r\n                  for terrorisme            - (30 dage, kan forlænges  \r\n\r\n                                              kortest muligt)  \r\n\r\n</font></pre>\r\n\r\n<P>Bemærkninger til de enkelte bestemmelser </P>  \r\n\r\n<P>Til nr. 1 Bestemmelsen halverer det tidsrum, der i dag er gældende, og  \r\n\r\n samtidig sættes en absolut overgrænse for totalisolation, således at denne  \r\n\r\n ikke kan udstrækkes ud over i alt 8 uger. Såfremt isolationen efter rettens  \r\n\r\n bestemmelse skal finde sted, sker det herefter således, at den første frist,  \r\n\r\n jf. § 770 c, fastsættes til ikke over 2 uger. Denne frist kan forlænges med 2  \r\n\r\n uger. Herefter kan der kun ske yderligere forlængelse, såfremt betingelserne  \r\n\r\n i § 770 a, stk. 2, 2. pkt., er til stede. Det vil sige, at afgørende hensyn  \r\n\r\n til efterforskningen i den sigtedes sag gør en forlængelse påkrævet. </P>  \r\n\r\n<P>Til nr. 2 Den gældende bestemmelse bibeholdes, men må efter lovforslaget  \r\n\r\n kun antages at få praktisk betydning for så vidt angår delvis isolation. Den  \r\n\r\n foreslåede tilføjelse i form af et nyt stk. 2 indebærer, at isolation kun kan  \r\n\r\n foretages, såfremt det er lægeligt forsvarligt. Bestemmelsen betyder videre,  \r\n\r\n at den lægeligt forsvarlige situation skal være til stede under hele  \r\n\r\n isolationen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198812K00225"
        },
        {
            "displayName": "Entydig dokumentidentifikation",
            "displayValue": "CL004347"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "225"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}