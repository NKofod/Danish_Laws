{
    "id": 37892,
    "title": "Varmeveksler adskilte sig ikke væsentligt fra kendt teknik. ",
    "documentTypeId": "240",
    "isSagsforlobPeriodValid": false,
    "shortName": "KEN nr 60334 af 27/09/1985",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ankenævnet stadfæstede direktoratets afgørelse, hvorefter en ansøgning  \r\n\r\n om patent på en varmeveksler ikke adskilte sig væsentligt fra kendt teknik.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Varmeveksler adskilte sig ikke væsentligt fra  \r\n\r\n kendt teknik. </H1>  \r\n\r\n<P></P>  \r\n\r\n<P>År 1985, den 27. september afsagde patentankenævnet (Beyer,  \r\n\r\n Grønning-Nielsen, Franck, Ansgar Sørensen, Vørts) </P>  \r\n\r\n<P>følgende </P>  \r\n\r\n<P>k e n d e l s e </P>  \r\n\r\n<P>i sagen j.nr. P. 24/83: Klage fra </P>  \r\n\r\n<P>Genvex Klimateknik ApS., </P>  \r\n\r\n<P>Albertslund, </P>  \r\n\r\n<P>v/Larsen &amp; Birkholm A/S </P>  \r\n\r\n<P>Skandinavisk Patentbureau </P>  \r\n\r\n<P>over </P>  \r\n\r\n<P>Patentdirektoratets afgørelse af 24. oktober 1983 af patentansøgning nr.  \r\n\r\n 1472/81. </P>  \r\n\r\n<P>Den 1. april 1981 indleverede Genvex Energiteknik A/S en ansøgning om  \r\n\r\n patent på en varmeveksler. Ansøgningen indeholdt følgende 12 krav: </P>  \r\n\r\n<P>&#187;1. Varmeveksler af den art, der anvendes til overføring af varme fra  \r\n\r\n udsugningsluft, f.eks. fra lokaler, til friskluft der skal tilføres lokaler,  \r\n\r\n eller overføring af varme den modsatte vej, k e n d e t e g n e t ved, at der  \r\n\r\n efter udløbet for den afkølede udsugningsluft er anbragt midler til  \r\n\r\n overføring af varme fra udsugningsluften til et varmereservoir, og at disse  \r\n\r\n midler indbefatter et varmepumpekredsløb. </P>  \r\n\r\n<P>2. Varmeveksler ifølge krav 1, k e n d e t e g n e t ved, at den til  \r\n\r\n varmepumpekredsløbet hørende fordamper er anbragt efter udløbet for den  \r\n\r\n gennem varmeveksleren passerede udsugningsluft, og at den tilhørende  \r\n\r\n kondensator er i varmeledende forbindelse med vandet i en vandtank, som udgør  \r\n\r\n varmereservoiret. </P>  \r\n\r\n<P>3. Varmeveksler ifølge krav 2, k e n d e t e g n e t ved, at vandtanken er  \r\n\r\n en forbrugstank for brugsvand. </P>  \r\n\r\n<P>4. Varmeveksler ifølge krav 3, k e n d e t e g n e t ved, at vandtanken er  \r\n\r\n forsynet med en varmeveksler, som er inrettet til at fjerne varme fra  \r\n\r\n brugsvandet. </P>  \r\n\r\n<P>5. Varmeveksler ifølge krav 2, 3 eller 4, k e n d e t e g n e t ved midler  \r\n\r\n til at afbryde frisklufttilførslen og eventuelt samtidigt at stoppe  \r\n\r\n varmepumpen. </P>  \r\n\r\n<P>6. Varmeveksler ifølge krav 5, k e n d e t e g n e t ved, at midlerne er  \r\n\r\n indrettet til at afbryde og indkoble efter behov. </P>  \r\n\r\n<P>7. Varmeveksler ifølge eet eller flere af kravene 2-6, k e n d e t e g n e  \r\n\r\n t ved, at der efter udløbet af friskluften yderligere er anbragt en  \r\n\r\n fordamper, som er koblet til vandtanken på samme måde som fordamperen efter  \r\n\r\n udløbet for udsugningsluften. </P>  \r\n\r\n<P>8. Varmeveksler ifølge krav 7, k e n d e t e g n e t ved, at de to  \r\n\r\n fordampere er koblet til samme varmepumpekredsløb via afspærringsorganer på  \r\n\r\n en sådan måde, at man kan vælge at have enten den ene eller den anden  \r\n\r\n fordamper koblet til kredsløbet. </P>  \r\n\r\n<P>9. Varmeveksler ifølge krav 1, 2 eller 3, k e n d e t e g n e t ved, at  \r\n\r\n den er opbygget af plader. </P>  \r\n\r\n<P>10. Varmeveksler ifølge krav 9, k e n d e t e g n e t ved, at pladerne er  \r\n\r\n i hovedsagen kvadratiske med vinkelbukkede kanter, der er limet sammen. </P>  \r\n\r\n<P>11. Varmeveksler ifølge krav 9 eller 10, k e n d e t e g n e t ved, at den  \r\n\r\n er indrettet til at lade den (varme) udsugningsluft passere een gang, og at  \r\n\r\n den er indrettet til at lade den (koldere) indsugningsluft passere een gang  \r\n\r\n gennem den ene halvdel af pladerne og derefter een gang gennem den anden del  \r\n\r\n af pladerne. </P>  \r\n\r\n<P>12. Varmeveksler ifølge krav 11, k e n d e t e g n e t ved, at der efter  \r\n\r\n udløbet fra den anden halvdel af pladerne er anbragt et varmelegeme.&#171;  \r\n\r\n</P>  \r\n\r\n<P>I skrivelse af 25. september 1981 udtalte patentdirektoratet: </P>  \r\n\r\n<P>&#187;Fra schweizisk patent nr. 599.510, se især fig. 1, er det kendt at  \r\n\r\n overføre restvarme i udsugningsluften i en svømmehal til et varmelager ved  \r\n\r\n hjælp af et varmepumpekredsløb, hvor udsugningsluften forinden passerer en  \r\n\r\n krydsvarmeveksler, af samme art som den ifølge nærværende ansøgning  \r\n\r\n omhandlede, og hvor den således afkølede udsugningsluft, der er betegnet med  \r\n\r\n 3&#171; føres igennem en varmeveksler, hvorved restvarmen overføres til et  \r\n\r\n varmelager 21. </P>  \r\n\r\n<P>Krav 1 ses herefter ikke at frembyde noget patenterbart. </P>  \r\n\r\n<P>Fra finsk fremlæggelsesskrift nr. 56.439, se især patentkravet side 5, er  \r\n\r\n det kendt at udnytte fordamperen i et varmepumpekredsløb til afkøling af en  \r\n\r\n bygnings udsugningsluft og arkulationsluft og til opvarmning af varmt  \r\n\r\n brugsvand, idet der anvendes to fordampere, der indgår i eet og samme  \r\n\r\n pumpekredsløb. </P>  \r\n\r\n<P>Når henses hertil og til dansk patentskrift nr. 135.512 ses kravene 2-8  \r\n\r\n udover det i krav 1 angivne kun at omhandle kendte foranstaltninger, der ikke  \r\n\r\n ses at medføre særlige fordele i forbindelse med det i krav 1 angivne. </P>  \r\n\r\n<P>Krav 9-11, der skønnes at være opfinderisk uafhængige af kravene 1-8,  \r\n\r\n omhandler kendte foranstaltninger ved pladeopbyggede krydsvarmevekslere, se  \r\n\r\n f.eks. norsk fremlæggelsesskrift nr. 138.784 og svensk patentskrift nr.  \r\n\r\n 157.084, hvorfor kravene 9-11 ikke frembyder noget selvstændigt patenterbart.  \r\n\r\n Krav 12, der er opfinderisk uafhængigt af såvel kravene 1-8 som kravene 9-11,  \r\n\r\n angiver kun en selvfølgelighed og frembyder derfor heller ikke noget  \r\n\r\n selvstændigt patenterbart. </P>  \r\n\r\n<P>Ansøgningen skønnes derfor som helhed ikke at omhandle en patenterbar  \r\n\r\n opfindelse.' </P>  \r\n\r\n<P>Herefter indleverede ansøgeren den 2. juli 1982 følgende 6 krav: </P>  \r\n\r\n<P>&#187;1. Varmeveksler til i et hus at overføre varme fra udsugningsluft  \r\n\r\n til frisk luft, der skal tilføres huset, eller overføring af varme den  \r\n\r\n modsatte vej, og hvor der efter udløbet for den afkølede udsugningsluft er  \r\n\r\n monteret midler til yderligere nedkøling af udsugningsluften, idet disse  \r\n\r\n midler indbefatter et varmepumpekredsløb, k e n d e t e g n e t ved, at der i  \r\n\r\n strømmen af udsugningsluft er monteret en fordamper, og at den tilhørende  \r\n\r\n kondensator er anbragt i en vandtank, som er en forbrugstank for varmt  \r\n\r\n brugsvand til huset. </P>  \r\n\r\n<P>2. Varmeveksler ifølge krav 1, hvor indløbet for koldt vand er anbragt  \r\n\r\n forneden i tanken, k e n d e t e g n e t ved, at kondensatoren ligeledes er  \r\n\r\n anbragt forneden. </P>  \r\n\r\n<P>3. Varmeveksler ifølge krav 1 eller 2, k e n d e t e g n e t ved midler  \r\n\r\n til ind- og udkobling af varmepumpekredsløbet efter behov. </P>  \r\n\r\n<P>4. Varmeveksler ifølge krav 1, 2 eller 3, k e n d e t e g n e t ved, at  \r\n\r\n der efter udløbet for friskluften er anbragt en anden fordamper, som er  \r\n\r\n koblet til kondensatoren i vandtanken på samme måde som den førstnævnte  \r\n\r\n fordamper. </P>  \r\n\r\n<P>5. Varmeveksler ifølge krav 4, k e n d e t e g n e t ved, at de to  \r\n\r\n fordampere er koblet til samme varmepumpekredsløb på en sådan måde, at man  \r\n\r\n kan vælge at have enten den ene eller den anden fordamper koblet til  \r\n\r\n kredsløbet. </P>  \r\n\r\n<P>6. Varmeveksler ifølge et eller flere af kravene 1 - 5, k e n d e t e g n  \r\n\r\n e t ved, at den er udformet som en krydsvarmeveksler med plader og  \r\n\r\n skærmplader, der er indrettet til at lade udsugningsluften passere een gang,  \r\n\r\n medens den er indrettet til at lade indsugningsluften passere een gang gennem  \r\n\r\n den ene halvdel af pladerne og derefter een gang gennem den anden halvdel af  \r\n\r\n pladerne.&#171; </P>  \r\n\r\n<P>Patentdirektoratet udtalte i skrivelse af 21. september 1982: </P>  \r\n\r\n<P>&#187;Fra det modholdte danske fremlæggelsesskrift nr. 135.512 kendes et  \r\n\r\n varmepumpeanlæg i form af et luftkøleanlæg til opvarmning primært af  \r\n\r\n forbrugstanken til varmt forbrugsvand i et beboelseshus, hvilket  \r\n\r\n varmepumpeanlægs fordamper er anbragt over forbrugstanken med separate  \r\n\r\n luftindtag og luftudtag og en tilhørende blæser, og hvor den tilhørende  \r\n\r\n kondensator er anbragt forneden i forbrugstanken, hvis indløb for koldt vand  \r\n\r\n ligeledes er anbragt forneden i forbrugstanken. </P>  \r\n\r\n<P>Det er helt nærliggende for en fagmand at anvende den således kendte  \r\n\r\n teknik i forbindelse med en varmeveksler af den i krav 1's indledning angivne  \r\n\r\n art, hvorved der kun anvendes et varmepumpekredsløb. </P>  \r\n\r\n<P>Krav 3 omhandler kun selvfølgelige og i sig selv kendte midler til  \r\n\r\n udkobling af et varmepumpekredsløb efter behov. </P>  \r\n\r\n<P>Som tidligere herfra anført kendes der fra det fremdragne finske  \r\n\r\n fremlæggelsesskrift nr. 56.439 et varmepumpeanlæg, hvor man udnytter  \r\n\r\n fordamperen i varmepumpekredsløbet til afkøling af en bygnings udsugnigsluft  \r\n\r\n og cirkulationsluft og til opvarmning af varmt brugsvand, idet der anvendes  \r\n\r\n to fordampere, der indgår i varmepumpekredsløbet. </P>  \r\n\r\n<P>Når henses hertil og til det fra det fremdragne schweizisiske patentskrift  \r\n\r\n nr. 599.510 kendte varmegenvindingsanlæg ses den i kravene 4 og 5 angivne  \r\n\r\n parallelkobling heller ikke at frembyde noget patenterbart. </P>  \r\n\r\n<P>Krav 6 der er opfinderisk uafhængigt af krav 1-5, idet det angår  \r\n\r\n udformningen af krydsvarmeveksleren i modsætning til krav 1-5, der vedrører  \r\n\r\n selve udformningen af varmepumpekredsløbet, omhandler i øvrigt kun en for  \r\n\r\n fagmanden nærliggende udformning og tilpasning af en i sig selv kendt  \r\n\r\n pladeopbygget krydsvarmeveksler for opnåelse af en lige trykfordeling i  \r\n\r\n krydsvarmeveksleren, så samme blæser og motor kan anvendes til henholdsvis  \r\n\r\n indsugningsluften og udsugningsluften, se f.eks. side 3, linie 17 f.o. til  \r\n\r\n side 4, linie 8 f.o. i det fremdragne norske fremlæggelsesskrift nr. 138.784,  \r\n\r\n ifølge hvilket strømningsvejene i en krydsvarmeveksler kan varieres efter  \r\n\r\n ønske og behov, hvorfor krav 6 ikke frembyder noget selvstændigt  \r\n\r\n patenterbart. </P>  \r\n\r\n<P>Ansøgningen skønnes derfor som helhed fortsat ikke at omhandle en  \r\n\r\n patenterbar opfindelse.&#171; </P>  \r\n\r\n<P>Ansøgeren indleverede derefter ved skrivelse af 15. juli 1983 følgende 6  \r\n\r\n krav: </P>  \r\n\r\n<P>&#187;1. Varmevekslersystem i et hus indrettet til overføring af varme fra  \r\n\r\n udblæsningsluft til frisklufrt, der tilføres huset eller til overføring af  \r\n\r\n varme den modsatte vej, bestående af midler til dannelse af en strøm af  \r\n\r\n udblæsningsluft fra husets indre, midler til dannelse af en strøm af frisk  \r\n\r\n luft udefra til husets indre, midler til modtagelse af udblæsningsluften til  \r\n\r\n tilvejeberingelse af en varmeudveksling med den friske luft, midler til  \r\n\r\n yderligere nedkøling af udblæsningsluften anbragt efter varmeveksleren, hvor  \r\n\r\n disse midler udgøres af et varmepumpekredsløb, idet dette kredsløb udgøres af  \r\n\r\n en fordamper, der er anbragt i strømmen af udblæsningsluft fra  \r\n\r\n varmeveksleren, og en dermed forbundet kondensator, k e n d e t e g n e t  \r\n\r\n ved, at kondensatoren er anbragt i en vandbeholder, som er husets  \r\n\r\n varmtvandsbeholder. </P>  \r\n\r\n<P>2. Varmevekslersystem ifølge krav 1, k e n d e t e g n e t ved, at  \r\n\r\n indløbet for koldt vand til varmtvandsbeholderen er placeret i bunden af  \r\n\r\n denne, og at kondensatoren ligeledes er placeret der. </P>  \r\n\r\n<P>3. Varmevekslersystem ifølge krav 1 eller 2, k e n d e t e g n e t ved  \r\n\r\n midler til udkobling og indkobling af varmepumpekredsløbet efter behov. </P>  \r\n\r\n<P>4. Varmevekslersystem ifølge krav 1, 2 eller 3, k e n d e t e g n e t ved,  \r\n\r\n at en anden fordamper er anbragt i udløbet for frisk luft fra varmeveksleren,  \r\n\r\n og at denne fordamper er forbundet med en kondensator, der er anbragt i  \r\n\r\n varmtvandsbeholderen. </P>  \r\n\r\n<P>5. Varmevekslersystem ifølge krav 4, k e n d e t e g n e t ved, at begge  \r\n\r\n fordampere er koblet til det samme varmepumpekredsløb, og at der er midler  \r\n\r\n til at afbryde forbindelsen til den ene eller anden fordamper efter behov.  \r\n\r\n</P>  \r\n\r\n<P>6. Varmevekslersystem ifølge et eller flere af kravene 1 - 5, k e n d e t  \r\n\r\n e g n e t ved, at varmeveksleren er udformet som en krydsvarmeveksler med  \r\n\r\n plader og skærmplader, der er indrettet til at lade udsugningsluften passere  \r\n\r\n een gang, medens den er indrettet til at lade indsugningsluften passere een  \r\n\r\n gang gennem den ene halvdel af pladerne og derefter een gang gennem den anden  \r\n\r\n halvdel af pladerne.&#171; </P>  \r\n\r\n<P>Patentdirektoratet afslog ansøgningen ved skrivelse af 24. oktober 1983  \r\n\r\n med følgende begrundelse: </P>  \r\n\r\n<P>&#187;De nu fremsendte krav svarer som af Dem anført stort set til kravene  \r\n\r\n af 2. juli 1982, idet der i kravene kun er foretaget en præcisering af  \r\n\r\n uvæsentligt art. </P>  \r\n\r\n<P>Ifølge krav 1 er det nye og ejendommelige nu &#187;at  \r\n\r\n varmepumpekredsløbets kondensator er anbragt i husets  \r\n\r\n varmtvandsbeholder&#171;, hvorved der kun anvendes et varmepumpekredsløb.  \r\n\r\n</P>  \r\n\r\n<P>Imidlertid kendes som tidligere anført herfra fra DK fremlæggelsesskrift  \r\n\r\n nr. 135.512 en elektrisk vandvarmer med et varmepumpekredsløb, hvor den  \r\n\r\n tilhørende kondensator er anbragt på netop denne måde, og det må anses for  \r\n\r\n nærliggende at anvende den således kendte teknik i forbindelse med det i krav  \r\n\r\n 1's indledning angivne varmevekslersystem. </P>  \r\n\r\n<P>Indholdet af krav 2 er som tidligere herfra anført ligeledes kendt fra det  \r\n\r\n nævnte DK fremlæggelsesskrift nr. 135.512. </P>  \r\n\r\n<P>De øvrige uselvstændige krav omhandler af de tidligere herfra i skrivelse  \r\n\r\n af 21. september 1982 nævnte grunde heller ikke noget patenterbart.' </P>  \r\n\r\n<P>Denne afgørelse har ansøgeren ved skrivelse af 19. december 1983 indbragt  \r\n\r\n for patentankenævnet. </P>  \r\n\r\n<P>I skrivelse af 12. marts 1984 har ansøgeren nedlagt påstand om, at den  \r\n\r\n påklagede afgørelse omstødes, således at ansøgningen optages til fortsat  \r\n\r\n behandling på grundlag af kravene af 15. juli 1983. </P>  \r\n\r\n<P>Retten til opfindelsen er den 30. juli 1985 overdraget til Genvex  \r\n\r\n Klimateknik ApS. </P>  \r\n\r\n<P>Nævnet har behandlet sagen i sit møde den 2. september 1985. </P>  \r\n\r\n<P>For klageren mødte ingeniør Birkeholm med direktør Bjarne Ramløv Svendsen.  \r\n\r\n</P>  \r\n\r\n<P>Klageren har navnlig anført, at direktoratet ikke har begrundet, hvorfor  \r\n\r\n det har anset opfindelsen for nærliggende, og har herved navnlig gjort  \r\n\r\n gældende, at der er tale om nyhed, både med hensyn til den tekniske løsning  \r\n\r\n og virkning, hvorfor opfindelsen er patenterbar. Spørgsmålet om  \r\n\r\n patenterbarhed står og falder med afgørelsen af, om opfindelsen er  \r\n\r\n nærliggende i forhold til kendt teknik, og dette er ikke godtgjort ved  \r\n\r\n direktoratets afslag. </P>  \r\n\r\n<P>Nævnet skal udtale: </P>  \r\n\r\n<P>Henset til, at der er tale om at genanvende kendt teknik fra beslægtede  \r\n\r\n områder i kombination med anden kendt teknik, hvorved der ikke er tilføjet  \r\n\r\n noget væsentligt teknisk nyt, findes der ikke at foreligge en opfindelse, som  \r\n\r\n er ny i forhold til, hvad der tidligere var kendt, og som tillige adskiller  \r\n\r\n sig væsentligt derfra. </P>  \r\n\r\n<P>Det tiltrædes derfor, at ansøgningen er afslået. </P>  \r\n\r\n<P>Herefter </P>  \r\n\r\n<P>bestemmes: </P>  \r\n\r\n<P>Direktoratets afgørelse af 24. oktober 1983 stadfæstes. </P>  \r\n\r\n<PRE>  \r\n\r\n J. Beyer.           Grønning-Nielsen.          E. Franck.  \r\n\r\n        Ansgar Sørensen.              S.A. Vørts.  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19856033425"
        },
        {
            "displayName": "Entydig dokumentidentifikation",
            "displayValue": "CA005827"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60334"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "27/09/1985"
        },
        {
            "displayName": "Administrerende myndighed",
            "displayValue": "Patentankenævnet"
        },
        {
            "displayName": "Ressortministeriets journalnummer",
            "displayValue": "P 24/83"
        },
        {
            "displayName": "Stikord",
            "displayValue": "PATENTER"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}