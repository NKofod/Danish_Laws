{
    "id": 117931,
    "title": "TOLDVEJLEDNING 1997   AFSNIT A.4 - BINDENDE TARIFERINGSOPLYSNING ",
    "documentTypeId": "1490",
    "isSagsforlobPeriodValid": true,
    "shortName": "STV nr 20110 af 01/01/1997",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P>A.4 Bindende tariferingsoplysning </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Afsnit A.4 - Bindende tariferingsoplysning </H1>  \r\n\r\n<P></P>  \r\n\r\n<BR>  \r\n\r\n<P>Formål <BR>  \r\n\r\n</P>  \r\n\r\n<P>Bindende tariferingsoplysninger (BTO) blev indført i EU for at ensrette  \r\n\r\n den retlige betydning af de oplysninger, som en virksomhed modtager fra  \r\n\r\n medlemslandenes myndigheder om tariferingen af varer. <BR>  \r\n\r\n</P>  \r\n\r\n<P>Ordningen har således til formål at sikre virksomheder, der skal importere  \r\n\r\n eller eksportere varer, en bindende afgørelse om varernes tarifering i EU's  \r\n\r\n Kombinerede Nomenklatur. Herved sikres, at de økonomiske konsekvenser, fx  \r\n\r\n størrelsen af importtold eller eksportrestitution, kendes før transaktionen  \r\n\r\n sættes igang. <BR>  \r\n\r\n</P>  \r\n\r\n<P>Det legale grundlag <BR>  \r\n\r\n</P>  \r\n\r\n<P>Det legale grundlag for en bindende tariferingsoplysning er toldkodeksens,  \r\n\r\n artikel 12. <BR>  \r\n\r\n</P>  \r\n\r\n<P>BTO'er udstedes af told- og skatteregionen. Ønskes en BTO, udfyldes en  \r\n\r\n anmodningsblanket nr. 19.001, som kan fås ved regionen, se i øvrigt bilag  \r\n\r\n 114.. <BR>  \r\n\r\n</P>  \r\n\r\n<P>Blanketten skal udfyldes efter sin rubricering. Det er vigtigt, at varens  \r\n\r\n fremstilling, sammensætning og anvendelse beskrives så detaljeret som muligt.  \r\n\r\n Hvis det er praktisk muligt, medsendes prøve af varen, og der vedlægges i  \r\n\r\n videst muligt omfang dokumentation for sammensætningen, fx analyseattest med  \r\n\r\n relevante oplysninger for tariferingen, faktura, brochure osv. Bliver der  \r\n\r\n fremlagt dokumenter på andet end dansk kan regionen kræve dem oversat til  \r\n\r\n dansk. <BR>  \r\n\r\n</P>  \r\n\r\n<P>Der kan anmodes om, at fabrikationsdetaljer etc. holdes fortrolige i  \r\n\r\n BTO'en. <BR>  \r\n\r\n</P>  \r\n\r\n<P>Det skal oplyses, hvorfor der ønskes en BTO, fx om det drejer sig om  \r\n\r\n import fra lande uden for EU eller om eksport mod restitutionsudbetaling.  \r\n\r\n<BR>  \r\n\r\n</P>  \r\n\r\n<P>Regionens afgørelse i form af en BTO angiver positionen i den gældende  \r\n\r\n toldtarif, se i øvrigt bilag 115. <BR>  \r\n\r\n</P>  \r\n\r\n<P>BTO'en kan derfor ikke benyttes efter ændringer i Toldtariffen, som  \r\n\r\n påvirker tariferingen af varer af den pågældende art. I øvrigt er BTOen  \r\n\r\n gældende i 6 år, medmindre den tilbagekaldes forinden. Det kan ske, hvis  \r\n\r\n tariferingspraksis ændres på det pågældende vareområde. <BR>  \r\n\r\n</P>  \r\n\r\n<P>BTO'en må ikke benyttes, hvis varens beskaffenhed er ændret. <BR>  \r\n\r\n</P>  \r\n\r\n<P>Hvis modtageren er uenig i regionens tariferingsafgørelse, kan den  \r\n\r\n indbringes for Told- og Skattestyrelsen. Styrelsen har den endelige  \r\n\r\n administrative afgørelse vedrørende tariferingen. Forinden afgørelse træffes,  \r\n\r\n kan styrelsen dog indhente en udtalelse fra EU's nomenklaturudvalg. <BR>  \r\n\r\n</P>  \r\n\r\n<P>En BTO har kun gyldighed for modtageren og kan derfor ikke påberåbes af  \r\n\r\n andre virksomheder mv. <BR>  \r\n\r\n</P>  \r\n\r\n<P>En BTO udstedt her i landet er også bindende for toldmyndighederne i de  \r\n\r\n andre EU-medlemslande. Det betyder, at en dansksproget BTO kan fremlægges,  \r\n\r\n hvis en vare ønskes fortoldet i eller udført fra fx Holland.  \r\n\r\n Toldmyndighederne i det pågældende medlemsland har dog ret til at forlange en  \r\n\r\n BTO oversat til landets eget sprog. <BR>  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19978T00A04"
        },
        {
            "displayName": "Entydig dokumentidentifikation",
            "displayValue": "AN006889"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1997"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}