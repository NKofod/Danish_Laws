{
    "id": 107194,
    "title": "1990 BTB 66   BETÆNKNING OVER FORSLAG TIL FOLKETINGSBESLUTNING OM DANMARKS RATIFIKATION   AF DEN FJERDE AVS-EØF-KONVENTION OG SLUTAKT MED DERTIL KNYTTEDE PROTOKOLLER   OG ERKLÆRINGER SAMT INTERN AFTALE OM FINANSIERING OG FORVALTNING AF   FÆLLESSKABETS BISTAND    NR B 66 1990-91, 2. SAMLING ",
    "documentTypeId": "500",
    "isSagsforlobPeriodValid": false,
    "shortName": "1990/2 BTB 66",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 66 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om Danmarks ratifikation  \r\n\r\n af den fjerde AVS-EØF-konvention og slutakt med dertil knyttede protokoller  \r\n\r\n og erklæringer samt intern aftale om finansiering og forvaltning af  \r\n\r\n Fællesskabets bistand <BR>  \r\n\r\n Nr B 66 1990-91, 2. samling </P>  \r\n\r\n<P></P>  \r\n\r\n<P>Afgivet af Markedsudvalget </P>  \r\n\r\n<P></P>  \r\n\r\n<P>Afgivet: 19910517 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i flere møder og har </P>  \r\n\r\n<P>herunder stillet spørgsmål til udenrigsministeren, som denne har </P>  \r\n\r\n<P>besvaret skriftligt. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) beslutningsforslaget til <I>vedtagelse uændret.  \r\n\r\n</I></P>  \r\n\r\n<P> Et mindretal inden for flertallet (Socialistisk Folkepartis medlem af  \r\n\r\n udvalget) udtaler: </P>  \r\n\r\n<P>Mindretallet tager resultatet af forhandlingerne mellem AVS-landene og EF  \r\n\r\n til efterretning og agter derfor at give sit samtykke til ratifikationen af  \r\n\r\n den fjerde AVS-EØF-konvention, undertegnet i Lome den 15. december 1989. </P>  \r\n\r\n<P>For mindretallet har det været afgørende, at Danmark i forhandlingerne har  \r\n\r\n støttet de synspunkter, der har været fremført fra Lomelandenes side. Det  \r\n\r\n gælder således kritikken af manglende forbedringer af sukkerprotokollen, hvor  \r\n\r\n EF's forkerte sukkerpolitik stiller sig afgørende i vejen for en virkelig  \r\n\r\n ulandsvenlig politik fra EF's side. Det gælder kritikken af, at der ikke  \r\n\r\n kunne skabes tilslutning til en større forhøjelse end de 40 pct. på  \r\n\r\n bistandsoverførslerne, og det gælder ønskerne om bedre resultater på  \r\n\r\n råvareområdet, bl.a. Stabex-ordningen. </P>  \r\n\r\n<P>På den anden side er der ikke tvivl om, at denne AVS-aftale er bedre end  \r\n\r\n den aftale, som den afløste. Det gælder visse forbedringer i  \r\n\r\n Stabex-ordningen, inddragelse af menneskerettigheder samt miljøhensyn som  \r\n\r\n f.eks. forbud mod udførsel af giftigt og radioaktivt affald. Endvidere er der  \r\n\r\n tale om en reel stigning på 25 pct. i udviklingsbevillingerne. </P>  \r\n\r\n<P>At disse forbedringer i forhold til den katastrofale udvikling i de  \r\n\r\n fattigste ulande som f.eks. i Afrika ikke engang holder trit med  \r\n\r\n forringelserne i leveforhold for de fattigste, understreger, at  \r\n\r\n verdenssamfundet - og i særlig grad EF - helt anderledes dramatisk må satse  \r\n\r\n på økonomisk omfordeling mellem de rige lande i nord og de fattige i syd, end  \r\n\r\n vi har set hidindtil. </P>  \r\n\r\n<P>Mindretallet er derfor tilfreds med, at der er mulighed for genforhandling  \r\n\r\n i den 10-års-periode, som konventionen dækker. Finansprotokollen gælder kun  \r\n\r\n for en 5-års-periode, og EF og AVS-landene har ret til at rejse nye krav til  \r\n\r\n genforhandlingen i 1995. Mindretallet skal opfordre den danske regering til  \r\n\r\n at igangsætte et grundigt forarbejde med henblik på at få EF til at stille  \r\n\r\n krav om genforhandling i 1995. Mindretallet opfordrer den danske regering til  \r\n\r\n at drøfte dette igennem med Folketinget inden udgangen af 1994 med henblik på  \r\n\r\n at opstille ændringer, der skaber lige handelsforhold, fjerner  \r\n\r\n EF-protektionisme, gennemfører en gældsafvikling og forbedrer EF's  \r\n\r\n ulandshjælp. Disse ændringer haster. </P>  \r\n\r\n<P>Mindretallet ønsker i den sammenhæng at understrege, at Danmark  \r\n\r\n ubønhørligt skal arbejde for at kræve en klar fattigdomsorientering i EF's  \r\n\r\n ulandshjælp. Danmark skal derfor modarbejde de tendenser, som har kunnet  \r\n\r\n iagttages til, at EF af bl.a. sikkerhedspolitiske grunde opprioriterer - som  \r\n\r\n f.eks. i Middelhavsområdet - på bekostning af de fattigste u-lande. </P>  \r\n\r\n<P>Et <I>mindretal</I> (Fremskridtpartiets medlem af udvalget) indstiller  \r\n\r\n beslutningsforslaget til <I>forkastelse</I> med følgende bemærkninger: </P>  \r\n\r\n<P>Mindretallet ønsker at pointere det vanvittige i at være med til at støtte  \r\n\r\n militære styrer, diktatorer og andre menneskerettighedskrænkende regimer.  \r\n\r\n</P>  \r\n\r\n<P>Kontrollen med brugen af 92 mia. kr. over en 5-årig periode i de 69 lande  \r\n\r\n må siges at være umulig, og man kan frygte, at det vil virke som i bedste  \r\n\r\n fald at smide pengene lige ud ad vinduet. Sandsynligvis vil en stor del af  \r\n\r\n pengene blive brugt til militære investeringer eller hjælpe til frigørelse af  \r\n\r\n den pågældende stats midler, således at disse midler kan blive brugt til  \r\n\r\n militære formål. </P>  \r\n\r\n<P>Åben samhandel landene imellem er en god ting, men Fremskridtspartiet ser  \r\n\r\n ingen grund til, at Danmark skal være med til at betale bod for de europæiske  \r\n\r\n kolonimagters fejltrin. </P>  \r\n\r\n<P> <I>Hjortnæs (S) Ole Espersen (S) Risgaard Knudsen (S) Rosing (S) Ivar  \r\n\r\n Nørgaard (S)</I> fmd. <I>Bjørn Westh (S) Birte Weiss (S) Gade (SF) Duetoft  \r\n\r\n (CD)</I> nfmd. <I>Grove (KF) Rønholt (KF) Charlotte Antonsen (V) Sønderby (V)  \r\n\r\n Annette Just (FP) Niels Helveg Petersen (RV) Kofod-Svendsen (KRF)</I>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "27/05/1991"
        },
        {
            "displayName": "Accession",
            "displayValue": "19902DA00066"
        },
        {
            "displayName": "Entydig dokumentidentifikation",
            "displayValue": "CL002799"
        },
        {
            "displayName": "Dato for førstegangsindlæggelse",
            "displayValue": "27/05/1991"
        },
        {
            "displayName": "Dato for indlæggelse",
            "displayValue": "27/05/1991"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "66"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}