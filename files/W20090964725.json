{
    "id": 126546,
    "title": "Dispensation for afbrydelse i efterlønsbetaling",
    "documentTypeId": "240",
    "isSagsforlobPeriodValid": true,
    "shortName": "KEN nr 9647 af 06/02/2009",
    "documentHtml": "<div class=\"bjelke\">Den fulde tekst</div><p class=\"Titel2\">Dispensation for afbrydelse i efterlønsbetaling</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Arbejdsdirektoratet havde fundet, at medlemmet ikke kunne få genoprettet efterlønsordningen efter en kortere afbrydelse på grund af restance, fordi medlemmet burde have indset, at det beløb han havde indbetalt ikke var tilstrækkeligt til at dække både det opkrævede kontingent til a-kassen, og det opkrævede bidrag og de bidrag, der senere skulle have været betalt.</div>\r\n        </p>\r\n        <p class=\"Tekst2\">\r\n          <div>Arbejdsmarkedets Ankenævn fandt, at a-kassen har en særlig vejledningspligt - udover den fastsatte rykker- og sletteprocedure - når et medlem viser vilje til at genoprette medlemskab og efterlønsordning, men indbetaler for lidt.</div>\r\n        </p>\r\n        <p class=\"Tekst2\">\r\n          <div>Dertil kom, at a-kassen havde afvist medlemmets indbetaling og sent i forløbet opdagede, at medlemmet ved indbetalingen faktisk havde genoprettet sit medlemskab af a-kassen.</div>\r\n        </p>\r\n        <p class=\"Tekst2\">\r\n          <div>Af de grunde fandt Arbejdsmarkedets Ankenævn, at der skulle gives dispensation for afbrydelsen i efterlønsordningen.</div>\r\n        </p>\r\n      </div>\r\n      <p class=\"TekstV\">Ankenævnet har behandlet Deres klage på møde den 5. februar 2009.</p>\r\n      <p class=\"TekstV\">Nævnet traf denne</p>\r\n      <p class=\"TekstV\">A F G Ø R E L S E</p>\r\n      <p class=\"TekstV\">De får dispensation for afbrud i indbetaling af efterlønsbidrag.</p>\r\n      <p class=\"TekstV\">Tilladelsen er betinget af, at De efterbetaler det skyldige efterlønsbidrag.</p>\r\n      <p class=\"TekstV\">Ankenævnet ændrer således Arbejdsdirektoratets afgørelse af den 2. juli 2008.</p>\r\n      <p class=\"TekstV\">B E G R U N D E L S E</p>\r\n      <p class=\"TekstV\">Den 12. juli 2007 sendte a-kassen brev til Dem om, at De skyldte 1.728 kr. for maj og juni måned 2007. Af dette beløb udgjorde kontingentet til a-kassen 752 kr. og efterlønsbidraget 796 kr., i alt 1.548 kr. Det resterende beløb skulle dække fagligt kontingent (150 kr.) og heltidsulykkesforsikring (30 kr.). Seneste frist for indbetaling var den 3. august 2007.</p>\r\n      <p class=\"TekstV\">Det fremgår af brevet, at De ville miste Deres medlemskab af a-kassen og Deres ret til efterløn, hvis ikke beløbet blev indbetalt., og at De ikke kunne indbetale efterløns bidrag uden at være medlem af a-kassen.</p>\r\n      <p class=\"TekstV\">Den 9. august 2007 betalte De 1.728 kr. og samme dag sendte a-kassen ”Afgørelse om sletning som medlem af a-kassen og framelding af efterlønsbidraget” til Dem.</p>\r\n      <p class=\"TekstV\">Det fremgår af dette brev, at De var slettet af a-kassen fra 1. maj 2007 og fra efterlønsordningen samme dato, fordi De ikke havde indbetalt det skyldige beløb på 3.456 kr. (heraf kontingent til a-kassen på 1504 kr. og bidrag til efterlønsordningen på 1.592 kr.).</p>\r\n      <p class=\"TekstV\">Det fremgik også at dette brev, at De kunne genoprette Deres medlemskab og ret til efterløn, hvis De senest den 7. september 2007 indbetalte det skyldige beløb. Det ville få konsekvenser for bl.a. Deres senere mulighed for at overgå til efterløn, hvis ikke beløbet blev indbetalt senest den 7. september 2007.</p>\r\n      <p class=\"TekstV\">I brev af 18. september 2007 meddelte a-kassen Dem, at a-kassen ikke havde genoprettet Deres medlemskab af a-kassen, fordi De ikke havde indbetalt hele det skyldige beløb. A-kassen havde derfor sendt beløbet på 1.728 kr. retur til Deres NemKonto.</p>\r\n      <p class=\"TekstV\">Den 25. september 2007 indbetalte De 4.320 kr.</p>\r\n      <p class=\"TekstV\">Den 9. oktober 2007 sendte a-kassen dette beløb retur til Dem med besked om, at medlemskab ikke kunne genoprettes.</p>\r\n      <p class=\"TekstV\">Den 15. oktober 2007 fik De ved en personlig samtale i a-kassen vejledning om, De kunne søge om nyt medlemskab af a-kassen, hvilket De allerede havde gjort. De fik også besked om, at De kunne søge om dispensation for afbrydelsen i Deres efterlønsanciennitet. Samme dag søgte De om dispensation.</p>\r\n      <p class=\"TekstV\">I breve af 24. oktober 2007 meddelte a-kassen Dem, at De med virkning fra 11. oktober 2007 på ny var medlem af a-kassen, og at De ikke måtte indbetale efterlønsbidrag, fordi De ikke ville kunne opnå ret til efterløn.</p>\r\n      <p class=\"TekstV\">Den 29. oktober 2007 meddelte a-kassen Dem, at der var sket en fejl, idet Deres medlemskab af a-kassen burde have været genoprettet fra den 1. maj 2007, fordi De havde indbetalt 1.728 kr. inden den 7. september 2007. De ønskede medlemskabet genoprettet fra den 1. maj 2007.</p>\r\n      <p class=\"TekstV\">A-kassen indsendte den 5. november 2007 Deres ansøgning om dispensation til Arbejdsdirektoratet.</p>\r\n      <p class=\"TekstV\">Arbejdsdirektoratet meddelte den 2. juli 2008 afslag på Deres ansøgning om dispensation. Direktoratet har bl.a. henvist til, at De med a-kassens brev af den 9. august 2007 burde have indset, at det beløb, som De indbetalte den 9. august 2007 ikke var tilstrækkeligt, og at De heller ikke kontaktede a-kassen umiddelbart efter, at De modtog brevet af 18. september 2007.</p>\r\n      <p class=\"TekstV\">De er født før 1. januar 1959 og har været medlem af a-kasse og har indbetalt efterlønsbidrag fra 1. april 1999. De har dermed mulighed for at opnå efterløn, hvis De bevarer medlemskab af a-kassen og betaler bidrag til efterlønsordningen uden afbrydelse. Der henvises i den forbindelse til § 74 a, stk. 3 i lov om arbejdsløshedsforsikring mv.</p>\r\n      <p class=\"TekstV\">Deres indbetaling af efterlønsbidrag blev dog afbrudt den 1. maj 2007 på grund af restancen. I den forbindelse henvises til lovens § 78, stk. 7 og §§ 13 og 14 i bekendtgørelsen om betaling af medlems- og efterlønsbidrag til en a-kasse.</p>\r\n      <p class=\"TekstV\">Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16. Det fremgår af lovens § 65, stk. 1.</p>\r\n      <p class=\"TekstV\">En a-kasse skal altid give det enkelte medlem individuel og personlig vejledning, hvis medlemmet har særligt behov herfor. Det fremgår af § 5 i bekendtgørelsen om en a-kasses pligt til at vejlede mv.</p>\r\n      <p class=\"TekstV\">Et medlem, der står over for at miste en ret eller har misforstået noget fx omkring en afgørelse, har et særligt behov for vejledning.</p>\r\n      <p class=\"TekstV\">Udover de pligter, som a-kassen har efter bekendtgørelsen om medlems- og efterlønsbidrag til en a-kasse, anser Arbejdsmarkedets Ankenævn a-kassen for at have pligt til at kontakte medlemmet, når medlemmet viser vilje til at indbetale restancen, men indbetaler for lidt, fordi medlemmet kan have misforstået noget.</p>\r\n      <p class=\"TekstV\">I den forbindelse har nævnet lagt vægt på, at Deres indbetaling den 9. august 2007 dækkede det opkrævede medlemskontingent på 752 kr. for maj og juni måned samt efterlønsbidraget for maj og juni måned og delvist for juli måned. Det opkrævede efterlønsbidrag samt de bidrag, der senere skulle have været betalt, udgjorde på det tidspunkt månederne maj, juni, juli og august. Der henvises i den forbindelse til § 11, stk. 5, sidste punktum og § 14, stk. 2 i bekendtgørelsen om betaling af medlems- og efterlønsbidrag til en a-kasse.</p>\r\n      <p class=\"TekstV\">Direktøren for Arbejdsdirektoratet kan undtagelsesvis tillade, at der ses bort fra afbrydelser i indbetaling af efterlønsbidrag. Tilladelsen kan gøres betinget af, at medlemmet efterbetaler efterlønsbidrag for den pågældende periode. Det fremgår af lovens § 74 a, stk. 7.</p>\r\n      <p class=\"TekstV\">Det kan oplyses, at der er praksis for at dispensere for en kortvarig afbrydelse af undskyldelige grunde.</p>\r\n      <p class=\"TekstV\">Arbejdsmarkedets Ankenævn finder, at De måtte forvente, at både Deres medlemskab af a-kassen og efterlønsordningen var genoprettet ved Deres indbetaling den 9. august 2007.</p>\r\n      <p class=\"TekstV\">Arbejdsmarkedets Ankenævn har i den forbindelse lagt vægt på, at a-kassen var nærmest til at indse, at Deres indbetaling ikke var tilstrækkelig til at genoprette begge dele bl.a. fordi reglerne om genoprettelse af medlemskab af a-kassen og af efterlønsordningen er forskellige. A-kassen var således nærmest til at indse, at De havde et særligt behov for vejledning udover a-kassens brev af den 9. august 2007.</p>\r\n      <p class=\"TekstV\">Nævnet har endvidere lagt vægt på, at a-kassen først den 29. oktober 2007 opdagede, at Deres medlemskab af a-kassen var genoprettet ved indbetalingen den 9. august 2007. A-kassen havde derfor ikke fulgt sin egen praksis om særskilt at vejlede medlemmer, der indbetaler for lidt i forbindelse med en restance. Derved kunne De ikke nå at indbetale det resterende beløb til dækning af et delvist efterlønsbidrag for juli og hele bidraget for august 2007 før det var for sent.</p>\r\n      <p class=\"TekstV\">På den baggrund finder nævnet, at der har været tale om en kortvarig afbrydelse på grund af undskyldelige grunde. De får derfor dispensation for afbrydelsen i indbetaling af efterlønsbidrag på betingelse af, at De betaler, hvad De skylder i efterlønsbidrag.</p>\r\n      <p class=\"TekstV\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 74 a, stk. 3 og § 78, stk. 1 til stk. 4 samt stk. 6 og stk. 7 i lov om arbejdsløshedsforsikring m.v., jf. lovbekendtgørelse nr. 874 af 11. september 2005 med de ændringer, der følger af lov nr. 1540 af 20. december 2006,</p>\r\n        <p class=\"Liste1\"><span class=\"Liste1Nr\" id=\"\">–</span> § 65, stk. 1 og stk. 5, § 74 a, stk. 3 og stk. 7 og § 78, stk. 1 til stk. 4 samt stk. 6 og stk. 7 i lov om arbejdsløshedsforsikring m.v., jf. lovbekendtgørelse nr. 994 af 8. august 2007,</p>\r\n        <p class=\"Liste1\"><span class=\"Liste1Nr\" id=\"\">–</span> § 11, stk. 5 og § 14, stk. 2 i Arbejdsdirektoratets bekendtgørelse nr. 594 af 8. juni 2007 om betaling af medlems- og efterlønsbidrag til en a-kasse, og</p>\r\n        <p class=\"Liste1\"><span class=\"Liste1Nr\" id=\"\">–</span> § 5, jf. § 1 i Arbejdsdirektoratets bekendtgørelse nr. 177 af 19. februar 2007 om en a-kasses pligt til at vejlede mv.</p>\r\n      </p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">Arbejdsdirektoratet, Stormgade 10, Postboks 1103, 1009 København K. J.nr.</p>\r\n      <p class=\"TekstV\">[Adressat udeladt]</p>\r\n      <p class=\"Tekst\"><span class=\"Bold\">Regler</span></p>\r\n      <p class=\"Tekst\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 874 af 11. september 2005 med de ændringer, der følger af lov nr. 1540 af 20. december 2006</span></p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Kapitel 11 a</span></p>\r\n      <p class=\"Tekst\"><span class=\"Bold\">Efterløn</span></p>\r\n      <p class=\"Tekst\"><span class=\"Bold\">Betingelser for ret til efterløn</span></p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 74 a.</span> Ret til efterløn har et medlem af en anerkendt arbejdsløshedskasse, jf. dog § 74 o, som</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> har nået efterlønsalderen, jf. § 74,</p>\r\n        <p class=\"Liste1\"><span class=\"Liste1Nr\" id=\"\">2)</span> har været medlem i mindst 30 år, jf. dog stk. 2-6,</p>\r\n        <p class=\"Liste1\"><span class=\"Liste1Nr\" id=\"\">3)</span> har indbetalt efterlønsbidrag, jf. § 77, stk. 4, i 30 år, og senest fra medlemmet er fyldt 30 år, jf. dog stk. 2-6,</p>\r\n        <p class=\"Liste1\"><span class=\"Liste1Nr\" id=\"\">4)</span> vil kunne opfylde betingelserne for ret til dagpenge ved ledighed, jf. dog stk. 8 og 9,</p>\r\n        <p class=\"Liste1\"><span class=\"Liste1Nr\" id=\"\">5)</span> har fået indberettet værdien af pensionsformuen, jf. § 74 j, stk. 3, 4, 7 og 8, og</p>\r\n        <p class=\"Liste1\"><span class=\"Liste1Nr\" id=\"\">6)</span> har bopæl her i riget eller i et andet EØS-land.</p>\r\n      </p>\r\n      <p class=\"Tekst\"><span class=\"Italic\">Stk. 2.</span> …</p>\r\n      <p class=\"Tekst\"><span class=\"Italic\">Stk. 3.</span> Medlemmer, der er født før den 1. januar 1959, jf. dog stk. 2, kan opfylde kravet om medlemskab og indbetaling af efterlønsbidrag, jf. stk. 1, nr. 2 og 3, ved uafbrudt medlemskab og indbetaling af efterlønsbidrag fra den 1. juli 1999 til mindst det tidspunkt, hvor medlemmet når efterlønsalderen, jf. § 74. Perioden med medlemskab og indbetaling af efterlønsbidrag skal dog mindst udgøre 20 år inden for de sidste 25 år. For medlemmer, som har indbetalt efterlønsbidrag, jf. stk. 1, nr. 3, uafbrudt fra den 1. april 1999, er det tilstrækkeligt, at medlemsperioden udgør mindst 20 år inden for de sidste 25 år.</p>\r\n      <p class=\"Tekst\"><span class=\"Italic\">Stk. 4.</span> …</p>\r\n      <p class=\"Tekst\"><span class=\"Bold\">Kapitel 12</span></p>\r\n      <p class=\"Tekst\"><span class=\"Bold\">Økonomi</span></p>\r\n      <p class=\"Tekst\"><span class=\"Bold\">Indbetaling af medlemsbidrag m.v.</span></p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 78.</span> Et medlem skal betale medlemsbidrag efter § 77 til de af kassen fastsatte tidspunkter. Medlemsbidraget skal vedrøre en nærmere angiven periode.</p>\r\n      <p class=\"Tekst\"><span class=\"Italic\">Stk. 2.</span> Et medlem, der undlader at betale det fulde medlemsbidrag rettidigt, bortset fra frivilligt efterlønsbidrag, jf. § 77, stk. 4, slettes som medlem af kassen med virkning fra det tidspunkt, indtil hvilket medlemmet har betalt bidrag, jf. dog stk. 3.</p>\r\n      <p class=\"Tekst\"><span class=\"Italic\">Stk. 3.</span> Slettelse kan kun finde sted, hvis medlemmet ikke har betalt det skyldige medlemsbidrag senest 3 uger efter, at kassen skriftligt har rykket medlemmet for restancen. Rykkerskrivelsen skal afsendes til de medlemmer, der ved den forudgående måneds afslutning ikke har betalt det fulde medlemsbidrag, der forfalder i denne måned. Skrivelsen skal udtrykkeligt angive, at medlemmet vil blive slettet, hvis det skyldige medlemsbidrag ikke bliver betalt.</p>\r\n      <p class=\"Tekst\"><span class=\"Italic\">Stk. 4.</span> Hvis det skyldige medlemsbidrag, jf. stk. 2 og 3, samt senere forfaldent medlemsbidrag betales senest 4 uger efter, at medlemmet er blevet skriftligt underrettet om slettelsen, hæves slettelsen.</p>\r\n      <p class=\"Tekst\"><span class=\"Italic\">Stk. 5.</span> …</p>\r\n      <p class=\"Tekst\"><span class=\"Italic\">Stk. 6.</span> Direktøren for Arbejdsdirektoratet fastsætter efter forhandling med Beskæftigelsesrådet nærmere regler om anvendelsen af bestemmelserne i stk. 1-5, herunder regler om udelukkelse fra ret til dagpenge m.v. for medlemmer, der har undladt at betale medlemsbidrag rettidigt, og om tilbagebetaling af medlemsbidrag.</p>\r\n      <p class=\"Tekst\"><span class=\"Italic\">Stk. 7.</span> Undlader et medlem at betale frivilligt efterlønsbidrag, jf. § 77, stk. 4, rettidigt, skal kassen rykke medlemmet for restancen. I rykkerbrevet skal det udtrykkeligt anføres, at undladelse af at betale efterlønsbidraget kan medføre, at medlemmet mister retten til efterløn. Direktøren for Arbejdsdirektoratet fastsætter efter forhandling med Beskæftigelsesrådet nærmere regler herom.</p>\r\n      <p class=\"Tekst\"><span class=\"Italic\">Stk. 8.</span> …</p>\r\n      <p class=\"Tekst\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 994 af 8. august 2007</span></p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Kapitel 10</span></p>\r\n      <p class=\"Tekst\"><span class=\"Bold\">Ret til dagpenge og aktiveringsydelse</span></p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 65.</span> Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.</p>\r\n      <p class=\"Tekst\"><span class=\"Italic\">Stk. 2.</span> …</p>\r\n      <p class=\"Tekst\"><span class=\"Italic\">Stk. 3.</span> …</p>\r\n      <p class=\"Tekst\"><span class=\"Italic\">Stk. 4.</span> …</p>\r\n      <p class=\"Tekst\"><span class=\"Italic\">Stk. 5.</span> Nærmere regler om anvendelse af bestemmelserne i stk. 1-4 fastsættes af direktøren for Arbejdsdirektoratet efter forhandling med Beskæftigelsesrådet.</p>\r\n      <p class=\"Tekst\"><span class=\"Italic\">Stk. 6.</span> …</p>\r\n      <p class=\"Tekst\"><span class=\"Bold\">Kapitel 11 a</span></p>\r\n      <p class=\"Tekst\"><span class=\"Bold\">Efterløn</span></p>\r\n      <p class=\"Tekst\"><span class=\"Bold\">Betingelser for ret til efterløn</span></p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 74 a.</span> Ret til efterløn har et medlem af en anerkendt arbejdsløshedskasse, jf. dog § 74 o, som</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> har nået efterlønsalderen, jf. § 74,</p>\r\n        <p class=\"Liste1\"><span class=\"Liste1Nr\" id=\"\">2)</span> har været medlem i mindst 30 år, jf. dog stk. 2-6,</p>\r\n        <p class=\"Liste1\"><span class=\"Liste1Nr\" id=\"\">3)</span> har indbetalt efterlønsbidrag, jf. § 77, stk. 4, i 30 år, og senest fra medlemmet er fyldt 30 år, jf. dog stk. 2-6,</p>\r\n        <p class=\"Liste1\"><span class=\"Liste1Nr\" id=\"\">4)</span> vil kunne opfylde betingelserne for ret til dagpenge ved ledighed, jf. dog stk. 8-10,</p>\r\n        <p class=\"Liste1\"><span class=\"Liste1Nr\" id=\"\">5)</span> har fået indberettet værdien af pensionsformuen, jf. § 74 j, stk. 3, 4, 7 og 8, og</p>\r\n        <p class=\"Liste1\"><span class=\"Liste1Nr\" id=\"\">6)</span> har bopæl her i riget eller i et andet EØS-land.</p>\r\n      </p>\r\n      <p class=\"Tekst\"><span class=\"Italic\">Stk. 2.</span> …</p>\r\n      <p class=\"Tekst\"><span class=\"Italic\">Stk. 3.</span> Medlemmer, der er født før den 1. januar 1959, jf. dog stk. 2, kan opfylde kravet om medlemskab og indbetaling af efterlønsbidrag, jf. stk. 1, nr. 2 og 3, ved uafbrudt medlemskab og indbetaling af efterlønsbidrag fra den 1. juli 1999 til mindst det tidspunkt, hvor medlemmet når efterlønsalderen, jf. § 74. Perioden med medlemskab og indbetaling af efterlønsbidrag skal dog mindst udgøre 20 år inden for de sidste 25 år. For medlemmer, som har indbetalt efterlønsbidrag, jf. stk. 1, nr. 3, uafbrudt fra den 1. april 1999, er det tilstrækkeligt, at medlemsperioden udgør mindst 20 år inden for de sidste 25 år.</p>\r\n      <p class=\"Tekst\"><span class=\"Italic\">Stk. 4.</span> …</p>\r\n      <p class=\"Tekst\"><span class=\"Italic\">Stk. 5.</span> …</p>\r\n      <p class=\"Tekst\"><span class=\"Italic\">Stk. 6.</span> …</p>\r\n      <p class=\"Tekst\"><span class=\"Italic\">Stk. 7.</span> Direktøren for Arbejdsdirektoratet kan undtagelsesvis tillade, at der ses bort fra afbrydelser i medlemskabet og indbetaling af efterlønsbidrag ved afgørelsen af, om kravene i stk. 2-4 er opfyldt. Tilladelsen kan gøres betinget af, at medlemmet efterbetaler bidrag til arbejdsløshedsforsikringen og efterlønsbidrag for den pågældende periode.</p>\r\n      <p class=\"Tekst\"><span class=\"Italic\">Stk. 8.</span> …</p>\r\n      <p class=\"Tekst\"><span class=\"Bold\">Kapitel 12</span></p>\r\n      <p class=\"Tekst\"><span class=\"Bold\">Økonomi</span></p>\r\n      <p class=\"Tekst\"><span class=\"Bold\">Indbetaling af medlemsbidrag m.v.</span></p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 78.</span> Et medlem skal betale medlemsbidrag efter § 77 til de af kassen fastsatte tidspunkter. Medlemsbidraget skal vedrøre en nærmere angiven periode.</p>\r\n      <p class=\"Tekst\"><span class=\"Italic\">Stk. 2.</span> Et medlem, der undlader at betale det fulde medlemsbidrag rettidigt, bortset fra frivilligt efterlønsbidrag, jf. § 77, stk. 4, slettes som medlem af kassen med virkning fra det tidspunkt, indtil hvilket medlemmet har betalt bidrag, jf. dog stk. 3.</p>\r\n      <p class=\"Tekst\"><span class=\"Italic\">Stk. 3.</span> Slettelse kan kun finde sted, hvis medlemmet ikke har betalt det skyldige medlemsbidrag senest 3 uger efter, at kassen skriftligt har rykket medlemmet for restancen. Rykkerskrivelsen skal afsendes til de medlemmer, der ved den forudgående måneds afslutning ikke har betalt det fulde medlemsbidrag, der forfalder i denne måned. Skrivelsen skal udtrykkeligt angive, at medlemmet vil blive slettet, hvis det skyldige medlemsbidrag ikke bliver betalt.</p>\r\n      <p class=\"Tekst\"><span class=\"Italic\">Stk. 4.</span> Hvis det skyldige medlemsbidrag, jf. stk. 2 og 3, samt senere forfaldent medlemsbidrag betales senest 4 uger efter, at medlemmet er blevet skriftligt underrettet om slettelsen, hæves slettelsen.</p>\r\n      <p class=\"Tekst\"><span class=\"Italic\">Stk. 5.</span> …</p>\r\n      <p class=\"Tekst\"><span class=\"Italic\">Stk. 6.</span> Direktøren for Arbejdsdirektoratet fastsætter efter forhandling med Beskæftigelsesrådet nærmere regler om anvendelsen af bestemmelserne i stk. 1-5, herunder regler om udelukkelse fra ret til dagpenge m.v. for medlemmer, der har undladt at betale medlemsbidrag rettidigt, og om tilbagebetaling af medlemsbidrag.</p>\r\n      <p class=\"Tekst\"><span class=\"Italic\">Stk. 7.</span> Undlader et medlem at betale frivilligt efterlønsbidrag, jf. § 77, stk. 4, rettidigt, skal kassen rykke medlemmet for restancen. I rykkerbrevet skal det udtrykkeligt anføres, at undladelse af at betale efterlønsbidraget kan medføre, at medlemmet mister retten til efterløn. Direktøren for Arbejdsdirektoratet fastsætter efter forhandling med Beskæftigelsesrådet nærmere regler herom.</p>\r\n      <p class=\"Tekst\"><span class=\"Italic\">Stk. 8.</span> …</p>\r\n      <p class=\"Tekst\"><span class=\"Bold\">Arbejdsdirektoratets bekendtgørelse nr. 594 af 8. juni 2007 om betaling af medlems- og efterlønsbidrag til en a-kasse</span></p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Kapitel 5</span></p>\r\n      <p class=\"Tekst\"><span class=\"Bold\">Rykker- og sletteproceduren for medlemsbidraget</span></p>\r\n      <p class=\"Tekst\"><span class=\"Bold\">Rykkerproceduren</span></p>\r\n      <p class=\"Tekst\"><span class=\"Bold\">§ 10.</span> Betaler man ikke medlemsbidraget til tiden, skal a-kassen sende et rykkerbrev, jf. lovens § 78, stk. 3.</p>\r\n      <p class=\"Tekst\"><span class=\"Italic\">Stk. 2.</span> …</p>\r\n      <p class=\"Tekst\"><span class=\"Italic\">Stk. 3.</span> Det skal fremgå af brevet, at man vil blive slettet, hvis medlemsbidraget til a-kassen ikke bliver betalt senest 3 uger efter, at brevet er sendt.</p>\r\n      <p class=\"Tekst\"><span class=\"Italic\">Stk. 4.</span> Betaler man medlemsbidraget til a-kassen, kan man ikke slettes som medlem af denne, selvom man ikke betaler det faglige kontingent.</p>\r\n      <p class=\"Tekst\"><span class=\"Italic\">Stk. 5.</span> A-kassen skal kunne dokumentere, at brevet er sendt. Hvis a-kassen ikke har en kopi af brevet, skal dokumentationen bestå af en edb-udskrift, der viser afsendelsesdagen, og et standardrykkerbrev.</p>\r\n      <p class=\"Tekst\"><span class=\"Italic\">Stk. 6.</span> …</p>\r\n      <p class=\"Tekst\"><span class=\"Bold\">Slettelse og genoprettelse af medlemskabet</span></p>\r\n      <p class=\"Tekst\"><span class=\"Bold\">§ 11.</span> Betaler man ikke medlemsbidraget inden udløbet af betalingsfristen på 3 uger, jf. § 10, stk. 3, skal a-kassen straks sende et brev om, at man er slettet som medlem af a-kassen. Man er slettet fra den dato, hvortil man har betalt.</p>\r\n      <p class=\"Tekst\"><span class=\"Italic\">Stk. 2.</span> Det skal fremgå af slettebrevet, at medlemskabet bliver genoprettet, hvis man senest 4 uger efter, at brevet er sendt, betaler det opkrævede bidrag, samt de bidrag, der senere skulle have været betalt.</p>\r\n      <p class=\"Tekst\"><span class=\"Italic\">Stk. 3.</span> Hvis slettebrevet kommer retur til a-kassen med postvæsenets oplysning om, at medlemmet er ukendt på adressen, skal a-kassen forsøge at finde medlemmets adresse og sende slettebrevet på ny. Der skal sættes en ny 4-ugers frist, jf. stk. 2, hvis a-kassen sender brevet på ny.</p>\r\n      <p class=\"Tekst\"><span class=\"Italic\">Stk. 4.</span> Hvis slettebrevet, jf. stk. 1, er sendt anbefalet og kommer retur til a-kassen med postvæsenets oplysning om, at brevet ikke er afhentet, har a-kassen ikke pligt til at foretage sig yderligere.</p>\r\n      <p class=\"Tekst\"><span class=\"Italic\">Stk. 5.</span> Betaler man, hvad man skylder i medlemsbidrag senest 4 uger efter, at a-kassen har sendt brevet, genoprettes medlemskabet. Betaler man det opkrævede bidrag senest den dag, brevet sendes, genoprettes medlemskabet.</p>\r\n      <p class=\"Tekst\"><span class=\"Italic\">Stk. 6.</span> Betaler man bidraget efter udløbet af betalingsfristen på 3 uger i rykkerbrevet, og får man sit medlemskab genoprettet, får man en karantæne, jf. § 12, stk. 1.</p>\r\n      <p class=\"Tekst\"><span class=\"Italic\">Stk. 7.</span> A-kassen skal kunne dokumentere, at brevet er sendt. Hvis brevet ikke er sendt anbefalet, skal dokumentationen bestå af en kvittering for indlevering til afsendelse.</p>\r\n      <p class=\"Tekst\"><span class=\"Italic\">Stk. 8.</span> …</p>\r\n      <p class=\"Tekst\"><span class=\"Bold\">Kapitel 6</span></p>\r\n      <p class=\"Tekst\"><span class=\"Bold\">Rykker- og frameldeproceduren for efterlønsbidraget</span></p>\r\n      <p class=\"Tekst\"><span class=\"Bold\">Rykkerproceduren</span></p>\r\n      <p class=\"Tekst\"><span class=\"Bold\">§ 13.</span> Betaler man ikke efterlønsbidraget til tiden, skal a-kassen sende et rykkerbrev.</p>\r\n      <p class=\"Tekst\"><span class=\"Italic\">Stk. 2.</span> A-kassen skal sende brevet, når den konstaterer, at man ved den forudgående måneds afslutning ikke har betalt hele det bidrag, der skulle betales i denne måned. Opkræver a-kassen et restancegebyr, skal dette pålægges alle medlemmer, der ikke har betalt bidraget, inden brevet sendes. Omfatter brevet også det almindelige medlemsbidrag, skal det stå i brevet, hvad der skal betales henholdsvis i medlemsbidrag og i efterlønsbidrag.</p>\r\n      <p class=\"Tekst\"><span class=\"Italic\">Stk. 3.</span> Det skal fremgå af brevet, at man bliver frameldt betaling af efterlønsbidrag, hvis det opkrævede bidrag ikke bliver betalt senest 3 uger efter, at brevet er sendt, og at man kan risikere at miste sin ret til efterløn.</p>\r\n      <p class=\"Tekst\"><span class=\"Italic\">Stk. 4.</span> A-kassen skal kunne dokumentere, at brevet er sendt. Hvis a-kassen ikke har en kopi af brevet, skal dokumentationen bestå af en edb-udskrift, der viser afsendelsesdagen, og et standardrykkerbrev.</p>\r\n      <p class=\"Tekst\"><span class=\"Italic\">Stk. 5.</span> …</p>\r\n      <p class=\"Tekst\"><span class=\"Bold\">Framelding af efterlønsbidraget</span></p>\r\n      <p class=\"Tekst\">§ 14. Betaler man ikke efterlønsbidraget inden udløbet af betalingsfristen på 3 uger, jf. § 13, stk. 3, skal a-kassen straks sende et brev om, at man er blevet frameldt betaling af bidraget. Man frameldes fra den dato, hvortil man har betalt.</p>\r\n      <p class=\"Tekst\"><span class=\"Italic\">Stk. 2.</span> Det skal fremgå af frameldebrevet, at man ikke får nogen afbrydelse i sin betaling af efterlønsbidrag, hvis man senest 4 uger efter, at brevet er sendt, betaler det opkrævede bidrag samt de bidrag, der senere skulle have været betalt. Det skal endvidere fremgå af brevet, at man kan vælge igen at betale efterlønsbidrag, jf. § 3, stk. 2, og § 4, stk. 3. Er frameldebrevet også et slettebrev, skal det stå i brevet, hvad der skal betales henholdsvis i medlemsbidrag og i efterlønsbidrag.</p>\r\n      <p class=\"Tekst\"><span class=\"Italic\">Stk. 3.</span> Hvis frameldebrevet kommer retur til a-kassen med postvæsenets oplysning om, at medlemmet er ukendt på adressen, skal a-kassen forsøge at finde medlemmets adresse og sende frameldebrevet på ny. Der skal sættes en ny 4-ugers frist, jf. stk. 2, hvis a-kassen sender brevet på ny.</p>\r\n      <p class=\"Tekst\"><span class=\"Italic\">Stk. 4.</span> Hvis frameldebrevet, jf. stk. 1, er sendt anbefalet og kommer retur til a-kassen med postvæsenets oplysning om, at brevet ikke er afhentet, har a-kassen ikke pligt til at foretage sig yderligere.</p>\r\n      <p class=\"Tekst\"><span class=\"Italic\">Stk. 5.</span> Betaler man, hvad man skylder i efterlønsbidrag senest 4 uger efter, at a-kassen har sendt brevet, får man ikke nogen afbrydelse i sin anciennitet, når det drejer sig om efterlønsbidraget.</p>\r\n      <p class=\"Tekst\"><span class=\"Italic\">Stk. 6.</span> A-kassen skal kunne dokumentere, at brevet er sendt. Hvis brevet ikke er sendt anbefalet, skal dokumentationen bestå af en kvittering for indlevering til afsendelse.</p>\r\n      <p class=\"Tekst\"><span class=\"Italic\">Stk. 7.</span> …</p>\r\n      <p class=\"Tekst\"><span class=\"Bold\">Arbejdsdirektoratets bekendtgørelse nr. 177 af 19. februar 2007 om en a-kasses pligt til at vejlede mv.</span></p>\r\n      <p class=\"Tekst\"><span class=\"Bold\">Kapitel 1</span></p>\r\n      <p class=\"Tekst\"><span class=\"Bold\">Generel vejledningspligt</span></p>\r\n      <p class=\"Tekst\"><span class=\"Bold\">§ 1.</span> En a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 5.</span> En a-kasse skal altid give det enkelte medlem individuel og personlig vejledning, hvis medlemmet har særligt behov herfor.</p>\r\n      <p class=\"Tekst\"><span class=\"Italic\">Stk. 2.</span> Vejledningen kan under hensyntagen til et medlems behov gives skriftligt eller ved en personlig samtale.</p>\r\n      <p class=\"Tekst\">…</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/08/2009"
        },
        {
            "displayName": "Accession",
            "displayValue": "W20090964725"
        },
        {
            "displayName": "Entydig dokumentidentifikation",
            "displayValue": "BE003620"
        },
        {
            "displayName": "Dato for indlæggelse",
            "displayValue": "25/08/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9647"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "06/02/2009"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j.nr. 5100360-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}