{
    "id": 82410,
    "title": "Cirkulære om fremgangsmåden ved behandling af sager om erstatning for skade forvoldt på bifamilier ved anvendelse af giftmidler (Til samtlige kommunalbestyrelser og de kommunale vurderingsmænd, der behandler sager om forgiftningsskade på bier)    ",
    "documentTypeId": "140",
    "isSagsforlobPeriodValid": false,
    "shortName": "CIR nr 115 af 20/05/1966",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om fremgangsmåden ved behandling af  \r\n\r\n sager om erstatning for skade forvoldt på bifamilier ved anvendelse af  \r\n\r\n giftmidler </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige kommunalbestyrelser og de  \r\n\r\n kommunale vurderingsmænd, der </P>  \r\n\r\n<P CLASS=TITEL-KOMMENTAR ALIGN=CENTER>behandler sager om forgiftningsskade på  \r\n\r\n bier) </P>  \r\n\r\n<BR>  \r\n\r\n<P>For hver kommune skal der i henhold til §§ 21 og 22 i lov nr. 107 af 31.  \r\n\r\n marts 1953 om mark- og vejfred beskikkes vurderingsmænd for perioder, der  \r\n\r\n falder sammen med valgperioderne for kommunalbestyrelserne. Til disse  \r\n\r\n vurderingsmænd er endvidere henlagt behandlingen af vurderingsforretninger  \r\n\r\n efter den som bilag 1 optrykte lovbekendtgørelse af 22. januar 1960 om  \r\n\r\n beskyttelse af bier. </P>  \r\n\r\n<P>I lovbekendtgørelsens kapitel I er der givet nærmere regler for, hvornår  \r\n\r\n den, der anvender midler, der er farlige for bier, på arealer med blomstrende  \r\n\r\n planter, er pligtig at erstatte biavlerens tab. </P>  \r\n\r\n<P>Erstatningsbestemmelserne finder ikke anvendelse ved brug af giftmidler  \r\n\r\n over blomstrende bederoefrømarker og over arealer med frugttræer, når træerne  \r\n\r\n ikke er i blomst, for så vidt arealet i det væsentlige er frit for andre  \r\n\r\n blomstrende planter, der søges af bier, jfr. lovbekendtgørelsens § 3.  \r\n\r\n Endvidere indeholder § 4 en undtagelsesbestemmelse for de tilfælde, hvor brug  \r\n\r\n af giftmidler over åben blomst af en planteavlskonsulent er fundet nødvendig  \r\n\r\n til imødegåelse af pludselige, uforudsete og omfattende angreb af skadedyr  \r\n\r\n (dog ikke glimmerbøsser, skulpesnudebiller og kålgalmyg) eller  \r\n\r\n plantesygdomme, der truer en værdifuld plantekultur i blomst eller en  \r\n\r\n værdifuld markafgrøde med blomstrende ukrudt. Ved værdifuld plantekultur  \r\n\r\n forstås afgrøder, der som stamfrø eller lignende er af betydning ikke blot  \r\n\r\n for avleren, men også for erhvervet. For anvendelse af denne undtagelsesregel  \r\n\r\n gælder særlige forskrifter i § 4 a-c. </P>  \r\n\r\n<P>Begæring om foretagelse af vurderingsforretning skal indsendes til  \r\n\r\n vurderingsformanden (kommunekontoret) i den kommune, hvor de skaderamte  \r\n\r\n bistader hentår. </P>  \r\n\r\n<P>Når vurderingsformanden i henhold til lovbekendtgørelsens § 5 modtager en  \r\n\r\n begæring om erstatning for giftskader på bier, bedes denne nøje gennemgået  \r\n\r\n for at påse, at den indeholder alle de i nævnte paragraf angivne oplysninger.  \r\n\r\n Såfremt begæringen er ufuldstændig bedes der ydet vedkommende biavler  \r\n\r\n fornøden vejledning, idet det i praksis har vist sig, at erstatningssager  \r\n\r\n ikke har kunnet gennemføres, herunder ved sagens senere anke efter lovens §  \r\n\r\n 14, når der har været fejl ved begæringen eller ved sagens behandling hos  \r\n\r\n vurderingsmændene. </P>  \r\n\r\n<P>De hidtidige erfaringer har vist, at det er af afgørende betydning, at  \r\n\r\n vurderingsforretningen så hurtigt som muligt efter klagens modtagelse  \r\n\r\n påbegyndes med en besigtigelse af den eller de skadede bigårde, idet skaden  \r\n\r\n jævnlig er vanskelig at fastslå, når der er forløbet 8-14 dage efter dens  \r\n\r\n indtræden. Man skal derfor anmode om, at behandlingen af modtagne begæringer  \r\n\r\n fremmes uden ophold. </P>  \r\n\r\n<P>Vurderingsforretningen skal, som angivet i lovens afsnit II, foretages af  \r\n\r\n formanden og af 2 vurderingsmænd, hvoraf den ene skal være biavlskyndig, jfr.  \r\n\r\n § 6. </P>  \r\n\r\n<P>Hvis klageren forlanger det eller vurderingsformanden ønsker det, skal en  \r\n\r\n bisygdomsinspektør eller en autoriseret tilsynsmand tilkaldes som sagkyndig.  \r\n\r\n</P>  \r\n\r\n<P>Oplysning om sagkyndige kan fås hos </P>  \r\n\r\n<P>Statens biavlsforsøg, </P>  \r\n\r\n<P>Virumvej 35, Virum (01) 85 17 00 </P>  \r\n\r\n<P>eller Nr. Herlev pr. brødeskov (03) 26 49 40 </P>  \r\n\r\n<P>eller hos </P>  \r\n\r\n<P>Danmarks Biavlerforening, </P>  \r\n\r\n<P>Sønder Voldgade 1, </P>  \r\n\r\n<P>Fredericia, </P>  \r\n\r\n<P>telefon (059) 22277. </P>  \r\n\r\n<P>Hvis den eller de indklagede eller vurderingsformanden ønsker det, skal  \r\n\r\n endvidere en af de havebrugs- eller landøkonomiske foreningers konsulenter  \r\n\r\n for planteavl (frø- og frugtavl) tilkaldes til vurderingsforretningen. </P>  \r\n\r\n<P>Ingen må deltage som vurderingsmand i en vurderingsforretning, når han er  \r\n\r\n part i sagen eller personlig interesseret i dens udfald, er beslægtet eller  \r\n\r\n besvogret med nogen af parterne så nær som søskendebørn, jfr. de nærmere  \r\n\r\n regler herom i §§ 24 og 25 i loven om mark- og vejfred. </P>  \r\n\r\n<P>Til vurderingsforretningen skal foruden skadelidte såvidt muligt ejeren  \r\n\r\n (brugeren) af det areal, eventuelt ejerne (brugerne) af de arealer, hvis  \r\n\r\n behandling med giftmidler må antages at have forvoldt skaden, samt den  \r\n\r\n person, der oplyses at have udført giftspredningen, indkaldes ved anbefalet  \r\n\r\n brev. Det må af vurderingsformanden påses, at alle sagens parter så vidt  \r\n\r\n muligt indkaldes til forretningen og forligsforhandlingen samt det eventuelle  \r\n\r\n efterfølgende møde til afsigelse af kendelse. </P>  \r\n\r\n<P>Vurderingsmændene skal under forretningen danne sig et skøn over klagens  \r\n\r\n berettigelse. Når giftanvendelsen bevisligt har fundet sted over blomstrende  \r\n\r\n planter, og der ikke foreligger de særlige forhold, som omhandles i lovens §  \r\n\r\n 3 og 4, må klagen anses for berettiget, medmindre biavleren selv findes at  \r\n\r\n have en del af skylden for skadens opståen. I det sidste tilfælde afgør  \r\n\r\n vurderingsmændene efter et skøn over betydningen af de to parters forhold,  \r\n\r\n som har forårsaget skaden, om erstatningen skal bortfalde helt eller delvis.  \r\n\r\n Det er efter loven overladt til vurderingsmændene frit at skønne over  \r\n\r\n betydningen af de af klageren tilvejebragte oplysninger og af indklagedes  \r\n\r\n indsigelser herimod. </P>  \r\n\r\n<P>Ved vurderingsforretningen skal så vidt muligt sikres bevis for den  \r\n\r\n biavleren påførte skade og bemærkning herom optages i  \r\n\r\n forhandlingsprotokollen, ligesom protokollen skal indeholde fyldestgørende  \r\n\r\n oplysninger om omfanget af den skete skade samt de bevisligheder, der måtte  \r\n\r\n være fremført for skadevolderens erstatningsansvar. </P>  \r\n\r\n<P>Der kan efter disse sagers særlige natur ikke stilles vidtgående krav om  \r\n\r\n bevis for, at den indtrufne skade er forårsaget af indklagedes  \r\n\r\n giftanvendelse, men vurderingsmændene må skønne over, om der er tilvejebragt  \r\n\r\n tilstrækkelig sandsynlighed for årsagsforholdet, f.eks. ved en tidsmæssig  \r\n\r\n sammenhæng mellem giftanvendelsen og de konstaterede skader. </P>  \r\n\r\n<P>For at vurdering af skade på bifamilier kan ske efter ensartede  \r\n\r\n retningslinier, er det i lovens § 16 foreskrevet, at vurderingsmændenes  \r\n\r\n fastsættelse af erstatningens størrelse skal foretages efter en af  \r\n\r\n landbrugsministeren fastsat normaltakst. </P>  \r\n\r\n<P>Denne normaltakst er for tiden fastsat i landbrugsministeriets </P>  \r\n\r\n<P>cirkulære af 4. maj 1965 til følgende beløb: </P>  \r\n\r\n<PRE>  \r\n\r\n Antal yngeltavler                                Erstatning  \r\n\r\n  4 ...............................................  30 kr.  \r\n\r\n  6 ...............................................  45  -  \r\n\r\n  8 ...............................................  60  -  \r\n\r\n 10 og derover ....................................  75  -  \r\n\r\n</PRE>  \r\n\r\n<P>Erstatning for tabt honningudbytte fastsættes som hidtil efter den af  \r\n\r\n Danmarks Biavlerforening fastsatte vejledende engrospris. honningtabets  \r\n\r\n størrelse opgøres efter gennemsnitsudbyttet for omegnens uskadte familier  \r\n\r\n sammenlignet med den eller de skadelidte biavleres gennemsnitsudbytte i de  \r\n\r\n sidste 3 år. Såfremt sådan dokumentation ikke foreligger, fastsættes  \r\n\r\n erstatningen efter et gennemsnit for hele landet på 12 kilo årligt. </P>  \r\n\r\n<P>Når skaden er vurderet, og det anses for godtgjort, hvem der må anses som  \r\n\r\n erstatningspligtig, søges forlig opnået. Opmærksomheden henledes på, at de  \r\n\r\n fornødne blanketter til forlig og udskrifter heraf (nr. 2162) kan købes hos  \r\n\r\n Olaf O. Barfod A/S Forlag, Gyldenløvesgade 10, København K. Endvidere  \r\n\r\n indføres opnåede forlig i den af kommunen autoriserede protokol, som skal  \r\n\r\n underskrives såvel af vurderingsmændene som af parterne. </P>  \r\n\r\n<P>Kan forlig ikke opnås, er det i lovbekendtgørelsens § 12 foreskrevet, at  \r\n\r\n vurderingsmændene, eventuelt med de sagkyndiges bistand, skal affatte en  \r\n\r\n beskrivelse af skadens art og omfang omfattende alle forhold, der skønnes at  \r\n\r\n være af betydning for ansvarsspørgsmålets afgørelse og erstatningens  \r\n\r\n fastsættelse. Særlige blanketter hertil kan købes hos Olaf O. Barfod A/S  \r\n\r\n Forlag, Gyldenløvesgade 10, København K (Bestillingsnummer 2163). </P>  \r\n\r\n<P>Beskrivelsen - og hvis det forlanges - tillige prøver af bier og  \r\n\r\n tavlemateriale med yngel og med det senest indbårne foderforråd (jfr. § 13),  \r\n\r\n skal indsendes til Statens Biavlsforsøg. </P>  \r\n\r\n<P>Når svar fra Statens Biavlsforsøg foreligger, afsiges kendelse, der  \r\n\r\n behørigt indføres i protokollen. Ved kendelsen skal der på grundlag af de  \r\n\r\n foreliggende oplysninger tilkendes den biavler, som har dokumenteret at have  \r\n\r\n lidt forgiftningsskade på sine bifamilier, erstatning herfor. Blanketter til  \r\n\r\n affattelse af kendelser og til udskrifter heraf kan købes hos Olaf O. Barfod  \r\n\r\n A/S Forlag (bestillingsnummer 2164). Kendelsen indføres tillige i den af  \r\n\r\n kommunalbestyrelsen autoriserede protokol, der underskrives af  \r\n\r\n vurderingsmændene og opbevares af vurderingsmændene og opbevares af  \r\n\r\n vurderingsformanden. </P>  \r\n\r\n<P>De af vurderingsmændene ved kendelse trufne afgørelser kan efter  \r\n\r\n lovbekendtgørelsens § 14 indankes for civildommeren i den pågældende  \r\n\r\n retskreds inden 15 dage fra datoen for vurderingsmændenes kendelse. Formanden  \r\n\r\n skal gøre parterne bekendt hermed, og oplysning om denne vejledning tiføres  \r\n\r\n protokollen og udskrifter af kendelsen. </P>  \r\n\r\n<P>For afholdelse af vurderingsforretning til kommer der hver af de i  \r\n\r\n forretningen deltagende vurderingsmænd et vederlag af 8 kr. med  \r\n\r\n reguleringstillæg, der fastsættes efter de til enhver tid i statstjenesten  \r\n\r\n gældende regler, og som for tiden udgør 178,4 pct. Der tillægges endvidere  \r\n\r\n formanden for vurderingsmændene et vederlag på 10 kr. for ledelse af møder,  \r\n\r\n affattelse af kendelser m. v. </P>  \r\n\r\n<P>Som bilag 1 til nærværende cirkulære er optrykt landbrugsministeriets  \r\n\r\n bekendtgørelse af 22. januar 1960 om beskyttelse af bier og som bilag 2 de  \r\n\r\n bestemmelser i mark- og vejfredsloven, der finder anvendelse i de  \r\n\r\n heromhandlede sager. </P>  \r\n\r\n<P>Chr. Thomsen </P>  \r\n\r\n<P>/J. Graff Nielsen </P>  \r\n\r\n<P> <B>Bilag 1. </B></P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugsministeriet, den 20. maj 1966.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Landbrugsministeriets lovbekendtgørelse  \r\n\r\n nr. 17 af 22. januar 1960 om </P>  \r\n\r\n<P CLASS=MINISTER ALIGN=RIGHT>beskyttelse af bier. </P>  \r\n\r\n<P>(Udelades her.) </P>  \r\n\r\n</DIV>  \r\n\r\n<P> <B>Bilag 2. </B></P>  \r\n\r\n<P>Bestemmelser i mark- og vejfredsloven, der finder anvendelse i henhold til  \r\n\r\n loven om biernes beskyttelse. </P>  \r\n\r\n<P>(Udelades her.) </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) BKG i MT afdl. A nr. V 1966 nr. 100-133. </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun året for offentliggørelsen er kendt."
    ],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/12/1966"
        },
        {
            "displayName": "Accession",
            "displayValue": "C19660011509"
        },
        {
            "displayName": "Entydig dokumentidentifikation",
            "displayValue": "CM041757"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/01/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "115"
        },
        {
            "displayName": "År for udstedelse",
            "displayValue": "1966"
        },
        {
            "displayName": "Dato for underskrift",
            "displayValue": "20/05/1966"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "j. nr. 1966-175"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}