{
    "id": 175017,
    "title": "Forslag til folketingsbeslutning om en ny strategi for behandling af patienter med flåtbårne infektioner",
    "documentTypeId": "480",
    "isSagsforlobPeriodValid": true,
    "shortName": "2015/1 BSF 25",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 3. november 2015 af Liselott Blixt (DF), Karina Adsbøl (DF), Jens Henrik Thulesen Dahl (DF), Kristian Thulesen Dahl (DF), Susanne Eilersen (DF), Søren Espersen (DF), Jeppe Jakobsen (DF), Karin Nødgaard (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om en ny strategi for behandling af patienter med flåtbårne infektioner</p>\r\n<p class=\"Tekst1Sp\">Folketinget pålægger regeringen inden udgangen af indeværende folketingsår at tage initiativ til at udarbejde en ny strategi for behandling af patienter med flåtbårne infektioner. Strategien skal sikre, at patienter hurtigere kommer i behandling, og at der kan anvendes andre tests end den nuværende test (ELISA-test) til konstatering af borrelia og andre flåtbårne infektioner.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Forslagsstillerne ønsker med indeværende forslag at sikre, at der udarbejdes en ny strategi for behandling af patienter med flåtbårne infektioner, så patienter fremover kommer hurtigere i behandling og der kan anvendes andre tests end den test, der i dag bruges til konstatering af borrelia og andre flåtbårne infektioner (ELISA-testen).</p>\r\n<p class=\"NormalInd\">Skovflåten, der bærer på en række infektioner, som kan overføres til både mennesker og dyr, er ganske udbredt i Danmark. Desværre er der meget, der tyder på, at der er flere skovflåter nu, end der har været før. Desuden er antallet af infektionsbærende skovflåter angiveligt også stigende. Borrelia er en af de infektioner, som skovflåten kan bære rundt på, og som mange mennesker er blevet smittet med. Skovflåten bærer også på en række andre infektioner, herunder rickettsia, bartonella, babesia og turralæmi (Skovflåten – Forunderlig og farlig. Af Doris Nielsen og Anna Jørgensen, Turbine, 2007, 82 sider).</p>\r\n<p class=\"NormalInd\">Flåtbårne infektioner kan medføre ganske alvorlige sygdomme, som i nogle tilfælde endda er invaliderende. Men flåtbårne infektioner er forholdsvis nemme at behandle, hvis de opdages i tide, dvs. inden for de første 4 uger efter at man er blevet bidt af en flåt.</p>\r\n<p class=\"NormalInd\">Problemet i dag er, at den test (ELISA-testen), der anvendes ved mistanke om en flåtbåren infektion, har vist sig at være behæftet med stor usikkerhed og ofte ikke fører til opdagelse af en infektion.</p>\r\n<p class=\"NormalInd\">En række eksperter har kritiseret ELISA-testen og peget på, at western blot-testen er langt bedre end ELISA-testen. Således udtaler forskningsleder og læge, Nikolaus Ackermann fra Max von Pettenkofer-Institut ved Ludwig-Maximilians-Universität i Munchen: »Western Blot-testen er entydigt bedre end ELISA-testen. Den er mere præcis. Det har man erkendt i Tyskland, hvor det bliver mere og mere almindeligt at bruge Western Blot. Det mest optimale er at bruge begge test, så man kan sammenholde resultaterne«. (Private økonomiske interesser bag dansk borrelia-diagnostik. Information. 3. maj 2010).</p>\r\n<p class=\"NormalInd\">ELISA-testen kritiseres også af den amerikanske læge Daniel Cameron, der er leder af ILADS (International Lyme and Associated Diseases Society). Han udtaler således følgende kritik af ELISA-testen: »Vores frustrationer med ELISA-testen er, at den giver for mange fejldiagnosticeringer. De danske læger stoler på testene, og det er en fejltagelse, der i sidste ende går ud over de fejldiagnosticerede patienter. For hvis lægerne får et negativt svar fra ELISA-testen, så indleder de ikke behandlingen af den smittede patient». (Private økonomiske interesser bag dansk borrelia-diagnostik, Information, 3. maj 2010). Overlæge Carsten Nicolaus fra det tyske privathospital for borreliabehandling, Borreliose Centrum Augsburg, mener, at ELISA-testen er ubrugelig, og at den eneste begrundelse for at anvende den er, at den er billig. Han udtaler følgende: »ELISA-testene er de billigste – og det er det eneste incitament for at benytte dem, som jeg ser det. Der foreligger i hvert fald ingen lægevidenskabelige forklaringer på, at man bruger testen, og mit forslag er, at man smider den væk«. (Private økonomiske interesser bag dansk borrelia-diagnostik, Information, 3. maj 2010).</p>\r\n<p class=\"NormalInd\">Overlæge Kåre Mølbak fra Statens Seruminstitut mener også, at Western Blot-testen er den bedste måde at diagnosticere på. Han udtaler således: »Den store styrke ved Western Blot er, at den kan udelukke andre bakterier, som ligner borrelia«, og til spørgsmålet om, hvilken borreliatest, der er bedst, udtaler han ganske kort: »Det er Western Blot« (Private økonomiske interesser bag dansk borrelia-diagnostik, Information, 3. maj 2010).</p>\r\n<p class=\"NormalInd\">Forslagsstillerne ønsker ikke at tage stilling til, hvilken test der er bedst. Vi ønsker udelukkende at pege på, at den nuværende test er behæftet med usikkerhed, og at der angiveligt er bedre metoder til at diagnosticere med. Det er vigtigt, at sådanne diagnoser stilles så hurtigt som muligt, så patienterne kan blive behandlet hurtigst muligt.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Liselott Blixt</span> (DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om en ny strategi for behandling af patienter med flåtbårne infektioner.</p>\r\n<p class=\"ForslagsNummer\">(Beslutningsforslag nr. B 25)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2015/1 BF 25",
            "stateLabel": "Forkastet",
            "references": [
                {
                    "shortName": "2015/1 BSF 25",
                    "title": "Forslag til folketingsbeslutning om en ny strategi for behandling af patienter med flåtbårne infektioner",
                    "presentationName": "Beslutningsforslag som fremsat",
                    "documentTypeId": 480,
                    "documentId": 175017,
                    "eliUri": "/eli/ft/20151BB00025",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20151/beslutningsforslag/b25/index.htm"
                },
                {
                    "shortName": "2015/1 BRB 25",
                    "title": "Beretning over Forslag til folketingsbeslutning om en ny strategi for behandling af patienter med flåtbårne infektioner",
                    "presentationName": "Beretning over beslutningsforslag",
                    "documentTypeId": 510,
                    "documentId": 183985,
                    "eliUri": "/eli/ft/20151EB01085",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "04/11/2015"
        },
        {
            "displayName": "Accession",
            "displayValue": "20151BB00025"
        },
        {
            "displayName": "Entydig dokumentidentifikation",
            "displayValue": "AX017879"
        },
        {
            "displayName": "Dato for førstegangsindlæggelse",
            "displayValue": "04/11/2015"
        },
        {
            "displayName": "Dato for indlæggelse",
            "displayValue": "04/11/2015"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "25"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}