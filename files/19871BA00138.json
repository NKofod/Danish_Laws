{
    "id": 105944,
    "title": "1987 BSF 138   FORSLAG TIL FOLKETINGSBESLUTNING OM DANSKE INITIATIVER I FORHOLD TIL   VESTSAHARAKONFLIKTEN ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 138",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 138 </P>  \r\n\r\n<P></P>  \r\n\r\n<P>Forslag til folketingsbeslutning om danske initiativer i forhold til  \r\n\r\n Vestsaharakonflikten </P>  \r\n\r\n<P></P>  \r\n\r\n<P>Fremsat af Birgitte Husmark (SF) Gert Petersen (SF) Riishøj (SF) Ebba  \r\n\r\n Strange (SF) Bente Søltoft (SF) Pelle Voigt (SF) </P>  \r\n\r\n<P></P>  \r\n\r\n<P>den 22. marts 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen i alle relevante internationale </P>  \r\n\r\n<P>sammenhænge at arbejde for en standsning af krigen mellem Marokko og </P>  \r\n\r\n<P>Vestsahara på grundlag af en løsning, der sikrer Vestsaharas </P>  \r\n\r\n<P>selvstændighed og tilbagetrækning af de marokkanske </P>  \r\n\r\n<P>besættelsesstyrker. Den danske indsats skal bl.a. omfatte følgende: </P>  \r\n\r\n<P>a. Dansk anerkendelse af staten Vestsahara. </P>  \r\n\r\n<P>b. Dansk humanitær bistand til de sahariske flygtninge i den </P>  \r\n\r\n<P>algeriske ørken. </P>  \r\n\r\n<P>c. Dansk tilslutning til FN's fredsplan. </P>  \r\n\r\n<P>Bemærkninger til forslaget </P>  \r\n\r\n<P>Almindelige bemærkninger </P>  \r\n\r\n<P>Vestsahara blev i 1884 erklæret for et spansk protektorat med </P>  \r\n\r\n<P>begrundelse i tilstedeværelsen af tidligere spanske </P>  \r\n\r\n<P>handelsstationer. Igennem årene blev den spanske undertrykkelse </P>  \r\n\r\n<P>stærkere, og modstanden samledes fra 1975 i modstandsbevægelsen </P>  \r\n\r\n<P>Polisario. Da Spanien i 1976 ophørte med at være kolonimagt, blev </P>  \r\n\r\n<P>Vestsahara, der er rig på fosfat og metaller, besat af </P>  \r\n\r\n<P>Mauretanien og Marokko. Dette skete på trods af, at en </P>  \r\n\r\n<P>FN-undersøgelseskomite i 1975 havde konstateret et massivt ønske </P>  \r\n\r\n<P>om uafhængighed af disse stater og en udbredt støtte til </P>  \r\n\r\n<P>Polisario fra indbyggerne i det daværende Spansk Sahara. Allerede </P>  \r\n\r\n<P>i denne undersøgelseskomites rapport blev det anbefalet, at </P>  \r\n\r\n<P>indbyggerne skulle have mulighed for at bestemme deres egen </P>  \r\n\r\n<P>fremtid &#187;i fuldstændig frihed og i en atmosfære af fred og </P>  \r\n\r\n<P>sikkerhed&#171;. Ligeledes offentliggjorde Den Internationale Domstol </P>  \r\n\r\n<P>(ICJ) den opfattelse, at de handelsforbindelser, som Marokko og </P>  \r\n\r\n<P>Mauretanien havde, da Vestsahara blev en spansk koloni i 1884, </P>  \r\n\r\n<P>ikke kunne bruges som støtte for et krav om overherredømme eller </P>  \r\n\r\n<P>kunne berøre brugen af princippet om &#187;selvbestemmelse gennem det </P>  \r\n\r\n<P>frie og ægte udtryk for folkets ønske i det berørte territorium&#171; </P>  \r\n\r\n<P>(FN-erklæringen om uafhængighed for koloniserede lande og folk). </P>  \r\n\r\n<P>Umiddelbart efter, at retten havde udtalt sig, iværksatte kong </P>  \r\n\r\n<P>Hassan af Marokko &#187;den grønne march&#171;, hvor 350.000 ubevæbnede  \r\n\r\n</P>  \r\n\r\n<P>marokkanere drog ca. 10 km ind i Vestsahara for symbolsk at </P>  \r\n\r\n<P>kræve, at området skulle tilfalde Marokko. Ved denne mobilisering </P>  \r\n\r\n<P>fik kongen skabt en stærk marokkansk folkelig bevægelse for </P>  \r\n\r\n<P>Vestsaharas indlemmelse i Marokko. Dette har sikret opbakningen </P>  \r\n\r\n<P>af den senere militære besættelse og bygningen af de massive </P>  \r\n\r\n<P>forsvarsværker (voldene) langt inde i Vestsahara. </P>  \r\n\r\n<P>Efter besættelsen forstærkede Polisario modstandskampen, og i 1979, </P>  \r\n\r\n<P>hvor Mauretanien havde fået en ny regering, sluttede Mauretanien </P>  \r\n\r\n<P>og Vestsahara fred, og Mauretanien opgav alle krav på Vestsahara. </P>  \r\n\r\n<P>Dette medførte imidlertid, at Marokko umiddelbart efter </P>  \r\n\r\n<P>tilbagetrækningen af de mauretanske styrker marcherede ind og </P>  \r\n\r\n<P>besatte også denne del af Vestsahara. </P>  \r\n\r\n<P>Polisario forstærkede modstanden, mens Organisationen til Afrikas </P>  \r\n\r\n<P>Enhed (OAU) tog initiativ til, at der blev formuleret en </P>  \r\n\r\n<P>fredsplan. I 1980 fremsattes det første forslag, der omfattede en </P>  \r\n\r\n<P>6-punkts-plan for en FN-overvåget våbenhvile og en </P>  \r\n\r\n<P>OAU-organiseret folkeafstemning. Planen blev hilst velkommen af </P>  \r\n\r\n<P>Mauretanien og Polisario, mens Marokko ikke kunne se noget nyt i </P>  \r\n\r\n<P>den og afslog at forhandle direkte med Polisario om dens </P>  \r\n\r\n<P>udførelse. </P>  \r\n\r\n<P>Imens optrappedes krigen, idet Polisario havde fået rådighed over </P>  \r\n\r\n<P>tanks og antiluftskytsmissiler, mens Marokko i 1982 udvidede </P>  \r\n\r\n<P>systemet af forsvarsvolde og forsynede dem med USA-leveret </P>  \r\n\r\n<P>elektronisk overvågningsudstyr. Voldsystemet omfatter nu store </P>  \r\n\r\n<P>dele af Vestsahara. Det anslås, at det permanente antal </P>  \r\n\r\n<P>marokkanske soldater udstationeret i Vestsahara i maj 1987 var </P>  \r\n\r\n<P>ca. 100.000 (&#187;Border and Territorial Disputes&#171;, Keesings </P>  \r\n\r\n<P>Reference Publications, Second Ed. 1987), mens de oprindelige </P>  \r\n\r\n<P>beboere i stort omfang er fordrevet på grund af </P>  \r\n\r\n<P>krigshandlingerne, og det anslås, at over 150.000 vestsaharier nu </P>  \r\n\r\n<P>lever i flygtningelejre i Algeriet. </P>  \r\n\r\n<P>Siden Folketinget sidst behandlede et beslutningsforslag om danske </P>  \r\n\r\n<P>initiativer i forbindelse med Vestsaharakonflikten (det i </P>  \r\n\r\n<P>folketingsåret 1986-87, 1. samling, fremsatte forslag til </P>  \r\n\r\n<P>folketingsbeslutning om løsning af Vestsaharakonflikten (af </P>  \r\n\r\n<P>Albrechten (VS) m.fl.), se Folketingstidende 1986-87, 1. samling, </P>  \r\n\r\n<P>forhandlingerne sp. 827, 828 og 3512, samt tillæg A sp. 893), har </P>  \r\n\r\n<P>spørgsmålet været behandlet af FN's 42. generalforsamling. Her </P>  \r\n\r\n<P>blev der vedtaget en resolution, der som noget nyt indeholdt en </P>  \r\n\r\n<P>anerkendelse af, at OAU (Organisationen til Afrikas Enhed) og </P>  \r\n\r\n<P>FN's generalsekretær i fællesskab havde besluttet at sende en </P>  \r\n\r\n<P>&#187;teknisk mission&#171; til Vestsahara med henblik på at tilvejebringe  \r\n\r\n</P>  \r\n\r\n<P>de nødvendige oplysninger for at kunne iværksætte den af FN's </P>  \r\n\r\n<P>generalsekretær fremsatte fredsplan. Som det eneste af de </P>  \r\n\r\n<P>nordiske lande undlod Danmark at stemme for resolutionen, der </P>  \r\n\r\n<P>blev vedtaget med 93 landes stemmer, mens 50 lande hverken stemte </P>  \r\n\r\n<P>for eller imod. Ingen lande stemte imod resolutionen. </P>  \r\n\r\n<P>Besøget af den &#187;tekniske mission&#171; i november 1987 resulterede i,  \r\n\r\n at </P>  \r\n\r\n<P>Marokko øgede sin undertrykkelse af de besatte områder i form af </P>  \r\n\r\n<P>massearrestationer, inden missionen ankom, og militæret og </P>  \r\n\r\n<P>politiet fik massive forstærkninger. EF-Parlamentet har ved en </P>  \r\n\r\n<P>resolution den 17. december 1987 protesteret mod de vilkårlige </P>  \r\n\r\n<P>arrestationer og krævet de arresterede løsladt. Rapporten fra den </P>  \r\n\r\n<P>tekniske mission foreligger ikke endnu. </P>  \r\n\r\n<P>Bemærkninger til de enkelte punkter </P>  \r\n\r\n<P>Ad a </P>  \r\n\r\n<P>En dansk anerkendelse af staten Vestsahara vil være et udtryk for </P>  \r\n\r\n<P>støtte til kravet om Vestsaharas selvstændige ret til at afgøre </P>  \r\n\r\n<P>sin politiske fremtid. Indtil nu har 70 lande og bl.a. </P>  \r\n\r\n<P>Organisationen til Afrikas Enhed anerkendt Vestsahara. </P>  \r\n\r\n<P>Ad b </P>  \r\n\r\n<P>På grund af de sahariske flygtninges placering i ørkenen i et </P>  \r\n\r\n<P>relativt fattigt land er der et stort nødhjælpsbehov såvel m.h.t. </P>  \r\n\r\n<P>fødevarebistand som vandafsaltningsanlæg. Næst efter Algeriet er </P>  \r\n\r\n<P>Sverige den største bidragyder med 11 mio. kr. årligt. </P>  \r\n\r\n<P>Ad c </P>  \r\n\r\n<P>Det er nødvendigt, at hele det internationale samfund lægger pres på </P>  \r\n\r\n<P>de involverede parter for at få gennemført FN's fredsplan. Den </P>  \r\n\r\n<P>indebærer, at FN organiserer og leder en troværdig </P>  \r\n\r\n<P>folkeafstemning i samarbejde med OAU på en sådan måde, at </P>  \r\n\r\n<P>Vestsaharas folk frit kan udøve deres ret til selvbestemmelse </P>  \r\n\r\n<P>uden på nogen måde at blive forhindret af militære eller </P>  \r\n\r\n<P>administrative begrænsninger. Planen forudsætter også, at de </P>  \r\n\r\n<P>involverede parter vil bidrage med forslag, der kan bruges som </P>  \r\n\r\n<P>basis for forhandlingen om en aftale, der skal føre til en </P>  \r\n\r\n<P>fredelig og retfærdig løsning af Vestsaharaspørgsmålet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00138"
        },
        {
            "displayName": "Entydig dokumentidentifikation",
            "displayValue": "CL004511"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "138"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}