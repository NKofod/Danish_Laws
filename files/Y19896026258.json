{
    "id": 38502,
    "title": "Information ved aktietegning. Negativ aftalebinding. Indgåelse / afvikling af aftaler. Negative salgsmetoder. Finansiel virksomhed. (* 1) ",
    "documentTypeId": "250",
    "isSagsforlobPeriodValid": false,
    "shortName": "UDT nr 60262 af 24/07/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Tegning af aktier i sparekassen med midler hidrørende fra en særlig  \r\n\r\n aktiesparekonto, som var oprettet forinden sparekassens omdannelse til  \r\n\r\n aktieselskab, burde alene finde sted på grundlag af en positiv tegningsordre  \r\n\r\n fra kontohaverne. Selve aftalen om aktiesparekontoen var ikke tilstrækkeligt  \r\n\r\n aftalegrundlag. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Information ved aktietegning. Negativ  \r\n\r\n aftalebinding. Indgåelse / afvikling af aftaler. Negative salgsmetoder.  \r\n\r\n Finansiel virksomhed. (* 1) </H1>  \r\n\r\n<P></P>  \r\n\r\n<BR>  \r\n\r\n<P> <B>2.2.8.2. Krav til information ved aktietegning. Tegning af aktier i en  \r\n\r\n sparekasse</B>  </P>  \r\n\r\n<P>I forbindelse med, at en sparekasse skulle omdannes til aktieselskab,  \r\n\r\n annoncerede sparekassen med et <I>tilbud om en aktiesparekonto,</I> på  \r\n\r\n hvilken forbrugeren kunne hensætte et beløb <I>til senere køb af aktier</I> i  \r\n\r\n den pågældende sparekasse. <I>Før</I> omdannelsen til aktieselskab ville  \r\n\r\n kontoindehaverne få et brev fra sparekassen med orientering om kurs,  \r\n\r\n tegningsbeløb m.v. for aktierne. Sparekassen ville herefter automatisk afgive  \r\n\r\n tegningsordre for kontohaveren, medmindre han inden emissionsperiodens start  \r\n\r\n tilkendegav, at han ikke ønskede at tegne aktier. </P>  \r\n\r\n<P>Forbrugerombudsmanden meddelte sparekassen, at det var en følge af  \r\n\r\n markedsføringslovens § 3 om information sammenholdt med § 1 om god  \r\n\r\n markedsføringsskik, at der skulle gives kunderne en <I>forsvarlig information  \r\n\r\n vedrørende aktierne, således at de fik mulighed for at bedømme aktieselskabet  \r\n\r\n og aktionærrettighederne,</I> inden de afgav bestilling om endelig  \r\n\r\n aktietegning. Aktieselskabslovens forskrifter om, hvilke oplysninger m.v. der  \r\n\r\n skal foreligge ved tegning af aktier, må således være iagttaget. </P>  \r\n\r\n<P>På det tidspunkt, hvor annonceringen fandt sted, kunne den nævnte  \r\n\r\n information ikke gives, da aktieselskabet endnu ikke var dannet. Det var  \r\n\r\n således heller ikke muligt at foretage tegning af aktier på tegningslister  \r\n\r\n som foreskrevet i aktieselskabsloven. </P>  \r\n\r\n<P>Forbrugerombudsmanden forelagde sagen for sparekassen med henblik på en  \r\n\r\n bedømmelse af, om det var i overensstemmelse med god markedsføringsskik, jfr.  \r\n\r\n §§ 1 og 3, at sparekassen skulle foretage tegningsordre uden kontohavernes  \r\n\r\n positive medvirken. </P>  \r\n\r\n<P>Forbrugerombudsmanden henledte endvidere sparekassens opmærksomhed på § 1  \r\n\r\n i bekendtgørelse nr. 815 af 13. november 1986 om kravene til det prospekt,  \r\n\r\n der skal offentliggøres, inden værdipapirer kan optages til officiel notering  \r\n\r\n på Københavns Fondsbørs. </P>  \r\n\r\n<P>Sparekassen meddelte Forbrugerombudsmanden, at tegning af aktier herefter  \r\n\r\n ville finde sted på grundlag af en <I>positiv tegningsordre fra  \r\n\r\n kontohaverne</I> i overensstemmelse med reglerne i aktieselskabsloven. </P>  \r\n\r\n<P>I en <I>dagbladsannonce</I> vedrørende sparekassens tilbud om  \r\n\r\n aktiesparekonto var der afbildet en kupon, igennem hvilken forbrugeren kunne  \r\n\r\n meddele, at denne ønskede at oprette en aktiesparekonto på et nærmere angivet  \r\n\r\n beløb. </P>  \r\n\r\n<P>En forbruger, der havde benyttet kuponen, havde efterfølgende erfaret, at  \r\n\r\n det indskudte beløb var bundet til en bestemt dato. Dette fremgik ikke af  \r\n\r\n annoncen. </P>  \r\n\r\n<P>Sparekassen oplyste, at informationen havde fremgået af kvitteringen for  \r\n\r\n beløbets modtagelse og af brochurematerialet, der generelt er udleveret om  \r\n\r\n aktiesparekontoen. </P>  \r\n\r\n<P>Forbrugerombudsmanden meddelte sparekassen, at dette var en information,  \r\n\r\n der også burde have fremgået af annoncen, jfr. § 3 i markedsføringsloven.  \r\n\r\n (J.nr. FO 1611-84 og 89-1611-90) </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i Forbrugerstyrelsens Juridiske Årbog 1990, s. 45-46.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19896026258"
        },
        {
            "displayName": "Entydig dokumentidentifikation",
            "displayValue": "CA006437"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "60262"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "24/07/1989"
        },
        {
            "displayName": "Administrerende myndighed",
            "displayValue": "Forbrugerombudsmanden"
        },
        {
            "displayName": "Ressortministeriets journalnummer",
            "displayValue": "89-1611-84"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}