{
    "id": 199850,
    "title": "Rigsadvokatmeddelelsen, afsnittet: Flyselskabers pligt til at afgive passageroplysninger",
    "documentTypeId": "140",
    "isSagsforlobPeriodValid": true,
    "shortName": "CIR1H nr 10462 af 09/05/2017",
    "documentHtml": "<div class=\"bjelke\">Den fulde tekst</div><p class=\"Titel2\">Rigsadvokatmeddelelsen, afsnittet: Flyselskabers pligt til at afgive passageroplysninger</p>\r\n<p>\r\n   <span class=\"Bold\">9. maj 2017</span>\r\n</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold Italic\">1.</span> <span class=\"Bold Italic\">Overblik og tjekliste</span></p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold Italic\">2.</span> <span class=\"Bold Italic\">Politiets efterforskning og sagsbehandling</span></p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">3.</span> <span class=\"Bold\">Forberedelse</span></p>\r\n<p>\r\n</p>\r\n<p class=\"Overskriftstekst2\">\r\n   <span class=\"Italic\">3.1.</span> <span class=\"Italic\">Indrejsekontrol/passageroplysninger</span></p>\r\n<p class=\"BilagtekstListe\">Inden et fly lander i en dansk lufthavn fra et land, der ikke er tilsluttet Schengenkonventionen, skal luftfartsselskabet aflevere passageroplysninger til politiet. Selskabet skal således aflevere oplysninger om</p>\r\n<p class=\"Liste1\">\r\n   <span class=\"Liste1Nr\">•</span> de ombordværende passagerers og besætningsmedlemmers fulde navn, fødselsdato, køn, nationalitet, rejselegitimation,</p>\r\n<p class=\"Liste1\">\r\n   <span class=\"Liste1Nr\">•</span> grænseovergangssted i Danmark,</p>\r\n<p class=\"Liste1\">\r\n   <span class=\"Liste1Nr\">•</span> luftfartøjets transportkode og afgangs- og ankomsttidspunkt samt</p>\r\n<p class=\"Liste1\">\r\n   <span class=\"Liste1Nr\">•</span> oplysninger om passagerernes oprindelige ombordstigningssted, rejserute og bookingkode.</p>\r\n<p>\r\n</p>\r\n<p>Det fremgår af<span class=\"Underline\"> bekendtgørelse nr. 1197 af 26. september 2016 om udlændinges adgang her til landet § 12, stk. 4</span>. Bekendtgørelsen implementerer blandt andet <span class=\"Underline\">direktiv 2004/82/EF af 29. april 2004 om transportvirksomheders forpligtelse til at fremsende oplysninger om passagerer.</span></p>\r\n<p>\r\n</p>\r\n<p>Om straffen til luftfartsselskaber, som overtræder bestemmelsen, henvises til pkt. 5.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">4.</span> <span class=\"Bold Italic\">Jura</span></p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">5.</span> <span class=\"Bold\">Straf og andre retsfølger</span></p>\r\n<p>Efter § 12, stk. 4, i bekendtgørelse nr. 1197 af 26. september 2016 har luftfartsselskaber pligt til – forud for ankomst til en dansk lufthavn fra et land, som ikke er tilsluttet Schengenkonventionen – at give politiet oplysninger om passagerers og besætningsmedlemmers navn, fødselsdato mv., jf. nærmere herom under punkt 3.1.</p>\r\n<p>\r\n</p>\r\n<p>Overtrædelse af bestemmelsen straffes med bøde eller fængsel indtil 4 måneder, jf. bekendtgørelsens § 46, stk. 2.</p>\r\n<p>\r\n</p>\r\n<p>Bestemmelsen i § 12, stk. 4, implementerer reglerne i direktiv 2004/82/EF af 29. april 2004 om transportvirksomheders forpligtelse til at fremsende oplysninger om passagerer. Det fremgår af artikel 4 i direktivet, at medlemsstaterne skal træffe de nødvendige foranstaltninger til at sikre, at sanktionerne har en afskrækkende virkning, er effektive og står i rimeligt forhold til overtrædelsen. Det fremgår derudover, at medlemsstaterne skal sikre, at maksimum for bødestørrelsen er mindst 5000 Euro, eller at minimum for bødestørrelsen er mindst 3000 Euro.</p>\r\n<p>\r\n</p>\r\n<p>Det er Rigsadvokatens opfattelse, at anklagemyndigheden som udgangspunkt i førstegangstilfælde skal nedlægge påstand om en bøde på 25.000 kr. for hver rejse, hvor der ikke er fremsendt de nødvendige passageroplysninger til politiet.</p>\r\n<p>\r\n</p>\r\n<p class=\"BilagtekstListe\">Anklageren kan til støtte for påstanden henvise til,</p>\r\n<p class=\"Liste1\">\r\n   <span class=\"Liste1Nr\">•</span> at sanktionerne ifølge direktiv 2004/82/EF af 29. april 2004 skal have en afskrækkende virkning, være effektive og stå i rimeligt forhold til overtrædelsen.</p>\r\n<p class=\"Liste1\">\r\n   <span class=\"Liste1Nr\">•</span> at der i sager om transportøransvar efter udlændingelovens § 59 a – der ligeledes omhandler overtrædelse af regler i forbindelse med indrejse i Danmark og som i et vist omfang er sammenlignelige  – skal udmåles en bøde på 12.000 kr. pr. person, der bringes her til landet, og som ved indrejse ikke er i besiddelse af fornøden rejselegitimation og visum, se nærmere herom i rigsadvokatmeddelelsens afsnit om § 59, § 59 a og § 59 b, pkt. 5.6.</p>\r\n<p class=\"Liste1\">\r\n   <span class=\"Liste1Nr\">•</span> at bøden skal ses i forhold til, at der er tale om en større virksomhed</p>\r\n<p>\r\n</p>\r\n<p>Det er endvidere Rigsadvokatens opfattelse, at anklagemyndigheden i gentagelsestilfælde skal nedlægge påstand om en skærpet bøde.</p>\r\n<p>\r\n</p>\r\n<p>Der kan indtil videre ikke – uanset om der foreligger en erkendelse fra luftfartsselskabets side – udstedes bødeforelæg i disse sager. Anklagemyndigheden skal i stedet indbringe sagen for retten med henblik på at få rettens stillingtagen til anklagemyndighedens strafpåstand.</p>\r\n<p>\r\n</p>\r\n<p>Anklagemyndigheden skal sende alle endelige domme til Rigsadvokaten (henvis til j.nr.  RA-2017-3200513-21). Rigsadvokaten vil på baggrund af de modtagne domme løbende vurdere, hvornår der efter retspraksis foreligger et sådan fast bødeniveau, at anklagemyndigheden kan afgøre sagerne med bødeforelæg.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">6.</span> <span class=\"Bold\">Domme i Vidensbasen</span></p>\r\n<p>Alle domme skal indtil videre sendes til Rigsadvokaten under henvisning til journalnummer RA-2017-3200513-21, se pkt. 5.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">7.</span> <span class=\"Bold\">Love og forarbejder</span></p>\r\n<p class=\"BilagtekstListe\">\r\n   <span class=\"Bold\">Relevante konventioner og direktiver</span>\r\n</p>\r\n<p class=\"Liste1\">\r\n   <span class=\"Liste1Nr\">•</span> Direktiv 2004/82/EF af 29. april 2004 om transportvirksomheders forpligtelse til at fremsende oplysninger om passagerer</p>\r\n<p class=\"BilagtekstListe\">\r\n   <span class=\"Bold\">Relevante bekendtgørelser</span>\r\n</p>\r\n<p class=\"Liste1\">\r\n   <span class=\"Liste1Nr\">•</span> Bekendtgørelse nr. 1197 af 26. september 2016 om udlændinges adgang her til landet</p>\r\n<p>\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Rigsadvokaturen, den 9. maj 2017</p><p class=\"Sign1\" align=\"center\">Rigsadvokaten</p><p class=\"Sign2\" align=\"right\">/ Rigsadvokaten</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/03/2018"
        },
        {
            "displayName": "Accession",
            "displayValue": "C20171046209"
        },
        {
            "displayName": "Entydig dokumentidentifikation",
            "displayValue": "AA010568"
        },
        {
            "displayName": "Dato for førstegangsindlæggelse",
            "displayValue": "03/03/2018"
        },
        {
            "displayName": "Dato for indlæggelse",
            "displayValue": "03/03/2018"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10462"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "09/05/2017"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Rigsadvokaten"
        },
        {
            "displayName": "Ressortministeriets journalnummer",
            "displayValue": "CMS VB 6609"
        },
        {
            "displayName": "Stikord",
            "displayValue": "flyselskaber, indrejsekontrol, passageroplysninger"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}