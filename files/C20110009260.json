{
    "id": 139069,
    "title": "Vejledning for værnepligtige, der af samvittighedsgrunde ønsker at aftjene værnepligt som militærnægter",
    "documentTypeId": "180",
    "isSagsforlobPeriodValid": true,
    "shortName": "VEJ nr 92 af 31/10/2011",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning for værnepligtige, der af samvittighedsgrunde ønsker at aftjene værnepligt som militærnægter</p>\r\n<p class=\"TekstoverskriftVenstreN\">1. Grundlaget for denne vejledning</p>\r\n<p class=\"Tekst\">Forsvarsministeriets lovbekendtgørelse nr. 226 af 13. marts 2006 om værnepligtens opfyldelse ved civilt arbejde samt tilhørende bekendtgørelser og cirkulærer omfatter de gældende regler om militærnægtertjeneste.</p>\r\n<p class=\"TekstoverskriftVenstreN\">2. Ansøgning om overførsel til militærnægtertjeneste</p>\r\n<p class=\"Tekst\">Du kan ansøge om at blive overført til militærnægtertjeneste, hvis det er uforeneligt med din samvittighed at gøre militærtjeneste af enhver art og at gøre tjeneste i Beredskabsstyrelsen.</p>\r\n<p class=\"Tekst\">Ansøgning om overførsel til militærnægtertjeneste kan sendes, når du har været på Forsvarets Dag.</p>\r\n<p class=\"Tekst\">Ansøgningen skal være skriftlig og skal indeholde følgende oplysninger: begrundelse for din ansøgning om overførsel til militærnægtertjeneste, personnummer, fulde navn, adresse, postnummer, by, telefonnummer, dato for fremsendelse af ansøgningen samt underskrift på ansøgningen. Eventuel e-mailadresse.</p>\r\n<p class=\"Tekst\">Ansøgningen sendes til Militærnægteradministrationen, som træffer afgørelse om, hvorvidt du kan overføres til militærnægtertjeneste.</p>\r\n<p class=\"TekstoverskriftVenstreN\">3. Ansøgningsskemaer</p>\r\n<p class=\"Tekst\">På www.militaernaegter.dk finder du 3 ansøgningsskemaer, som kan anvendes ved ansøgning om overførsel til militærnægtertjeneste:</p>\r\n<p class=\"Tekst\">1. <span class=\"Underline\">»Ansøgning om overførsel til militærnægtertjeneste inden for 8 ugers-fristen«</span></p>\r\n<p class=\"Tekst\">Ansøgningen skal sendes efter, du har været på Forsvarets Dag og senest 8 uger efter, du har modtaget en indkaldelsesordre til forsvaret eller Beredskabsstyrelsen.</p>\r\n<p class=\"Tekst\">2. <span class=\"Underline\">»Ansøgning om overførsel til militærnægtertjeneste efter 8 ugers-fristen«</span></p>\r\n<p class=\"Tekst\">Ansøgningen skal sendes inden, du møder til tjeneste i forsvaret eller Beredskabsstyrelsen. I ansøgningen skal du redegøre for de særlige omstændigheder, der begrunder, at du søger senere end 8 uger efter, du har modtaget en indkaldelsesordre til forsvaret eller Beredskabsstyrelsen.</p>\r\n<p class=\"Tekst\">3. <span class=\"Underline\">»Ansøgning om overførsel til militærnægtertjeneste fra værnepligt i forsvaret eller Beredskabsstyrelsen som tjenstgørende«</span></p>\r\n<p class=\"Tekst\">Ansøgningen skal sendes efter, du er mødt til tjeneste i forsvaret eller Beredskabsstyrelsen. I ansøgningen skal du redegøre for din samvittighedskonflikt samt de særlige omstændigheder, der begrunder, at du ønsker at blive overført til militærnægtertjeneste efter at være mødt til tjeneste.</p>\r\n<p class=\"TekstoverskriftVenstreN\">4. Overførsel til militærnægtertjeneste</p>\r\n<p class=\"Tekst\">Militærnægteradministrationen behandler din ansøgning om overførsel og sender et brev til dig med afgørelsen om, hvorvidt du kan overføres til militærnægtertjeneste.</p>\r\n<p class=\"Tekst\">Hvis din ansøgning om overførsel til militærnægtertjeneste imødekommes, vil du senere modtage en indkaldelsesordre med oplysning om, hvornår du skal møde i Militærnægteradministrationen. Mødedagen er den første dag i din militærnægtertjeneste. På mødedagen får du en orientering om militærnægtertjenesten, og du skal vælge det udstationeringssted, hvor du skal aftjene din militærnægtertjeneste.</p>\r\n<p class=\"Tekst\">Selvom du flytter, er bortrejst eller lignende, har du i henhold til værnepligtsloven pligt til at sørge for, at du rettidigt modtager indkaldelsesordrer og andre meddelelser om din værnepligt.</p>\r\n<p class=\"TekstoverskriftVenstreN\">5. Tjenestetid</p>\r\n<p class=\"Tekst\">Din tjenestetid som militærnægter har samme længde, som den tjeneste, du overføres fra i forsvaret eller Beredskabsstyrelsen.</p>\r\n<p class=\"Tekst\">Har du aftjent mindst 30 kalenderdage af din værnepligt i forsvaret eller Beredskabsstyrelsen, inden du blev overført til militærnægtertjeneste, bliver disse dage fratrukket i din tjeneste som militærnægter.</p>\r\n<p class=\"TekstoverskriftVenstreN\">6. Udstationering som militærnægter</p>\r\n<p class=\"Tekst\">Militærnægteradministrationen har indgået aftale med en række institutioner og organisationer i hele landet om udstationeringspladser til militærnægtere. Udstationeringsstederne er offentlige eller offentligt støttede institutioner og organisationer med især socialt eller kulturelt sigte, fredsorganisationer, kirkelige organisationer og miljøbevægelser.</p>\r\n<p class=\"Tekst\">Militærnægternes opgaver på udstationeringsstederne må ikke forudsætte en bestemt faglig uddannelse eller en forudgående erhvervsmæssig erfaring inden for det pågældende område.</p>\r\n<p class=\"Tekst\">Militærnægteren må ikke optage en ledig normeret stilling og må ikke tidligere have været ansat i eller have haft tilknytning til udstationeringsstedet.</p>\r\n<p class=\"Tekst\">Den ugentlige arbejdstid er på 37 timer om ugen.</p>\r\n<p class=\"TekstoverskriftVenstreN\">7. Ikrafttræden og ophævelse af tidligere udsendt vejledning</p>\r\n<p class=\"Tekst\">Militærnægteradministrationens tidligere udsendte vejledning nr. 75 af 8. september 2009, »Vejledning for værnepligtige, der af samvittighedsgrunde ønsker at aftjene værnepligt som militærnægter«, ophæves med denne vejledning.</p><div class=\"Givet\" id=\"Givet\"><p class=\"Givet\" align=\"center\">Militærnægteradministrationen, den 31. oktober 2011</p><p class=\"Sign1\" align=\"center\">Bettina Flittner</p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/11/2011"
        },
        {
            "displayName": "Accession",
            "displayValue": "C20110009260"
        },
        {
            "displayName": "Entydig dokumentidentifikation",
            "displayValue": "AG000461"
        },
        {
            "displayName": "Dato for førstegangsindlæggelse",
            "displayValue": "26/11/2011"
        },
        {
            "displayName": "Dato for indlæggelse",
            "displayValue": "26/11/2011"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "92"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "31/10/2011"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Forsvarsmin., <br /> Militærnægteradministrationen, j.nr. 2011/032706"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}