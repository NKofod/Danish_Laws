{
    "id": 80845,
    "title": "At-cirkulæreskrivelse nr. 3/1994, henvisning til AT-meddelelsessystemets gruppe 4 Kapitel 6-godkendelser m.v. ",
    "documentTypeId": "210",
    "isSagsforlobPeriodValid": false,
    "shortName": "CIS nr 3701 af 08/07/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>At-cirkulæreskrivelse nr. 3/1994, henvisning til  \r\n\r\n AT-meddelelsessystemets gruppe 4 Kapitel 6-godkendelser m.v. </H1>  \r\n\r\n<P></P>  \r\n\r\n<BR>  \r\n\r\n<P> <B>I. Orientering</B>  </P>  \r\n\r\n<P>Denne At-cirkulæreskrivelse erstatter At-cirkulæreskrivelse nr. 3/1990,  \r\n\r\n hvilket skyldes revision af bekendtgørelsen om arbejdets udførelse, og at  \r\n\r\n direktoratet har fundet det hensigtsmæssigt at præcisere samarbejdet med  \r\n\r\n miljømyndighederne. </P>  \r\n\r\n<P>Efter Miljøministeriets bekendtgørelse nr. 520 af 5. juli 1990 om  \r\n\r\n vurdering af sikkerheden i forbindelse med risikobetonede aktiviteter, der  \r\n\r\n kan medføre større uheld, har visse eksisterende virksomheder med  \r\n\r\n risikofyldte aktiviteter pligt til at foretage anmeldelse til  \r\n\r\n miljømyndighederne. Kredsene modtager kopi af sådanne anmeldelser. </P>  \r\n\r\n<P>Dette samt direktoratets erfaringer vedrørende administrationen af kapitel  \r\n\r\n 6 i bekendtgørelse nr. 1182 af 18. december 1992 om arbejdets udførelse har  \r\n\r\n vist behov for en uddybende orientering og instruktion herom. </P>  \r\n\r\n<P CLASS=PUNKT> <B>1.</B> Kapitel 6 i bekendtgørelsen om arbejdets udførelse  \r\n\r\n</P>  \r\n\r\n<P>1.1. Anmeldelse </P>  \r\n\r\n<P>Iølge § 25 skal visse former for virksomhed anmeldes til godkendelse af  \r\n\r\n Arbejdstilsynet. </P>  \r\n\r\n<P>De former for virksomhed (aktiviteter), der er undergivet en anmeldepligt,  \r\n\r\n fremgår af bekendtgørelsens bilag 1. Bilagets erhvervsgrupperingsnumre skal  \r\n\r\n ikke tillægges afgørende betydning. </P>  \r\n\r\n<P>Det er aktiviteten angivet enten som virksomhedstype eller som proces (fx  \r\n\r\n &#187;fiskemelsfabrikker&#171; eller &#187;fremstilling af andre  \r\n\r\n industrigasser&#171;), der er afgørende for anmeldepligten. </P>  \r\n\r\n<P>Anmeldepligten gælder </P>  \r\n\r\n<UL CLASS=PLAIN-LIST>  \r\n\r\n<LI>1) planer over nye arbejdsgange, arbejdsprocesser og -metoder (i det  \r\n\r\n følgende kaldt arbejdsprocesser m.v.) og </LI>  \r\n\r\n<LI>2) væsentlige ændringer i arbejdsprocesser m.v., </LI>  \r\n\r\n</UL>  \r\n\r\n<P>hvis de pågældende nye arbejdsprocesser m.v. eller ændringer heri berører  \r\n\r\n produktionsanlæg, laboratorier, lagre og lignende, og kan indebære fare for  \r\n\r\n sikkerhed eller sundhed. </P>  \r\n\r\n<P>Ved &#187;fare&#171; forstås her risiko for større uheld eller alvorlig  \r\n\r\n fare for sikkerhed og sundhed på kort og længere sigt, dvs. henholdsvis en  \r\n\r\n ukontrolleret hændelse af større omfang, fx udslip, brand eller eksplosion,  \r\n\r\n som umiddelbart eller senere fører til alvorlig fare for personer i  \r\n\r\n virksomheden, eller den påvirkning der udøves gennem lang tid. </P>  \r\n\r\n<P>Ved &#187;væsentlige ændringer&#171; forstås fx en ny proceslinie eller  \r\n\r\n ændringer i systemer og arbejdsgange, der har sikkerhedsmæssig betydning. Der  \r\n\r\n kan fx være tale om overgang til mikroprocessorstyring, overgang fra manuelle  \r\n\r\n til maskinelle arbejdsgange, overgang til fuldautomatisk drift, ombygning af  \r\n\r\n anlæg, stof- og metodeændringer. Flytning af eksisterende produktionsudstyr  \r\n\r\n til nybygning er dog ikke en væsentlig ændring, medmindre placeringen giver  \r\n\r\n anledning til overvejelser om sikkerhed og sundhed. </P>  \r\n\r\n<P>Anmeldelser skal omfatte planerne for den pågældende arbejdsproces m.v.  \r\n\r\n Dette gælder såvel ved anmeldelse af nye arbejdsprocesser m.v. som ved  \r\n\r\n anmeldelse af væsentlige ændringer heri. </P>  \r\n\r\n<P>Anmeldepligten påhviler den arbejdsgiver, der vil udøve en anmeldepligtig  \r\n\r\n aktivitet, hvad enten det skal ske på eget, lejet eller leaset materiel eller  \r\n\r\n ejendom, hvad enten anlægget bliver fast eller mobilt. </P>  \r\n\r\n<P> <B>1.2. Godkendelse</B>  </P>  \r\n\r\n<P>Efter § 25 er det planer over nye arbejdsprocesser m.v. eller væsentlige  \r\n\r\n ændringer heri, der skal godkendes. </P>  \r\n\r\n<P>Kapitel 6 giver ikke hjemmel til at godkende et anlæg som sådant, men  \r\n\r\n derimod planerne over arbejde ved anlægget, dvs. arbejdets udførelse. </P>  \r\n\r\n<P>Det er således vigtigt, at godkendelsesbehandlingen relaterer sig til de  \r\n\r\n krav, bekendtgørelsen om arbejdets udførelse stiller. Dette udelukker ikke,  \r\n\r\n at der kan stilles krav om/til et teknisk udstyr. Det kan ske i det omfang,  \r\n\r\n bestemmelser i bekendtgørelsen om arbejdets udførelse, eller detailregler  \r\n\r\n herom, hjemler det. Er det fx nødvendigt af hensyn til sikkerheden at kræve  \r\n\r\n udsugning, jf. § 16, kan man i forbindelse med godkendelsen stille krav om  \r\n\r\n den tekniske indretning &#187;udsugningsanlæg&#171; e.l., men det må ikke  \r\n\r\n indebære en konstruktionsgodkendelse af udsugningsanlægget som sådan. Det  \r\n\r\n ville kræve særlig hjemmel hertil efter lovens § 46, og den indgår ikke i  \r\n\r\n bekendtgørelsen om arbejdets udførelse. </P>  \r\n\r\n<P>Hvis der i forbindelse med behandlingen af planerne konstateres manglende  \r\n\r\n overholdelse af andre regler end reglerne vedrørende arbejdets udførelse,  \r\n\r\n holdes dette uden for godkendelsen og behandles særskilt efter de almindeligt  \r\n\r\n gældende instrukser, navnlig At-cirkulæreskrivelse Nr. 6/1988 om At's  \r\n\r\n kontrolfunktioner. </P>  \r\n\r\n<P>Godkendelsen skal foreligge inden driftsstart påbegynder, og godkendelsen  \r\n\r\n er i almindelighed bindende for myndigheden. </P>  \r\n\r\n<P CLASS=PUNKT> <B>2.</B> Anmeldelser modtaget fra miljømyndighederne, efter  \r\n\r\n Risikobekendtgørelsen </P>  \r\n\r\n<P>Efter Miljøministeriets bekendtgørelse nr. 520 af 5. juli 1990 om  \r\n\r\n vurdering af sikkerheden i forbindelse med risikobetonede aktiviteter, der  \r\n\r\n kan medføre et større uheld, har visse virksomheder pligt til at foretage  \r\n\r\n anmeldelse til miljømyndighederne. </P>  \r\n\r\n<P>Amtsrådet, Københavns og Frederiksberg kommuner sender efter § 11 i  \r\n\r\n ovennævnte bekendtgørelse kopi af anmeldelsen til kredsen. </P>  \r\n\r\n<P>Det bemærkes, at der ikke er fuldt ud sammenfald mellem de aktiviteter,  \r\n\r\n der er anmeldepligtige efter Miljøministeriets bekendtgørelse nr. 520/1990,  \r\n\r\n og de aktiviteter, der er anmeldepligtige efter kapitel 6 i bekendtgørelsen  \r\n\r\n om arbejdets udførelse. </P>  \r\n\r\n<P>Hvis en aktivitet er anmeldepligtig efter begge bekendtgørelser, anses  \r\n\r\n anmeldelse efter Miljøministeriets bekendtgørelse at opfylde anmeldepligten  \r\n\r\n efter kapitel 6 i bekendtgørelsen om arbejdets udførelse, forudsat at  \r\n\r\n anmeldelsen indeholder de krævede oplysninger i henhold til § 26 og bilag 2.  \r\n\r\n</P>  \r\n\r\n<P> <B>II. Instruktion</B>  </P>  \r\n\r\n<P>Godkendelser efter kapitel 6 i bekendtgørelsen om arbejdets udførelse  \r\n\r\n meddeles af kredsen. </P>  \r\n\r\n<P>Kredsen skal således behandle anmeldelser til godkendelse i  \r\n\r\n overensstemmelse med ovenstående og skal herunder navnlig være opmærksom på,  \r\n\r\n at godkendelseskravet kun omfatter planerne for arbejdsprocesser m.v. i det  \r\n\r\n angivne omfang, jf. pkt. I.1. </P>  \r\n\r\n<P>Kredsen skal endvidere behandle anmeldelser, der fremsendes af  \r\n\r\n miljømyndighederne med henblik på at vurdere, om aktiviteten er omfattet af  \r\n\r\n kapitel 6. Hvis dette ikke er tilfældet, skal kredsen vurdere, om der i  \r\n\r\n forbindelse med den pågældende aktivitet er truffet effektive forebyggende  \r\n\r\n foranstaltninger. </P>  \r\n\r\n<P CLASS=PUNKT> <B>1.</B> Modtagelse af anmeldelse </P>  \r\n\r\n<P>Ved modtagelse af en anmeldelse til godkendelse efter kapitel 6 i  \r\n\r\n bekendtgørelsen om arbejdets udførelse skal kredsen </P>  \r\n\r\n<P>- Vurdere om der er anmeldepligt, dvs. vurdere om der kan være fare for  \r\n\r\n sikkerhed og sundhed som nævnt foran. Det betyder bl.a., at kredsen skal  \r\n\r\n vurdere, om &#187;farlige stoffer&#171; i virksomheden findes i sådanne  \r\n\r\n mængder eller kombinationer, at disse udgør en væsentlig fare. </P>  \r\n\r\n<P>Konstaterer kredsen, at der ikke kan være en sådan fare, er der ikke  \r\n\r\n anmeldepligt, hvilket meddeles anmelderen med angivelse af klagevejledning.  \r\n\r\n</P>  \r\n\r\n<P>Hvis anmeldepligt konstateres, foretages en vurdering af, om der  \r\n\r\n foreligger fornødne oplysninger om de bestående risici, om disse er  \r\n\r\n identificeret og beskrevet på en tilfredsstillende måde, og om der vil blive  \r\n\r\n truffet passende sikkerhedsforanstaltninger. </P>  \r\n\r\n<P>Er dette ikke tilfældet, skal kredsen snarest muligt anmode anmelderen om  \r\n\r\n at supplere anmeldelsen med de nødvendige oplysninger. </P>  \r\n\r\n<P>Kredsen bør anmode anmelderen om at fremkomme med anmeldelsen i  \r\n\r\n hensigtsmæssig systematiseret form, fx som en sikkerhedsrapport, der let kan  \r\n\r\n ajourføres eller revideres. </P>  \r\n\r\n<P>Sikkerhedsrapporten kan følge dispositionen enten i bilag 2 til  \r\n\r\n bekendtgørelsen om arbejdets udførelse eller i § 6 i Miljøministeriets  \r\n\r\n Risikobekendtgørelse. Kredsen skal i nødvendigt omfang vejlede anmelderen  \r\n\r\n herom. </P>  \r\n\r\n<P>- Kontakte Risikosekretariatet, såfremt der er tvivl om anmeldepligt,  \r\n\r\n anmeldelsens indhold eller sagsbehandling vedrørende sikkerhedsvurdering o.l.  \r\n\r\n</P>  \r\n\r\n<P>- I komplekse sager overveje etablering af en mindre arbejdsgruppe med  \r\n\r\n relevant ekspertise, teknisk og juridisk, til at varetage sagsbehandlingen.  \r\n\r\n Arbejdsgruppen assisteres efter behov af Risikosekretariatet og evt.  \r\n\r\n medarbejdere fra andre kredse, efter aftale i hvert enkelt tilfælde mellem de  \r\n\r\n respektive chefer. </P>  \r\n\r\n<P>- Kredsen skal om nødvendigt påbyde, jf. bekendtgørelsens § 26, stk. 2, at  \r\n\r\n oplysninger vurderes af særligt sagkyndige. </P>  \r\n\r\n<P>- Sikre sig, at sikkerhedsorganisationen har været eller vil blive  \r\n\r\n inddraget i udarbejdelse af planer omfattet af kapitel 6. </P>  \r\n\r\n<P CLASS=PUNKT> <B>2.</B> Godkendelseskriterier </P>  \r\n\r\n<P>Da anmeldepligten omfatter en lang række forskellige proces- og  \r\n\r\n anlægstyper, kan direktoratet ikke pege på bestemte godkendelseskriterier,  \r\n\r\n men der må foretages en helhedsvurdering, der fortrinsvis tager udgangspunkt  \r\n\r\n i: </P>  \r\n\r\n<P>- Om der vil blive anvendt anerkendte normer og standarder samt kendt,  \r\n\r\n afprøvet teknologi. </P>  \r\n\r\n<P>- Erfaringer og praksis fra projektering og drift af tilsvarende anlæg.  \r\n\r\n Driftsproblemer eller uheld i disse, der har vist behov for ændringer af  \r\n\r\n konstruktion eller driftsprocedurer. </P>  \r\n\r\n<P>- Identifikation af fare fx for brand, eksplosion, udslip, nedstyrtning,  \r\n\r\n smitte osv., der direkte eller indirekte kan rumme betydelige risici for de  \r\n\r\n ansatte. Identifikationen kan for eksempel ske på basis af checklister, eller  \r\n\r\n anden systematisk gennemgang af planerne over anlægget m.v., jf. bl.a.  \r\n\r\n appendiks 2 i Miljøstyrelsens vejledning nr. 4, 1992 og EN 292 om  \r\n\r\n maskinsikkerhed. </P>  \r\n\r\n<P>- Eventuelt bør aktiviteter på naboarealer m.v. inddrages i vurderingen,  \r\n\r\n hvis disse, kombineret med det aktuelle anlæg m.v., kan udgøre en alvorlig  \r\n\r\n fare for større uheld. </P>  \r\n\r\n<P>- Om der foreligger nødvendige drifts- og vedligeholdelsesinstrukser,  \r\n\r\n herunder brugsanvisninger for stoffer og materialer, på et sprog, som forstås  \r\n\r\n af det relevante personale. </P>  \r\n\r\n<P>- Om der er planlagt effektivt tilsyn med, at planer og drifts- og  \r\n\r\n vedligeholdelsesinstrukser overholdes, og om dette tilsyn er systematisk  \r\n\r\n tilrettelagt. </P>  \r\n\r\n<P>- Om planerne opererer med brug af kvalificeret personale (uddannelse,  \r\n\r\n instruktion og træning). </P>  \r\n\r\n<P>- Om der foreligger beredskabs- og øvelsesplaner i fornødent omfang. </P>  \r\n\r\n<P CLASS=PUNKT> <B>3.</B> Anmeldelser af væsentlige ændringer </P>  \r\n\r\n<P>Væsentlige ændringer i eksisterende anlæg behandles efter samme  \r\n\r\n retningslinier som angivet i pkt. II, 1 og 2 med den tilføjelse, at der  \r\n\r\n foretages en vurdering af, om det sikres, at ændringerne ikke medfører nye  \r\n\r\n risici af væsentlig betydning. </P>  \r\n\r\n<P CLASS=PUNKT> <B>4.</B> Anmeldelser efter Miljøministeriets bekendtgørelse  \r\n\r\n nr. 520 af 5. juli 1990 (Risikobekendtgørelsen) om vurdering af sikkerheden i  \r\n\r\n forbindelse med risikobetonede aktiviteter </P>  \r\n\r\n<P>Ved modtagelse af anmeldelser fra miljømyndighederne skal kredsen: </P>  \r\n\r\n<P>- Vurdere om aktiviteten er omfattet af godkendelseskravet ifølge kapitel  \r\n\r\n 6 i bekendtgørelsen om arbejdets udførelse, jf. pkt. I, 1, og, hvis dette er  \r\n\r\n tilfælet, foretage den herfor foreskrevne godkendelsesbehandling. </P>  \r\n\r\n<P>- Hvis aktiviteten ikke er omfattet af nævnte kapitel 6 foretage en  \r\n\r\n gennemgang af det modtagne materiale med henblik på at vurdere, om der er  \r\n\r\n truffet passende sikkerhedsforanstaltninger efter samme retningslinier, som  \r\n\r\n nævnt under pkt. II, 1, 2 og 3. </P>  \r\n\r\n<P>Der må ikke meddeles godkendelse af disse aktiviteter, men anmelderen skal  \r\n\r\n orienteres skriftligt om resultatet af Arbejdstilsynets gennemgang. Se  \r\n\r\n endvidere pkt. 5. </P>  \r\n\r\n<P>Finder kredsen på grundlag af gennemgangen af materialet, at der skal  \r\n\r\n træffes supplerende foranstaltninger til forebyggelse af uheld eller  \r\n\r\n begrænsning af følgerne heraf, meddeler den dette til virksomheden i form af  \r\n\r\n vejledning eller påbud. Vejlednings- og påbudsblanketterne skal anvendes.  \r\n\r\n</P>  \r\n\r\n<P CLASS=PUNKT> <B>5.</B> Samarbejde mellem myndighederne </P>  \r\n\r\n<P>Samarbejde mellem involverede myndigheder ved behandling af anmeldelser i  \r\n\r\n henhold til Miljøministeriets bekendtgørelse nr. 520/1990  \r\n\r\n (Risikobekendtgørelsen). </P>  \r\n\r\n<P>I henhold til Risikobekendtgørelsen skal en anmeldepligtig virksomhed  \r\n\r\n indsende risikoanmeldelsen til miljømyndigheden, som så videresender kopi  \r\n\r\n heraf til de andre involverede myndigheder (politi, brandmyndighed og  \r\n\r\n Arbejdstilsyn). </P>  \r\n\r\n<P>I Miljøstyrelsens vejledning nr. 4, 1990 Pligter ved risikobetonede  \r\n\r\n aktiviteter, kapitel 4, er der nærmere redegjort for administrationen af  \r\n\r\n reglerne, herunder arbejdsfordelingen mellem myndighederne. I tilknytning  \r\n\r\n hertil præciseres den arbejdsdeling, der er angivet i ovennævnte vejledning.  \r\n\r\n</P>  \r\n\r\n<P>For yderligere at udbygge samarbejdet og sikre en hensigtsmæssig  \r\n\r\n arbejdsdeling er det i Risikoordinationsudvalget aftalt, at der for hver  \r\n\r\n risikoanmeldt virksomhed udarbejdes et fælles myndighedsnotat, der bl.a.  \r\n\r\n indeholder en vurdering af, om der er truffet de nødvendige sikkerhedsmæssige  \r\n\r\n foranstaltninger, eller om der skal træffes supplerende foranstaltninger. I  \r\n\r\n så fald skal det fremgå af notatet, hvem der fastsætter de pågældende krav  \r\n\r\n (vilkår eller påbud). </P>  \r\n\r\n<P>Det bør også fremgå af notatet, hvilke uheldsscenarier der skal lægges til  \r\n\r\n grund for udarbejdelse af den eksterne beredskabsplan, og hvordan de omboende  \r\n\r\n orienteres. Ved uheldsscenarier forstås: Repræsentative eksempler på større  \r\n\r\n uheld, som den pågældende aktivitet kan forventes at medføre, omfattende  \r\n\r\n såvel et eventuelt udslips omfang og konsekvenser som forventet varighed  \r\n\r\n heraf. </P>  \r\n\r\n<P>Miljømyndighederne er den koordinerende myndighed ved udarbejdelsen af  \r\n\r\n notatet, og de involverede myndigheder er i fællesskab ansvarlige for  \r\n\r\n notatets indhold. Udarbejdelsen af notatet medfører ikke, at der nødvendigvis  \r\n\r\n skal være sammenfald mellem de enkelte myndigheders sagsbehandling - notatet  \r\n\r\n skal alene sikre, at behandlingen er fuldt koordineret. </P>  \r\n\r\n<P>På baggrund af notatet udarbejder den enkelte myndighed sin afgørelse.  \r\n\r\n Hvordan den enkelte myndigheds afgørelse udformes (godkendelse - påbud)  \r\n\r\n afhænger af de forvaltningsmæssige forhold, der henhører under den pågældende  \r\n\r\n myndighed. En myndigheds vilkår, der har indflydelse på en anden myndigheds  \r\n\r\n område, skal dog på forhånd afhandles med denne for at undgå modstridende  \r\n\r\n afgørelser. </P>  \r\n\r\n<P CLASS=PUNKT> <B>6.</B> Godkendelsens indhold og form </P>  \r\n\r\n<P>Godkendelsen, der skal være skriftlig, skal vedrøre planer over  \r\n\r\n arbejdsgange, arbejdsprocesser, arbejdsmetoder m.v., dvs. arbejdets  \r\n\r\n udførelse, og må ikke omfatte godkendelse af det/de enkelte tekniske  \r\n\r\n hjælpemidler, installationer m.v. som sådan. </P>  \r\n\r\n<P>Godkendelsen skal efter omstændighederne indeholde følgende punkter: </P>  \r\n\r\n<UL CLASS=PLAIN-LIST>  \r\n\r\n<LI>a) Rette adressat. Det sikres, at virksomheden er korrekt angivet,  \r\n\r\n herunder korrekt angivelse af selskabsform. </LI>  \r\n\r\n<LI>b) Præcis og entydig identifikation af emnet eller emnerne. </LI>  \r\n\r\n</UL>  \r\n\r\n<P>Fx vedr. Planer over arbejdsgange og/eller arbejdsprocesser og/eller  \r\n\r\n arbejdsmetoder ved anlæg (der identificeres) til produktion af YY, på  \r\n\r\n adressen Sikkerhedsvej osv. </P>  \r\n\r\n<P>Fx vedr. Planer over ændringer i arbejdsprocesser (og/eller  \r\n\r\n arbejdsmetoder, og/eller arbejdsgange) i anlæg XX for så vidt angår YY,  \r\n\r\n beliggende i bygning ZZ, på adressen Sikkerhedsvej osv. </P>  \r\n\r\n<P>Er det muligt, på rimemlig måde, at beskrive hvilke arbejdsgange,  \r\n\r\n arbejdsprocesser og arbejdsmetoder, vil det bidrage til entydigheden. </P>  \r\n\r\n<UL CLASS=PLAIN-LIST>  \r\n\r\n<LI>c) Angivelse af faktiske oplysninger, der er lagt til grund for  \r\n\r\n godkendelsen, herunder oplysninger fra særligt sagkyndige, oplysninger  \r\n\r\n modtaget mundtligt m.v. </LI>  \r\n\r\n</UL>  \r\n\r\n<P>I undtagelsestilfælde kan beskrivelse af faktiske oplysninger undlades,  \r\n\r\n hvis anmeldegrundlaget er tilstrækkeligt klart og entydigt; i stedet henvises  \r\n\r\n så til dette. Forudsætningen er, at anmeldegrundlaget er systematiseret og  \r\n\r\n samlet på hensigtsmæssig måde, fx i sikkerhedsrapport. </P>  \r\n\r\n<UL CLASS=PLAIN-LIST>  \r\n\r\n<LI>d) Angivelse af dokumentation af, at sikkerhedsorganisationen har været  \r\n\r\n inddraget. </LI>  \r\n\r\n</UL>  \r\n\r\n<P>Egnet dokumentation er referat(er) fra sikkerhedsudvalg eller  \r\n\r\n sikkerhedsgruppemøder eller dokument, hvorved sikkerhedsorganisationen ved  \r\n\r\n formand og de ansattes repræsentant skriftligt bekræfter, at de konkrete  \r\n\r\n planer har været til behandling i sikkerhedsorganisationen med angivelse af,  \r\n\r\n hvornår denne behandling har fundet sted. </P>  \r\n\r\n<UL CLASS=PLAIN-LIST>  \r\n\r\n<LI>e) Udformning af selve godkendelsen. </LI>  \r\n\r\n</UL>  \r\n\r\n<P>Godkendelsen skal udformes, så det klart fremgår, hvad den omfatter, og på  \r\n\r\n hvilket grundlag den gives. </P>  \r\n\r\n<P>Eks. &#187;På grundlag af de foreliggende oplysninger jf. ovenfor  \r\n\r\n (henviser til beskrivelsen af faktiske oplysninger) eller jf. bilag (fx en  \r\n\r\n sikkerhedsrapport) meddeler Arbejdstilsynet kreds NN (adressat) godkendelse i  \r\n\r\n henhold til Arbejdsministeriets bekendtgørelse nr. 1182 af 18. december 1992  \r\n\r\n om arbejdets udførelse, kapitel 6, af planer over arbejdsgange,  \r\n\r\n arbejdsprocesser, arbejdsmetoder ved produktion af XX eller fremstilling af  \r\n\r\n XX eller anvendelse af XX eller lageropbevaring af XX. </P>  \r\n\r\n<P>Godkendelsen omfatter dog ikke .... fx det tekniske udstyrs konstruktion  \r\n\r\n som sådant (hvis ikke man kan finde en præcis positiv afgrænsning af  \r\n\r\n genstanden for godkendelse, kan der evt. være behov for en eller flere  \r\n\r\n negative afgrænsninger)&#187;. </P>  \r\n\r\n<P>Godkendelsen kan i undtagelsestilfælde tidsbegrænses, fx hvis  \r\n\r\n Arbejdstilsynet har begrundet behov for at følge udviklingen særligt nøje.  \r\n\r\n Tidsbegrænsning skal ske på åremål og må ikke ske i form af godkendelse  \r\n\r\n &#187;indtil videre&#171;. </P>  \r\n\r\n<P>Eks. Godkendelsen er tidsbegrænset til XX dato, (hvis der er truffet  \r\n\r\n beslutning herom). </P>  \r\n\r\n<P>Godkendelsen kan betinges af vilkår, der er adækvate og sagligt begrundet  \r\n\r\n i forhold til den særlige risiko og hjemlet i bekendtgørelsen om arbejdets  \r\n\r\n udførelse eller detailbestemmelser herom. Vilkår bør udformes som  \r\n\r\n funktionskrav. </P>  \r\n\r\n<P>Vilkår skal være klart formuleret; nummereres, hvis der er flere.  \r\n\r\n Begrundelse gives for hvert vilkår. </P>  \r\n\r\n<P>At arbejdsmiljølovgivningen i øvrigt, eller nærmere angivne andre  \r\n\r\n bestemmelser i denne, skal overholdes, kan ikke være vilkår. Hvis der i  \r\n\r\n forbindelse med godkendelsesbehandlingen er behov for at indskærpe eller at  \r\n\r\n henlede virksomhedens opmærksomhed på andre bestemmelser, gøres dette på  \r\n\r\n sædvanlig måde ved vejledning eller påbud, jf. foran. </P>  \r\n\r\n<UL CLASS=PLAIN-LIST>  \r\n\r\n<LI>f) Tilbagekaldelse. </LI>  \r\n\r\n</UL>  \r\n\r\n<P>Det skal oplyses, at afgørelsen kan tilbagekaldes, hvis givne vilkår ikke  \r\n\r\n overholdes, eller nye oplysninger, der har væsentlig betydning for sikkerhed  \r\n\r\n og sundhed, gør det nødvendigt. </P>  \r\n\r\n<UL CLASS=PLAIN-LIST>  \r\n\r\n<LI>g) Væsentlige ændringer. </LI>  \r\n\r\n</UL>  \r\n\r\n<P>Det skal oplyses, at væsentlige ændringer i godkendelsesgrundlaget skal  \r\n\r\n anmeldes til Arbejdstilsynet. </P>  \r\n\r\n<UL CLASS=PLAIN-LIST>  \r\n\r\n<LI>h) Klagevejledning. </LI>  \r\n\r\n</UL>  \r\n\r\n<P>Der skal gives klagevejledning efter almindelige regler. </P>  \r\n\r\n<UL CLASS=PLAIN-LIST>  \r\n\r\n<LI>i) Bilag. </LI>  \r\n\r\n</UL>  \r\n\r\n<P>Der bilægges materiale, som parten ikke har, fx mødereferater, skrivelse  \r\n\r\n fra andre end parten osv. </P>  \r\n\r\n<UL CLASS=PLAIN-LIST>  \r\n\r\n<LI>j) Kopi sendt til: </LI>  \r\n\r\n</UL>  \r\n\r\n<P>Godkendelsesskrivelsen sendes til anmelderen vedlagt en kopi (hel eller  \r\n\r\n delvis 1), som anmelderen skal udlevere til virksomhedens  \r\n\r\n sikkerhedsorganisation. </P>  \r\n\r\n<P>Godkendelsesskrivelsen sendes endvidere til Direktoratet,  \r\n\r\n Risikosekretariatet, til registrering. </P>  \r\n\r\n<P CLASS=PUNKT> <B>7.</B> Rapportering vedrørende større uheld </P>  \r\n\r\n<P>Hvis større uheld indtræffer i eller uden for normal arbejdstid, skal  \r\n\r\n kredsen straks underrette Direktionen eller Risikosekretariatet. </P>  \r\n\r\n<P>------------------------------------------------ </P>  \r\n\r\n<UL CLASS=PLAIN-LIST>  \r\n\r\n<LI>1) Fortrolige oplysninger skal behandles i overensstemmelse med  \r\n\r\n forvaltningsloven og offentlighedsloven. Det kan betyde, at dele af  \r\n\r\n godkendelsesskrivelsen, kopi af sagsakter, fx bilag m.v., ikke kan udleveres  \r\n\r\n til sikkerhedsorganisationen. </LI>  \r\n\r\n</UL>  \r\n\r\n<P>Uden for normal arbejdstid kan følgende telefonnumre anvendes: </P>  \r\n\r\n<PRE>  \r\n\r\n Erik Andersen      42 98 37 14  \r\n\r\n H. Elo Petersen    31 63 16 36  \r\n\r\n O. Svane           44 44 13 44  \r\n\r\n H.H. Konkolewsky   42 23 62 81  \r\n\r\n Hans Hagen         42 35 61 26  \r\n\r\n</PRE>  \r\n\r\n<P>Orientering af Direktionen eller Risikosekretariatet skal normalt omfatte  \r\n\r\n følgende: </P>  \r\n\r\n<P>- Orientering om uheldets omstændigheder, årsager, dets konsekvenser og  \r\n\r\n trufne modforanstaltninger. </P>  \r\n\r\n<P>- Orientering om kredsens hidtidige og planlagte behandling af uheldet.  \r\n\r\n</P>  \r\n\r\n<P>- Oplysninger om, hvem der fra kredsens side er involveret i behandlingen  \r\n\r\n af uheldet, samt hvor disse evt. kan træffes. </P>  \r\n\r\n<P>- Oplysninger om, hvorvidt kredsen har været i berøring med andre  \r\n\r\n myndigheder og lignende. </P>  \r\n\r\n<P>- Eventuel anmodning om assistance fra direktoratet. </P>  \r\n\r\n<P>- Hvis begivenheden indtræffer uden for arbejdstiden, skal oplyses, på  \r\n\r\n hvilket telefonnummer kredsledelsen og evt. sagsbehandler træffes. </P>  \r\n\r\n<P CLASS=PUNKT> <B>8.</B> Uheldsrapportering til Europa-Kommissionen </P>  \r\n\r\n<P>Ifølge risikodirektivet skal der foretages rapportering til EU af større  \r\n\r\n uheld, disses årsager og konsekvenser. Oplysningerne er for Arbejdstilsynets  \r\n\r\n vedkommende: </P>  \r\n\r\n<P>- Generelle oplysninger Dato og tidspunkt for uheldet Sted for uheldet  \r\n\r\n Adresse Den industrielle aktivitets art </P>  \r\n\r\n<P>- Uheldets art Eksplosion, brand, emission af farlige stoffer  \r\n\r\n Emittere(t/de) stof(fer) </P>  \r\n\r\n<P>- Beskrivelse af omstændighederne ved uheldet </P>  \r\n\r\n<P>- Trufne nødforanstaltninger </P>  \r\n\r\n<P>- Uheldets årsag Klarlagt Ikke-klarlagt Oplysninger fremkommer så hurtigt  \r\n\r\n som muligt Hvis årsagen er klarlagt, beskriv den da venligst nærmere </P>  \r\n\r\n<P>- Skadens art og omfang for virksomheden Personskade - dødsfald - sårede -  \r\n\r\n forgiftede </P>  \r\n\r\n<P>- Antal udsatte personer Materialeskader Faren består fortsat Faren består  \r\n\r\n ikke længere </P>  \r\n\r\n<P>- Foranstaltninger på kort og lang sigt, især foranstaltninger med henblik  \r\n\r\n på at undgå, at lignende ulykker sker igen (bedes meddelt, efterhånden som  \r\n\r\n oplysningerne herom foreligger). </P>  \r\n\r\n<P>Kredsen skal, i det omfang det er muligt, sikre og indhente disse  \r\n\r\n oplysninger, hvis uheldet er omfattet af denne rapporteringspligt.  \r\n\r\n Risikosekretariatet skal kontaktes hurtigst muligt med henblik på afklaring  \r\n\r\n af, hvilke oplysninger der er behov for. </P>  \r\n\r\n<P>Som supplerende materiale om tilrettelæggelser af undersøgelse i  \r\n\r\n forbindelse med større uheld henvises til: </P>  \r\n\r\n<P>- EF's vejledning om anmeldelse af større uheld. </P>  \r\n\r\n<P>- CEOC rekommendation R61/CEOC/CR86 dEf: &#187;CEOC Recommendation on  \r\n\r\n Major Accident Investigation&#171;, på tysk &#187;Empfehlung der CEOC fur die  \r\n\r\n Untersuchung Schwerer Unfalle&#171;. </P>  \r\n\r\n<P> <B>III. Ikrafttræden</B>  </P>  \r\n\r\n<P>Straks. </P>  \r\n\r\n<P CLASS=PUNKT> <B>8.</B> juli 1994 </P>  \r\n\r\n<P>Erik Andersen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19940370110"
        },
        {
            "displayName": "Entydig dokumentidentifikation",
            "displayValue": "CM040088"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "19/01/2006"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3701"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "08/07/1994"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}