{
    "id": 131324,
    "title": "Klagenævnets annullation af Arbejdstilsynets ophævelse, da sager var påklaget til nævnet og under behandling. Sagerne om recirkulation i værksted og autoriseret rådgiver blev hjemvist på grund af manglende oplysninger",
    "documentTypeId": "240",
    "isSagsforlobPeriodValid": true,
    "shortName": "KEN nr 9196 af 25/02/2010",
    "documentHtml": "<div class=\"bjelke\">Den fulde tekst</div><p class=\"Titel2\">Klagenævnets annullation af Arbejdstilsynets ophævelse, da sager var påklaget til nævnet og under behandling. Sagerne om recirkulation i værksted og autoriseret rådgiver blev hjemvist på grund af manglende oplysninger</p>\n      <div class=\"Resume\">\n        <p class=\"Tekst2\">\n          <div>Resumé</div>\n        </p>\n        <p class=\"Tekst2\">\n          <div>Påbud om recirkulation i værksted samt autoriseret arbejdsmiljørådgiver til at efterkomme påbuddet var påklaget til Arbejdsmiljøklagenævnet.</div>\n        </p>\n        <p class=\"Tekst2\">\n          <div>Ordningen på arbejdsmiljøområdet er den, at klager til klageinstansen (Arbejdsmiljøklagenævnet) over Arbejdstilsynets afgørelser, skal sendes til Arbejdstilsynet. Arbejdstilsynet har pligt til at genoverveje sagen. Hvis Arbejdstilsynet fastholder afgørelsen, videresendes klagen til behandling i Arbejdsmiljøklagenævnet.</div>\n        </p>\n        <p class=\"Tekst2\">\n          <div>Arbejdstilsynet fastholdt sagerne og videresendte sagerne til klagenævnet, der bekræftede at sagerne ville blive behandlet og bad om eventuelle bemærkninger inden 14 dage. Prøvelsen i Arbejdsmiljøklagenævnet var således i gang.</div>\n        </p>\n        <p class=\"Tekst2\">\n          <div>Klager kom med bemærkninger til Arbejdsmiljøklagenævnet om, at Arbejdstilsynet ikke havde godtgjort, at der udvikles sundhedsskadeligt støv ved brug af rundsav i værkstedet hos virksomheden.</div>\n        </p>\n        <p class=\"Tekst2\">\n          <div>Arbejdsmiljøklagenævnet sendte bemærkningerne fra klager i høring hos Arbejdstilsynet.</div>\n        </p>\n        <p class=\"Tekst2\">\n          <div>Arbejdstilsynet skrev tilbage, at Arbejdstilsynet nu havde genovervejet sagen og fandt, at virksomheden skulle genbesøges med henblik på konstateringer, herunder evt. nye påbud, i forbindelse med støvudvikling fra skæring med rundsaven. Arbejdstilsynet skrev endvidere, at på denne baggrund ophævede Arbejdstilsynet påbuddet om recirkulation, idet det ikke i fornødent omfang fandtes dokumenteret, at der udvikles sundhedsskadeligt støv ved brugen af rundsaven.</div>\n        </p>\n        <p class=\"Tekst2\">\n          <div>Arbejdsmiljøklagenævnet fandt, at Arbejdstilsynet ikke kan genoptage et spørgsmål eller en sag, når den er påklaget til nævnet og Arbejdstilsynet havde haft lejlighed til at genoverveje sagen før oversendelsen til nævnet.</div>\n        </p>\n        <p class=\"Tekst2\">\n          <div>Arbejdsmiljøklagenævnet fandt derfor, at Arbejdstilsynets afgørelse af 29. januar 2010 om ophævelse af påbud om at træffe foranstaltninger mod recirkulation i værkstedet og det dertil knyttede rådgivningspåbud, var ugyldig og skulle annulleres.</div>\n        </p>\n        <p class=\"Tekst2\">\n          <div>Det betød, at Arbejdstilsynets afgørelse af 24. april 2009 med påbud om at træffe foranstaltninger mod recirkulation i værkstedet samt påbud om at bruge autoriseret arbejdsmiljørådgiver til at efterkomme ovennævnte påbud var gældende.</div>\n        </p>\n        <p class=\"Tekst2\">\n          <div>Det fremgik ikke af beskrivelsen af de faktiske forhold, hvilken træsort der er tale om. Endvidere havde klager gjort gældende, at der ikke var etableret procesudsugning i forbindelse med rundsaven, men en støvsuger der opsamler det ikke støvende materiale, der udvikles ved savningen.</div>\n        </p>\n        <p class=\"Tekst2\">\n          <div>Nævnet fandt, at påbud om at træffe foranstaltninger mod recirkulation i værkstedet, samt påbud om brug af autoriseret arbejdsmiljørådgiver til at efterkomme påbuddet, skulle hjemvises, idet Arbejdstilsynets afgørelse manglede oplysninger.</div>\n        </p>\n      </div>\n      <p class=\"Tekst\">Arbejdsmiljøklagenævnet har på møde den 23. februar 2010 behandlet X’s klage på vegne af Y over Arbejdstilsynets afgørelse af 24. april 2009 over påbud om at træffe foranstaltninger mod recirkulation i værkstedet samt påbud om at bruge autoriseret arbejdsmiljørådgiver til at efterkomme ovennævnte påbud.</p>\n      <p class=\"Tekst\">Arbejdsmiljøklagenævnet har på samme møde taget stilling til Arbejdstilsynets afgørelse af 29. januar 2010 med genoptagelse af afgørelse af 24. april 2009.</p>\n      <p class=\"Tekst\">Nævnet traf følgende</p>\n      <p class=\"Tekst\" style=\"text-align: Center;\">A F G Ø R E L S E</p>\n      <p class=\"Tekst\">Arbejdsmiljøklagenævnet annullerer Arbejdstilsynets afgørelse af 29. januar 2010.</p>\n      <p class=\"Tekst\">Det betyder, at Arbejdstilsynet afgørelse af 24. april 2009 med påbud om at træffe foranstaltninger mod recirkulation i værkstedet samt påbud om at bruge autoriseret arbejdsmiljørådgiver til at efterkomme ovennævnte påbud er gældende og vil blive behandlet af nævnet.</p>\n      <p class=\"Tekst\">Arbejdsmiljøklagenævnet hjemviser Arbejdstilsynets afgørelse af 24. april 2009 med påbud om at træffe foranstaltninger mod recirkulation i værkstedet samt påbud om at bruge autoriseret arbejdsmiljørådgiver til at efterkomme ovennævnte påbud.</p>\n      <p class=\"Tekst\" style=\"text-align: Center;\">B E G R U N D E L S E</p>\n      <p class=\"Tekst\">Arbejdstilsynet ophævede den 29. januar 2010 afgørelse af 24. april 2009 med påbud om at træffe foranstaltninger mod recirkulation i værkstedet samt påbud om at bruge autoriseret arbejdsmiljørådgiver til at efterkomme ovennævnte påbud.</p>\n      <p class=\"Tekst\">Arbejdsmiljøklagenævnet finder, at ophævelsen af afgørelsen er begunstigende for virksomheden og bebyrdende for de ansatte.</p>\n      <p class=\"Tekst\">Arbejdsmiljøklagenævnet er ved lovgivning en særlig institueret klageinstans for afgørelser efter arbejdsmiljøloven.</p>\n      <p class=\"Tekst\">En klage til klageinstansen (Arbejdsmiljøklagenævnet) over Arbejdstilsynets afgørelser, skal sendes til Arbejdstilsynet. Arbejdstilsynet har pligt til at genoverveje sagen. Hvis Arbejdstilsynet fastholder afgørelsen, videresendes klagen til behandling i Arbejdsmiljøklagenævnet.</p>\n      <p class=\"Tekst\">Arbejdsmiljøklagenævnet finder, at Arbejdstilsynet ikke kan genoptage et spørgsmål eller en sag, når den er påklaget til nævnet og klagebehandlingen er i gang.</p>\n      <p class=\"Tekst\">Arbejdsmiljøklagenævnet bekræftede den 22. december 2009 både overfor virksomheden og virksomhedens ansatte, at klagen ville blive behandlet af Arbejdsmiljøklagenævnet. Klagebehandlingen i Arbejdsmiljøklagenævnet var således i gang.</p>\n      <p class=\"Tekst\">Arbejdstilsynet kan derfor ikke genoptage sagerne, mens de behandles af Arbejdsmiljøklagenævnet.</p>\n      <p class=\"Tekst\">Arbejdstilsynet kan alene indstille, at sagerne bør ophæves, hvilket Arbejdstilsynet rettelig burde have gjort i stedet for at ophæve egne afgørelser, mens de behandles af nævnet.</p>\n      <p class=\"Tekst\">Arbejdsmiljøklagenævnet finder derfor, at Arbejdstilsynets afgørelse af 29. januar 2010 om ophævelse af påbud om at træffe foranstaltninger mod recirkulation i værkstedet og det dertil knyttede rådgivningspåbud, er ugyldig og skal annulleres.</p>\n      <p class=\"Tekst\">Det betyder, at Arbejdstilsynets afgørelse af 24. april 2009 med påbud om at træffe foranstaltninger mod recirkulation i værkstedet samt påbud om at bruge autoriseret arbejdsmiljørådgiver til at efterkomme ovennævnte påbud er gældende og behandles af nævnet.</p>\n      <p class=\"Tekst\">Arbejdsmiljøklagenævnet finder, at påbud om at træffe foranstaltninger mod recirkulation i værkstedet, samt påbud om brug af autoriseret arbejdsmiljørådgiver til at efterkomme påbuddet, skal hjemvises til fornyet behandling i Arbejdstilsynet.</p>\n      <p class=\"Tekst\">Arbejdsmiljøklagenævnet lægger vægt på, at Arbejdstilsynets afgørelse mangler oplysninger.</p>\n      <p class=\"Tekst\">Det fremgår ikke af Arbejdstilsynets beskrivelse af de faktiske forhold, hvilken træsort der er tale om, hvilket efter reglen kan være afgørende for, om der må ske recirkulation eller ej.</p>\n      <p class=\"Tekst\">Endvidere har klager blandt andet gjort gældende, at der ikke er etableret procesudsugning i forbindelse med rundsaven, men en støvsuger der opsamler det ikke støvende materiale., der udvikles ved savningen, hvorfor der ikke sker recirkulation. Denne oplysning har Arbejdstilsynet ikke forholdt sig til.</p>\n      <p class=\"Tekst\">Arbejdsmiljøklagenævnet lægger desuden vægt på, at der er et hensyn til de ansatte på virksomheden, hvis der er tale om sundhedsskadeligt støv.</p>\n      <p class=\"Tekst\" style=\"text-align: Center;\">R E G L E R</p>\n      <p class=\"Tekst\">Arbejdsmiljøklagenævnet henviser til:</p>\n      <p class=\"Tekst\">Om den lovbestemte rekursadgang:</p>\n      <p>\n        <p class=\"Liste1\"><span class=\"Liste1Nr\" id=\"\">–</span> § 81, stk. 2, i bekendtgørelse af lov om arbejdsmiljø nr. 268 af 18. marts 2005.</p>\n      </p>\n      <p class=\"Tekst\">Arbejdstilsynet hjemmel til at give påbud:</p>\n      <p>\n        <p class=\"Liste1\"><span class=\"Liste1Nr\" id=\"\">–</span> § 42 og § 77, stk. 1, i bekendtgørelse af lov om arbejdsmiljø nr. 268 af 18. marts 2005 med de ændringer der følger af lov nr. 1395 af 27. december 2008.</p>\n      </p>\n      <p class=\"Tekst\">Om arbejdsstedets indretning:</p>\n      <p>\n        <p class=\"Liste1\"><span class=\"Liste1Nr\" id=\"\">–</span> § 35 i bekendtgørelse om faste arbejdssteders indretning nr. 96 af 13. februar 2001 med de ændringer der følger af bekendtgørelse nr. 721 af 22. juni 2006</p>\n      </p>\n      <p class=\"Tekst\" style=\"text-align: Center;\">O P L Y S N I N G E R N E I S A G E N</p>\n      <p class=\"Tekst\">Sagen er afgjort på grundlag af de dokumenter, som klagenævnet har modtaget fra Arbejdstilsynet.</p>\n      <p class=\"Tekst\" style=\"text-align: Center;\">På klagenævnets vegne</p>\n      <p class=\"Tekst\">Fuldmægtig</p>\n      <p class=\"Tekst\">Kopi til</p>\n      <p>\n        <p class=\"Liste1\"><span class=\"Liste1Nr\" id=\"\">–</span> Virksomheden og de ansatte</p>\n        <p class=\"Liste1\"><span class=\"Liste1Nr\" id=\"\">–</span> Arbejdstilsynet, Tilsynscenter, Postboks 1228, 0900 København C J.nr.</p>\n      </p>\n      <p class=\"Tekst\">Afgørelsens retlige grundlag kan læses på de følgende sider.</p>\n      <p class=\"TekstV\"><span class=\"Bold\">Regler</span></p>\n      <p class=\"TekstV\"><span class=\"Bold\">Bekendtgørelse af lov om arbejdsmiljø nr. 268 af 18. marts 2005 med de ændringer der følger af lov nr. 1395 af 27. december 2008</span></p>\n      <p class=\"Tekst\">…</p>\n      <p class=\"Tekst\" style=\"text-align: Center;\"><span class=\"Bold\">Kapitel 6</span></p>\n      <p class=\"Tekst\" style=\"text-align: Center;\"><span class=\"Bold\">Arbejdsstedets indretning</span></p>\n      <p class=\"Tekst\"><span class=\"Bold\">§ 42.</span> Arbejdsstedet skal indrettes således, at det sikkerheds- og sundhedsmæssigt er fuldt forsvarligt.</p>\n      <p class=\"Tekst\"><span class=\"Italic\">Stk. 2.</span> Anerkendte normer og standarder, som har sikkerheds- eller sundhedsmæssig betydning, skal følges.</p>\n      <p class=\"Tekst\">…</p>\n      <p class=\"Tekst\" style=\"text-align: Center;\"><span class=\"Bold\">Kapitel 13</span></p>\n      <p class=\"Tekst\" style=\"text-align: Center;\"><span class=\"Bold\">Arbejdstilsynet</span></p>\n      <p class=\"Tekst\">…</p>\n      <p class=\"Tekst\"><span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\n      <p class=\"Tekst\">…</p>\n      <p class=\"Tekst\" style=\"text-align: Center;\"><span class=\"Bold\">Kapitel 14</span></p>\n      <p class=\"Tekst\" style=\"text-align: Center;\"><span class=\"Bold\">Klageadgang</span></p>\n      <p class=\"Tekst\"><span class=\"Bold\">§ 81.</span> Klage over en afgørelse truffet af Arbejdstilsynet i henhold til denne lov, jf. dog stk. 6, kan indbringes for Arbejdsmiljøklagenævnet inden fire uger efter, at afgørelsen er meddelt den pågældende.</p>\n      <p class=\"Tekst\"><span class=\"Italic\">Stk. 2.</span> Klagen sendes til Arbejdstilsynet. Hvis Arbejdstilsynet fastholder afgørelsen, videresendes klagen til behandling i Arbejdsmiljøklagenævnet.</p>\n      <p class=\"Tekst\"><span class=\"Italic\">Stk. 3.</span> Rettidig klage har opsættende virkning, indtil Arbejdsmiljøklagenævnets afgørelse foreligger, eller nævnet bestemmer andet. Klager over afgørelser om forhold efter § 77, stk. 1, som skal bringes i orden straks, samt afgørelser efter § 77, stk. 2 og 3, har ikke opsættende virkning.</p>\n      <p class=\"Tekst\"><span class=\"Italic\">Stk. 4.</span> Når særlige grunde taler derfor, kan Arbejdsmiljøklagenævnet behandle en klage og tillægge denne opsættende virkning, selv om klagen ikke er fremkommet rettidigt.</p>\n      <p class=\"Tekst\"><span class=\"Italic\">Stk. 5.</span> Afgørelser truffet af Arbejdsmiljøklagenævnet kan ikke indbringes for anden administrativ myndighed.</p>\n      <p class=\"Tekst\"><span class=\"Italic\">Stk. 6.</span> Klage over afgørelser truffet af Arbejdstilsynet i henhold til regler udstedt i medfør af § 68, stk. 7, og § 68 a, stk. 5, kan indbringes for beskæftigelsesministeren inden fire uger efter, at afgørelsen er meddelt den pågældende.</p>\n      <p class=\"Tekst\">….</p>\n      <p class=\"TekstV\"><span class=\"Bold\">Bekendtgørelse om faste arbejdssteders indretning nr. 96 af 13. februar 2001 med de ændringer der følger af bekendtgørelse nr. 721 af 22. juni 2006</span></p>\n      <p class=\"Tekst\" style=\"text-align: Center;\"><span class=\"Bold\">Kapitel 8</span></p>\n      <p class=\"Tekst\" style=\"text-align: Center;\"><span class=\"Bold\">Ventilation</span></p>\n      <p class=\"Tekst\">…</p>\n      <p class=\"Tekst\"><span class=\"Bold\">§ 35.</span> Hvis det ikke kan hindres, at der ved en arbejdsproces sker udvikling af luftarter, støv eller lignende, der er sundhedsskadelige eller eksplosive, eller udvikling af røg, mikroorganismer, aerosoler, ildelugt eller anden generende luftforurening, skal der etableres en mekanisk udsugning, der så vidt muligt fjerner forureningen på det sted, hvor den udvikles. Samtidig skal der tilføres frisk erstatningsluft af passende temperatur.</p>\n      <p class=\"Tekst\"><span class=\"Italic\">Stk. 2.</span> Hvis forureningen ikke kan fjernes effektivt på udviklingsstedet, skal arbejdsprocessen henlægges til et særligt rum, kabine eller lignende, hvor der ikke udføres andet arbejde, og som er udstyret med tilstrækkelig mekanisk ventilation.</p>\n      <p class=\"Tekst\"><span class=\"Italic\">Stk. 3.</span> Den udsugede luft må ikke føres tilbage til arbejdsrummet eller andre lokaler, jf. dog stk. 4, stk. 5 og stk. 6.</p>\n      <p class=\"Tekst\"><span class=\"Italic\">Stk. 4.</span> Udsuget luft, der udelukkende stammer fra slibning af støbegods i støberiers rensehuse, kan dog, forudsat at støbegodset ikke indeholder stoffer og materialer omfattet af bekendtgørelse om foranstaltninger til forebyggelse af kræftrisikoen ved arbejde med stoffer og materialer efter effektiv rensning samt efter tilførsel af en passende mængde frisk luft, føres tilbage til samme arbejdsrum, jf. dog stk. 7.</p>\n      <p class=\"Tekst\"><span class=\"Italic\">Stk. 5.</span> Udsuget luft, der udelukkende stammer fra sandblæsning, hvor der er krav om, at der skal bruges luftforsynet åndedrætsværn, kan dog, efter effektiv rensning samt efter tilførsel af en passende mængde frisk luft, føres tilbage til samme arbejdsrum, jf. dog stk. 8.</p>\n      <p class=\"Tekst\"><span class=\"Italic\">Stk. 6.</span> Udsuget luft, der udelukkende stammer fra bearbejdning af massivt nåletræ, herunder massivt limet nåletræ, kan dog i perioden 1. oktober til 1. maj, efter effektiv rensning samt efter tilførsel af en passende mængde af frisk luft, føres tilbage til arbejdsrummet, jf. dog stk. 9.</p>\n      <p class=\"Tekst\"><span class=\"Italic\">Stk. 7.</span> Det er en forudsætning, at det kan dokumenteres, at den udsugede luft, jf. stk. 4, forinden den føres tilbage, er effektivt renset og har mindst samme kvalitet som udeluften, herunder at den ikke indeholder ildelugt eller anden generende luftforurening. Der skal endvidere til stadighed foretages de nødvendige målinger for at kontrollere, at den indblæste luft lever op til kravene.</p>\n      <p class=\"Tekst\"><span class=\"Italic\">Stk. 8.</span> Det er en forudsætning, at det kan dokumenteres, at den udsugede luft, jf. stk. 5, forinden den føres tilbage, er effektivt renset, således at luftens indhold af mineralsk støv (inert, respirabel) ikke overstiger 10% af grænseværdien. Der skal endvidere til stadighed foretages de nødvendige målinger for at kontrollere, at den indblæste luft lever op til kravene.</p>\n      <p class=\"Tekst\"><span class=\"Italic\">Stk. 9.</span> Det er en forudsætning, at det kan dokumenteres, at den udsugede luft, jf. stk. 6, er effektivt renset, således at luftens indhold af træstøv ikke overstiger 0,02 mg/m<span class=\"Superscript\">3</span> og indholdet af terpener i indblæsningen og i arbejdslokalet ikke overstiger 14 mg/m<span class=\"Superscript\">3</span>. Der skal endvidere til stadighed foretages de nødvendige målinger for at kontrollere, at den indblæste luft lever op til kravene.</p>\n      <p class=\"Tekst\"><span class=\"Italic\">Stk. 10.</span> De i stk. 1 og 2 nævnte ventilationsanlæg skal være forsynet med en kontrolanordning, der angiver utilstrækkelig funktion. Ventilationsanlæg, omfattet af undtagelsen i stk. 4, stk. 5 og stk. 6, skal endvidere være konstrueret således, at recirkulation automatisk frakobles eller produktionen stoppes, hvis rensningen er utilstrækkelig.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/05/2010"
        },
        {
            "displayName": "Accession",
            "displayValue": "W20100919625"
        },
        {
            "displayName": "Entydig dokumentidentifikation",
            "displayValue": "BE004114"
        },
        {
            "displayName": "Dato for indlæggelse",
            "displayValue": "05/05/2010"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9196"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "25/02/2010"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Arbejdsmiljøklagenævnet, j.nr. 5900266-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}