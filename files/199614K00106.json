{
    "id": 108346,
    "title": "1996 BTL 106   BETÆNKNING OVER FORSLAG TIL LOV OM ÆNDRING AF LOV OM AFGIFT AF AFFALD OG   RÅSTOFFER    NR L 106 1996-97, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1996/1 BTL 106",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 106 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om afgift af affald og  \r\n\r\n råstoffer <BR>  \r\n\r\n Nr L 106 1996-97, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19961213 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra Dansk Industri og Danske Fjernvarmeværkers Forening. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Det Radikale Venstres, Enhedslistens og Centrum-Demokraternes  \r\n\r\n medlemmer af udvalget) lovforslaget til <I>vedtagelse uændret.</I>  </P>  \r\n\r\n<P>Et mindretal inden for flertallet (Enhedslistens medlem af udvalget)  \r\n\r\n ønsker, at der i tilknytning til afgiftsforhøjelsen iværksættes en aktiv  \r\n\r\n indsats for at omlægge affaldsområdet i økologisk retning med henblik på  \r\n\r\n løbende reduktion af forbrænding og deponering af affald og slam, og som  \r\n\r\n drejer håndteringen i mere decentral retning, end de store centrale systemer,  \r\n\r\n som ses i dag. Således ser Enhedslisten behov for nye initiativer på følgende  \r\n\r\n områder: </P>  \r\n\r\n<P>1. Gennemførelse af en kraftig reduktion af emballagemængderne i  \r\n\r\n dagligvarehandelen. </P>  \r\n\r\n<P>2. Sikring af slam som en ressource, der kan bruges som gødning i bl.a.  \r\n\r\n økologisk landbrug gennem nye initiativer, som udfaser især industriens  \r\n\r\n bidrag af miljøfremmede stoffer i slammen. </P>  \r\n\r\n<P>3. Fremme af decentrale økologiske spildevandssystemer. </P>  \r\n\r\n<P>Et <I>mindretal</I> (Venstres, Det Konservative Folkepartis og  \r\n\r\n Fremskridtspartiets medlemmer af udvalget) indstiller lovforslaget til  \r\n\r\n<I>forkastelse</I> ved 3. behandling. </P>  \r\n\r\n<P>Et flertal inden for mindretallet (Venstres og Det Konservative  \r\n\r\n Folkepartis medlemmer af udvalget) bemærker, at dyngerne af affald vokser  \r\n\r\n hvert år med op til 50 pct. Der mangler sammenhæng i forhold til hele  \r\n\r\n affaldspolitikken. Mindretallet mener, at der mangler en samlet vurdering af  \r\n\r\n problematikken. Det er derfor ærgerligt, at man ikke får benyttet lejligheden  \r\n\r\n til at gennemføre en overordnet affaldspolitik. I stedet for bruges loven til  \r\n\r\n at dække de udgifter, som finanslovsaftalen med venstrefløjspartierne koster.  \r\n\r\n Regeringen strammer altså skatteskruen endnu en gang. Lovforslaget har rent  \r\n\r\n fiskal karakter. Det indgår ikke i genanvendelsespolitikken. </P>  \r\n\r\n<P>Venstre og Det Konservative Folkeparti vil ikke være med til at finansiere  \r\n\r\n Socialistisk Folkepartis og Enhedslistens ideologiske forslag. Venstre og Det  \r\n\r\n Konservative Folkeparti mener, at hvis befolkningen og erhvervslivet skal  \r\n\r\n have respekt for Folketingets gode hensigter med miljøet, så skal afgifterne  \r\n\r\n ikke bruges som skatteskrue. </P>  \r\n\r\n<P>Et mindretal inden for mindretallet (Fremskridtspartiets medlem af  \r\n\r\n udvalget) frygter, at afgiftsforhøjelsen vil resultere i øget illegal  \r\n\r\n deponering af affald på landbrugets arealer samt på offentlige p-pladser m.v.  \r\n\r\n Afgifter skal afspejle de faktiske omkostninger og ikke være en del af de  \r\n\r\n almindelige skattestigninger, som følger af regeringens finanslovsforlig med  \r\n\r\n venstrefløjen. </P>  \r\n\r\n<P>Jacob Buksti (S) nfmd. <I>Dorte Dinesen (S) Klaus Hækkerup (S) Anna-Marie  \r\n\r\n Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  \r\n\r\n (EL) Sonja Albrink (CD) Peter Brixtofte (V) Svend Aage Jensby (V) Charlotte  \r\n\r\n Antonsen (V) Jens Løgstrup Madsen (V) Flemming Hansen (KF)</I> fmd. <I>Gitte  \r\n\r\n Seeberg (KF) Brian Mikkelsen (KF) Kim Behnke (FP) Dansk Folkeparti havde ikke  \r\n\r\n medlemmer i udvalget. </I></P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i nogle møder og har </P>  \r\n\r\n<P>herunder stillet et spørgsmål til skatteministeren, som denne har </P>  \r\n\r\n<P>besvaret skriftligt. Udvalgets spørgsmål til skatteministeren og </P>  \r\n\r\n<P>dennes svar herpå er optrykt som bilag til tillægsbetænkningen. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Brancheforeningen Dansk Returpapir &amp; -plast, </P>  \r\n\r\n<P>Dansk Industri, </P>  \r\n\r\n<P>Dansk Skovforening, </P>  \r\n\r\n<P>Danske Fjernvarmeværkers Forening, </P>  \r\n\r\n<P>GenvindingsIndustrien, </P>  \r\n\r\n<P>I/S Amagerforbrænding og </P>  \r\n\r\n<P>I/S Vestforbrænding. </P>  \r\n\r\n<P>En henvendelse fra Dansk Industri af 11. december 1996 og  \r\n\r\n skatteministerens kommentar til henvendelsen er ligeledes optrykt som bilag  \r\n\r\n til betænkningen. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Det Radikale Venstres, Enhedslistens og Centrum-Demokraternes  \r\n\r\n medlemmer af udvalget) lovforslaget til <I>vedtagelse uændret.</I>  </P>  \r\n\r\n<P>Et <I>mindretal</I> (Venstres, Det Konservative Folkepartis og  \r\n\r\n Fremskridtspartiets medlemmer af udvalget) indstiller lovforslaget til  \r\n\r\n<I>forkastelse.</I>  </P>  \r\n\r\n<P>Jacob Buksti (S) nfmd. <I>Dorte Dinesen (S) Klaus Hækkerup (S) Anna-Marie  \r\n\r\n Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  \r\n\r\n (EL) Sonja Albrink (CD) Peter Brixtofte (V) Svend Aage Jensby (V) Charlotte  \r\n\r\n Antonsen (V) Jens Løgstrup Madsen (V) Flemming Hansen (KF)</I> fmd. <I>Gitte  \r\n\r\n Seeberg (KF) Brian Mikkelsen (KF) Kim Behnke (FP) Dansk Folkeparti havde ikke  \r\n\r\n medlemmer i udvalget. </I></P>  \r\n\r\n<P> <B>Bilag </B></P>  \r\n\r\n<P>Udvalgets spørgsmål til skatteministeren og dennes besvarelse heraf og  \r\n\r\n henvendelsen fra Dansk Industri af 11. december 1996 samt skatteministerens  \r\n\r\n kommentar hertil </P>  \r\n\r\n<P> <I>Spørgsmål 3:</I>  </P>  \r\n\r\n<P>Hvilke overvejelser har ministeren gjort sig vedrørende afgift for  \r\n\r\n restprodukter fra elproduktion på kraftværker? </P>  \r\n\r\n<P> <I>Svar:</I>  </P>  \r\n\r\n<P>I handlingsplanen for affald og genanvendelse fra 1992 er det nævnt, at  \r\n\r\n det skal overvejes at lade deponering af restprodukter fra energisektoren  \r\n\r\n være omfattet af affaldsafgiften. </P>  \r\n\r\n<P>En sådan vurdering af, om afgiftsfritagelsen for deponering af  \r\n\r\n restprodukterne skal videreføres eller ophæves, vil ske ud fra en vurdering  \r\n\r\n af de fremtidige anvendelsesmuligheder for restprodukterne (flyveaske, jord,  \r\n\r\n slagger m.v.). </P>  \r\n\r\n<P>Dansk IndustriDen 11. december 1996 </P>  \r\n\r\n<P>DK-1787 København V </P>  \r\n\r\n<P>Folketingets Skatteudvalg </P>  \r\n\r\n<P>Folketinget </P>  \r\n\r\n<P>Christiansborg </P>  \r\n\r\n<P>1240 København K </P>  \r\n\r\n<P> <I>Forslag til ændring af lov om afgift af affald og råstoffer - L  \r\n\r\n 106</I>  </P>  \r\n\r\n<P>Til orientering vedlægges kopi af brev med bilag, som i dag er overbragt  \r\n\r\n til skatteminister Carsten Koch. </P>  \r\n\r\n<P>Med venlig hilsen </P>  \r\n\r\n<P>Peter Mikkelsen </P>  \r\n\r\n<P>Den 10. december 1996 </P>  \r\n\r\n<P> <B>Notat vedrørende Lovforslag nr. L 106 </B></P>  \r\n\r\n<P>Forslag til Lov om ændring af lov om afgift og råstoffer </P>  \r\n\r\n<P>Forslaget har baggrund i regeringens stemmeaftale med SF om finansloven  \r\n\r\n 1997. Ud over utilfredshed med den forøgede byrde på industriens  \r\n\r\n konkurrenceevne, som forslaget indebærer, har DI en række bemærkninger til de  \r\n\r\n miljø- og erhvervsmæssige aspekter af forslaget. </P>  \r\n\r\n<P> <I>Forbrænding af biomasse</I>  </P>  \r\n\r\n<P>Med forslaget opstilles der i § 9, stk. 3, i loven om afgift af affald og  \r\n\r\n råstoffer en liste over de affaldstyper, der er fritaget for afgift. Det  \r\n\r\n drejer sig både om biomasseprodukter og andre produkter. </P>  \r\n\r\n<P>Der har igennem det seneste års tid været ført forhandlinger mellem  \r\n\r\n industrien og Miljøstyrelsen om en definition af, hvilke former for biomasse  \r\n\r\n der kan undtages fra forbrændingsafgiften. Så sent som i efteråret har der  \r\n\r\n til høring været udsendt et udkast til bekendtgørelse med hjemmel i  \r\n\r\n miljøbeskyttelsesloven om definition af biomasse, der anvisningsfrit (og  \r\n\r\n dermed afgiftsfrit) kunne forbrændes. </P>  \r\n\r\n<P>Det må derfor undre, at der ikke er henvist hertil med et ord i forslaget  \r\n\r\n eller bemærkningerne. Med det foreliggende udkast er der således lagt op til  \r\n\r\n uoverensstemmelser mellem miljøbeskyttelseslovgivningen og  \r\n\r\n afgiftslovgivningen. </P>  \r\n\r\n<P>Dette bibringer efter DI's opfattelse urimelig forvirring. </P>  \r\n\r\n<P> <I>Kommunernes anvisningspligt</I>  </P>  \r\n\r\n<P>Kommunerne har i vidt omfang benyttet en såkaldt &#187;passiv&#171; eller  \r\n\r\n stiltiende anvisning over for virksomheder med eget deponi efter  \r\n\r\n kraftvarmeanlæg. Disse virksomheder er omfattet af registrerings- og  \r\n\r\n afgiftspligten, hvis de modtager kommunalt anvist affald. Flere virksomheder  \r\n\r\n har uden nogen kommunal anvisning i god tro bortskaffet deres eget  \r\n\r\n produktionsaffald for så at modtage en regning på affaldsafgiften fra Told  \r\n\r\n &amp; Skat på baggrund af en &#187;passiv&#171; kommunal anvisning. </P>  \r\n\r\n<P>En afgørelse ved Østre Landsret har netop underkendt denne praksis med  \r\n\r\n &#187;passiv&#171; eller stiltiende anvisningspligt over for virksomheder,  \r\n\r\n der bortskaffer produktionsaffald på eget deponi. Østre Landsrets afgørelse  \r\n\r\n (nov. 1996, 11. afd. nr. B-0785-95) siger: &#187;Registreringspligt med den  \r\n\r\n deraf følgende pligt til at betale afgift må som hævdet af sagsøger kræve, at  \r\n\r\n anvisning sker udtrykkeligt og klart.&#171; </P>  \r\n\r\n<P>Af bemærkningerne til lovforslaget (nr. 6 og 7) fremgår imidlertid  \r\n\r\n følgende: &#187;Det præciseres, at det ikke er en betingelse for  \r\n\r\n registreringspligten, at kommunalbestyrelsen har foretaget en aktiv  \r\n\r\n anvisning.&#171; </P>  \r\n\r\n<P>DI finder det helt uacceptabelt, at der trods landsrettens afgørelse  \r\n\r\n lægges op til en cementering af praksis med passiv anvisning. Afgørelsen  \r\n\r\n nævnes end ikke, og den manglende retssikkerhed på området, hvor virksomheder  \r\n\r\n i god tro bortskaffer eget affald for senere at blive præsenteret for en  \r\n\r\n regning for afgiften, fortsætter og forværres med de øgede afgiftssatser.  \r\n\r\n</P>  \r\n\r\n<P> <I>Samforbrænding af affaldsprodukter</I>  </P>  \r\n\r\n<P>Der foreslås indføjet en ny bestemmelse som § 11, stk. 4, hvorefter  \r\n\r\n medforbrænding af affald med henblik på udnyttelse af materialer i affaldet i  \r\n\r\n virksomhedens produktion bliver registrerings- og afgiftspligtigt. </P>  \r\n\r\n<P>Denne bestemmelse om afgift på affald, der indgår i samforbrænding med  \r\n\r\n andre produkter i en forbrændingsproces med henblik på videre udnyttelse, vil  \r\n\r\n modarbejde genbrug af en lang række sekundære råvarer, som mange virksomheder  \r\n\r\n i de senere år netop har søgt genanvendt. </P>  \r\n\r\n<P>DI finder derfor denne bestemmelse helt uacceptabel og i strid med den  \r\n\r\n danske affaldspolitik i øvrigt. </P>  \r\n\r\n<P> <I>Afgift på forbrænding af slam</I>  </P>  \r\n\r\n<P>Afgiften på forbrænding af slam er en ren fiskal afgift, og bemærkningen  \r\n\r\n om, at indførelsen af afgiften vil skabe et incitament til andre anvendelser  \r\n\r\n af slammet end forbrænding, holder ikke stik i praksis. Det er andre forhold,  \r\n\r\n der bestemmer anvendelsen af slammet, herunder muligheden for anvendelse på  \r\n\r\n landbrugsjord. Og her er det de gældende grænseværdier, der er afgørende.  \r\n\r\n</P>  \r\n\r\n<P>Fritaget for afgift foreslås homogene biprodukter og affaldsprodukter, der  \r\n\r\n ved forbrænding indgår i virksomhedernes produkter. </P>  \r\n\r\n<P>Cheminova, som er et af DI's medlemmer, fremstiller et gødningsprodukt  \r\n\r\n kaldet &#187;Cheminova-fosfat&#171;. Produktet fremstilles på grundlag af  \r\n\r\n slam fra virksomhedens renseanlæg, der har en sådan karakter, at det kan  \r\n\r\n anvendes direkte som råvare i gødningsindustrien. </P>  \r\n\r\n<P>Som et led i produktionsudviklingen planlægger virksomheden i samarbejde  \r\n\r\n med Kemira at etablere et såkaldt kalcineringsanlæg, hvorved produktet  \r\n\r\n underkastes en varmebehandling, således at den organiske fraktion fjernes.  \r\n\r\n Der forventes behandlet ca. 22.000 ton tørstof pr. år. </P>  \r\n\r\n<P>DI opfatter denne proces som forarbejdning af et homogent biprodukt og  \r\n\r\n vurderer derfor, at processen ikke vil være omfattet af den kommende afgift  \r\n\r\n på forbrænding af slam. Lovforslaget er ikke klart på dette punkt, men det  \r\n\r\n ville være åbenlyst urimeligt, hvis den beskrevne proces blev pålagt afgift.  \r\n\r\n</P>  \r\n\r\n<P> <I>Miljømæssige konsekvenser</I>  </P>  \r\n\r\n<P>Det fremgår af lovforslagets bemærkninger, at hensigten er at understøtte  \r\n\r\n regeringens prioritering på affaldsområdet. </P>  \r\n\r\n<P>Både de ovenfor anførte bemærkninger og andre eksempler viser efter DI's  \r\n\r\n opfatelse, at der er negative miljømæssige konsekvenser af forslaget. F.eks.  \r\n\r\n vil loven hæmme anvendelsen af kutterspåner til spånpladeproduktion, således  \r\n\r\n at råvarer af god kvalitet anvendes til afgiftsfri forbrænding.  \r\n\r\n Spånpladeproduktionen bliver dermed af konkurrencemæssige grunde tvunget til  \r\n\r\n at anvende råvarer af dårligere kvalitet, som ville være blevet belagt med  \r\n\r\n afgift, såfremt de blev forbrændt. Afgiften har således en meget  \r\n\r\n uhensigtsmæssig indvirkning på anvendelsen af både primære og sekundære  \r\n\r\n råvarer og er i direkte modstrid med regeringens affaldspolitik. </P>  \r\n\r\n<P> <I>Erhvervsmæssige konsekvenser</I>  </P>  \r\n\r\n<P>Det fremgår af bemærkningerne, at kompensationsordningerne til  \r\n\r\n genanvendelsesvirksomheder, som f.eks. papirproduktion og genbrug af skrot,  \r\n\r\n opretholdes med uændrede takster, dvs. at der kompenseres 120 kr. pr. ton til  \r\n\r\n forbrænding og 155 kr. pr. ton til deponi, svarende til at virksomhedernes  \r\n\r\n egenbetaling udgør 40 kr. pr. ton. </P>  \r\n\r\n<P>Med de øgede afgiftstakster, der foreslås indført pr. 1. januar 1997, vil  \r\n\r\n virksomhedernes egenbetaling øges til 90-140 kr. pr. ton til forbrænding og  \r\n\r\n 180 kr. pr. ton til deponi, altså en stigning på flere hundrede procent. </P>  \r\n\r\n<P>Dette medfører en uacceptabel usikkerhed for de berørte virksomheder. DI  \r\n\r\n må derfor anmode om, at der snarest muligt findes en acceptabel løsning også  \r\n\r\n på den problemstilling. </P>  \r\n\r\n<P>SkatteministerietDen 12. december 1996 </P>  \r\n\r\n<P>Departementet </P>  \r\n\r\n<P>Til Folketingets skatteudvalg </P>  \r\n\r\n<P> <I>Ad L 106 - bilag 4</I>  </P>  \r\n\r\n<P>Dansk Industri har i en henvendelse til udvalget anført, at forslaget har  \r\n\r\n en række uheldige konsekvenser bl.a. med hensyn til forbrænding af biomasse,  \r\n\r\n samforbrænding af affaldsprodukter og indførelsen af afgift på forbrænding af  \r\n\r\n slam på spildevandsanlæg. DI mener ligeledes, at der med forslaget fortsat  \r\n\r\n vil herske tvivl om den kommunale anvisningspligt. Endvidere har Dansk  \r\n\r\n Industri kommentarer til de miljømæssige og erhvervsmæssige konsekvenser i  \r\n\r\n lovforslaget. </P>  \r\n\r\n<P> <I>Hertil bemærkes: </I></P>  \r\n\r\n<P>Ad. Forbrænding af biomasse </P>  \r\n\r\n<P>Hvad angår forbrænding af biomasse, henvises der til besvarelsen af bilag  \r\n\r\n 3. </P>  \r\n\r\n<P> <I>Ad. Den kommunale anvisningspligt</I>  </P>  \r\n\r\n<P>I lovforslaget lovfæstes de hidtidige administrative regler for  \r\n\r\n registreringspligten. </P>  \r\n\r\n<P>Registreringspligten udløses ved deponering eller forbrænding af affald,  \r\n\r\n der er omfattet af den kommunale anvisningspligt. Som nævnt i bemærkningerne  \r\n\r\n til lovforslaget fastslås det således, &#187;at det ikke er en betingelse for  \r\n\r\n registreringspligten, at kommunalbestyrelsen har foretaget en aktiv  \r\n\r\n anvisning&#171;. Der kan således ikke længere herske tvivl om, hvornår  \r\n\r\n registreringspligten indtræder, og forslaget kan siges at rette op på den  \r\n\r\n usikkerhed, DI fremfører der måtte herske på området. </P>  \r\n\r\n<P> <I>Ad. Samforbrænding af affaldsprodukter</I>  </P>  \r\n\r\n<P>Med den foreslåede bestemmelse i forslagets § 1, nr. 10, fritages den del  \r\n\r\n af affaldet, der kan indgå i virksomhedens produkter, for afgiften. Herved  \r\n\r\n skabes incitament til øget genbrug, når virksomhederne i øget omfang søger at  \r\n\r\n udnytte materiale fra det affald, der forbrændes. DI fremfører, at  \r\n\r\n bestemmelsen i lovforslagets § 1, nr. 7, vil modarbejde genbrug af en lang  \r\n\r\n række sekundære råvarer, som mange virksomheder i de seneste år netop har  \r\n\r\n søgt genanvendt. Den foreslåede bestemmelse har til formål at sikre, at  \r\n\r\n virksomhederne kun bliver afgiftspligtige af det anvisningspligtige affald og  \r\n\r\n ikke af anden forbrænding med henblik på udnyttelse i produktionsprocessen.  \r\n\r\n Efter de hidtil gældende regler ville virksomheden blive registreringspligtig  \r\n\r\n og dermed afgiftspligtig af alt affaldet. Jeg stiller mig derfor noget  \r\n\r\n uforstående over for dette synspunkt, idet de to nævnte bestemmelser netop  \r\n\r\n sigter til at fremme øget genbrug. </P>  \r\n\r\n<P> <I>Ad. Afbrænding af slam</I>  </P>  \r\n\r\n<P>DI anfører, at afgiften er af ren fiskal karakter. Efter de gældende  \r\n\r\n regler har slam, der er blevet deponeret eller forbrændt uden for  \r\n\r\n spildevandsanlæg, været omfattet af afgiftspligten. Det foreslås, at også  \r\n\r\n slam, der forbrændes på spildevandsanlæg, omfattes af afgiften. Afbrændingen  \r\n\r\n af slam på spildevandsanlæg sidestilles med slam, der afbrændes på  \r\n\r\n forbrændingsanlæg uden for disse anlæg. Forslaget vil derfor kunne medvirke  \r\n\r\n til en højere genanvendelsesprocent for det slam, der opfylder  \r\n\r\n kvalitetskravene for genanvendelse. </P>  \r\n\r\n<P>Cheminova Agro A/S producerer gødningsproduktet  \r\n\r\n &#187;Cheminova-fosfat&#171;, der består af presset, tørret og granuleret  \r\n\r\n slam fra et biologisk kemisk spildevandsrensningsanlæg. Cheminovafosfaten  \r\n\r\n indeholder små rester af pesticider, som er uønsket i gødningsprodukter. </P>  \r\n\r\n<P>I dag afsættes Cheminovafosfat efter bestemmelserne i slambekendtgørelsen  \r\n\r\n i samtlige jyske amter. </P>  \r\n\r\n<P>Cheminova Agro A/S har imidlertid planlagt at etablere et såkaldt  \r\n\r\n kalcineringsanlæg, hvor den organiske del af slammet forbrændes. Efter  \r\n\r\n kalcineringen vil produktet udelukkende bestå af uorganiske salte. Formålet  \r\n\r\n med den beskrevne forbrændingsproces er at fremtidssikre afsætningen af  \r\n\r\n produktet, idet forbrændingen vil bringe affaldsproduktet på en sådan form,  \r\n\r\n at det kan anvendes som råvare direkte i gødningsindustrien. </P>  \r\n\r\n<P>Cheminova Agro A/S forespørger, om ovennævnte proces vil være omfattet af  \r\n\r\n afgift i henhold til lovforslaget. </P>  \r\n\r\n<P>Den beskrevne proces må efter Miljøstyrelsens umiddelbare opfattelse  \r\n\r\n sidestilles med slamforbrænding, hvor der på tilsvarende vis sker en  \r\n\r\n forbrænding af den organiske del af slammet. </P>  \r\n\r\n<P>Der skelnes ikke i det fremsatte lovforslag mellem slam fra kommunale og  \r\n\r\n industrielle rensningsanlæg. </P>  \r\n\r\n<P>Regeringen finder generelt ikke, at forbrænding af industrielt  \r\n\r\n spildevandsslam bør fritages for afgiften, dels fordi afgiften i lige høj  \r\n\r\n grad bør anspore til genanvendelse af kommunalt og industrielt  \r\n\r\n spildevandsslam, og dels fordi en række virksomheder herved ville kunne undgå  \r\n\r\n afgiften på slamforbrænding ved at etablere selvstændige rensningsanlæg med  \r\n\r\n slamforbrænding. </P>  \r\n\r\n<P>Efter det, der er oplyst over for mig, er der foreløbig kun tale om, at  \r\n\r\n Cheminova planlægger at etablere et særligt kalcineringsanlæg. </P>  \r\n\r\n<P>Jeg er dog indstillet på at tage kontakt til Cheminova med henblik på at  \r\n\r\n få nærmere oplysninger om det planlagte anlæg. På det grundlag er jeg  \r\n\r\n indstillet på at overveje, om der er behov for særlige regler på dette  \r\n\r\n område. </P>  \r\n\r\n<P> <I>Ad. Miljømæssige konsekvenser</I>  </P>  \r\n\r\n<P>DI fremhæver, at forhøjelsen af affaldsafgiften ud over de ovenstående  \r\n\r\n eksempler også vil have andre negative miljømæssige konsekvenser. </P>  \r\n\r\n<P>Forslaget sikrer en øget tilskyndelse til genbrug i forhold til  \r\n\r\n forbrænding og deponering, hvilket er i overensstemmelse med regeringens  \r\n\r\n prioritering på affaldsområdet. Hvad angår spørgsmålet om spånplader, som DI  \r\n\r\n nævner i henvendelsen, henvises til besvarelsen af bilag 3. </P>  \r\n\r\n<P> <I>Ad. Erhvervsmæssige konsekvenser</I>  </P>  \r\n\r\n<P>Det fremgår af bemærkningerne, at kompensationsordningen for genbrug  \r\n\r\n foreløbigt bliver videreført, men at der i 1997 vil blive indledt et  \r\n\r\n udvalgsarbejde, der skal undersøge, om ordningen giver  \r\n\r\n genanvendelsesvirksomhederne tilstrækkeligt store incitamenter til øget  \r\n\r\n genanvendelse. </P>  \r\n\r\n<P>Carsten Koch </P>  \r\n\r\n<P>/ Carsten Vesterø Jensen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "14/01/1997"
        },
        {
            "displayName": "Accession",
            "displayValue": "199614K00106"
        },
        {
            "displayName": "Entydig dokumentidentifikation",
            "displayValue": "CL007479"
        },
        {
            "displayName": "Dato for førstegangsindlæggelse",
            "displayValue": "14/01/1997"
        },
        {
            "displayName": "Dato for indlæggelse",
            "displayValue": "14/01/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "106"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}