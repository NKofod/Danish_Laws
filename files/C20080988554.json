{
    "id": 122964,
    "title": "Skrivelse om ændring af bekendtgørelse om en aktiv beskæftigelsesindsats. (Merbeskæftigelseskravet ved løntilskudsansættelser og rimelighedskravet ved virksomhedspraktik og løntilskudsansættelser)\\nTil Jobcentrene m.v.",
    "documentTypeId": "200",
    "isSagsforlobPeriodValid": true,
    "shortName": "SKR nr 9885 af 12/12/2008",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om ændring af bekendtgørelse om en aktiv beskæftigelsesindsats. (Merbeskæftigelseskravet ved løntilskudsansættelser og rimelighedskravet ved virksomhedspraktik og løntilskudsansættelser)</p>\r\n      <p class=\"UnderTitel2\">Til Jobcentrene m.v.</p>\r\n      <p class=\"TekstV\">Angående bekendtgørelse nr. 1369 af 15. december 2008 (bekendtgørelsen vedlægges i sidste korrekturtryk) om ændring af bekendtgørelsen om en aktiv beskæftigelsesindsats.</p>\r\n      <p class=\"TekstV\">Bekendtgørelsen træder i kraft 31. december 2008. Baggrunden er blandt andet EU-Kommissionens nye fritagelsesforordning (EF) Nr. 800/2008 af 6. august 2008 om visse former for støttes forenelighed med fællesmarkedet i henhold til traktatens artikel 87 og 88.</p>\r\n      <p class=\"TekstV\">Fritagelsesforordningen erstatter forordning (EF) Nr. 2204/2002 om anvendelse af EF-traktatens artikel 87 og 88 på statsstøtte til beskæftigelse (beskæftigelsesforordningen).</p>\r\n      <p class=\"TekstV\">Ændringsbekendtgørelsen indeholder følgende justeringer:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> Merbeskæftigelseskravet ved løntilskudsansættelser ændres, således at merbeskæftigelsen nu skal vurderes i forhold til det gennemsnitlige antal beskæftigede i virksomheden i de foregående 12 måneder.</p>\r\n        <p class=\"Liste1\"><span class=\"Liste1Nr\" id=\"\">–</span> I virksomheder, der kun har haft ansatte i en del af de foregående 12 måneder, skal det gennemsnitlige antal beregnes som et gennemsnit af antallet af ansatte i de måneder inden for de sidste 12 måneder, hvor der har været ansatte.</p>\r\n        <p class=\"Liste1\"><span class=\"Liste1Nr\" id=\"\">–</span> Den særlige bestemmelse om merbeskæftigelseskravet i sæsonvirksomheder ophæves.</p>\r\n        <p class=\"Liste1\"><span class=\"Liste1Nr\" id=\"\">–</span> Opgørelsen af antallet af ordinært ansatte i forbindelse med rimelighedskravet ved tilbud om virksomhedspraktik og løntilskud forenkles, så der blot skal ses på den gennemsnitlige beskæftigelse i de seneste 3 måneder.</p>\r\n      </p>\r\n      <p class=\"TekstV\">Nedenfor beskrives de enkelte punkter i ændringsbekendtgørelsen:</p>\r\n      <p class=\"TekstV\"><span class=\"Bold\">Pkt. 1.</span></p>\r\n      <p class=\"TekstV\">Bestemmelsen forenkler opgørelsen af antallet af ordinært ansatte i rimelighedskravet i forbindelse med tilbud om virksomhedspraktik og løntilskud.</p>\r\n      <p class=\"TekstV\">Efter gældende regler skal antallet af ordinært ansatte beregnes som gennemsnittet af antallet af ordinært ansatte i de seneste 3 måneder og antallet af ansatte i den tilsvarende periode året forud. Bestemmelsen forenkles ved, at der nu blot skal ses på den gennemsnitlige beskæftigelse i de seneste 3 måneder, således at beskæftigelsen året før ikke længere skal inddrages i vurderingen.</p>\r\n      <p class=\"TekstV\">Ændringen i rimelighedskravet gælder både for tilbud om virksomhedspraktik og tilbud om løntilskudsansættelser.</p>\r\n      <p class=\"TekstV\"><span class=\"Bold\">Pkt. 2.</span></p>\r\n      <p class=\"TekstV\">Efter gældende regler skal en ansættelse med løntilskud medføre merbeskæftigelse i forhold til virksomhedens normale beskæftigelse. Ved afgørelsen af om der er merbeskæftigelse, skal indgå en bedømmelse af, om der i tilknytning til ansættelsen med løntilskud er fratrådt ansatte, eller om ansættelsen sker i en stilling, der er blevet ledig ved fratrædelse.</p>\r\n      <p class=\"TekstV\">I den endelige udgave af den nye fritagelsesforordning har Kommissionen ændret merbeskæftigelseskravet, således at merbeskæftigelsen nu skal vurderes i forhold til det gennemsnitlige antal beskæftigede i virksomheden i de foregående 12 måneder.</p>\r\n      <p class=\"TekstV\">I bestemmelsen tilpasses merbeskæftigelseskravet til forordningen ved, at der indføres en gennemsnitsberegningen over 12 måneder. Samtidig erstattes det nuværende skøn over, om der er fratrådt ansatte med en fast regel om, at ansættelsen ikke må ske i en stilling, som er blevet ledig ved fratrædelse inden for de foregående 3 måneder.</p>\r\n      <p class=\"TekstV\">Ændringen sker som følge af den nye forordnings artikel 2, nr. 18, a.</p>\r\n      <p class=\"TekstV\"><span class=\"Bold\">Pkt. 3.</span></p>\r\n      <p class=\"TekstV\">For at sikre at der sker en korrekt opgørelse af merbeskæftigelsen også i virksomheder, der kun har haft ansatte i en del af de foregående 12 måneder, indføres en regel om, at det gennemsnitlige antal skal beregnes som et gennemsnit af antallet af ansatte i de måneder - inden for de sidste 12 måneder - hvor der har været ansatte.</p>\r\n      <p class=\"TekstV\"><span class=\"Bold\">Pkt. 4.</span></p>\r\n      <p class=\"TekstV\">§ 121 ophæves, da stk. 1 nu bliver erstattet af bestemmelsen i § 120, stk. 2 om, at ansættelsen ikke må ske i en stilling, der er blevet ledig ved afskedigelse eller fratrædelse inden for de foregående 3 måneder.</p>\r\n      <p class=\"TekstV\">Den gældende bestemmelse i § 121, stk. 2 om ansættelse i sæsonvirksomheder bliver erstattet af bestemmelserne i § 120, stk. 2 og stk. 6. Det betyder, at merbeskæftigelse i forbindelse med sæsonvirksomheder nu følger hovedreglen i § 120 om, at nettoudvidelsen skal ses i forhold til det gennemsnitlige antal ansatte i de foregående 12 måneder – eller det antal måneder, hvori der har været ansatte – samtidig med at stillingen ikke må være blevet ledig ved afskedigelse eller fratrædelse inden for de foregående 3 måneder.</p>\r\n      <p class=\"TekstV\"><span class=\"Bold\">Pkt. 5.</span></p>\r\n      <p class=\"TekstV\">Ændringen er en konsekvens af, at § 121 er ophævet.</p>\r\n      <p class=\"TekstV\"><span class=\"Bold\">Pkt. 6.</span></p>\r\n      <p class=\"TekstV\">Bekendtgørelsen træder i kraft den 31. december 2008 og vil have virkning for tilskud, der bevilges efter denne dato. Det vil sige, at ændringerne gælder for løntilskud, hvor bevillingsblanketten er underskrevet af såvel jobcenteret som virksomheden og modtaget af jobcenteret den 31. december. For underskrevne blanketter, der er modtaget før den 31. december 2008 gælder de nuværende regler.</p>\r\n      <p class=\"TekstV\">Med venlig hilsen</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Beskæftigelsesmin., Arbejdsmarkedsstyrelsen, den 12. december 2008</I></P><P CLASS=SIGN1 ALIGN=\"CENTER\">Kim Svendsen-Tune</P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/01/2009"
        },
        {
            "displayName": "Accession",
            "displayValue": "C20080988554"
        },
        {
            "displayName": "Entydig dokumentidentifikation",
            "displayValue": "BE003190"
        },
        {
            "displayName": "Dato for førstegangsindlæggelse",
            "displayValue": "06/01/2009"
        },
        {
            "displayName": "Dato for indlæggelse",
            "displayValue": "06/01/2009"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9885"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "12/12/2008"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "2008-0006979"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}