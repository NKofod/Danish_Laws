{
    "id": 105763,
    "title": "1989 BSF 30   FORSLAG TIL FOLKETINGSBESLUTNING OM ANVENDELSE AF GENETISKE TEST ",
    "documentTypeId": "480",
    "isSagsforlobPeriodValid": false,
    "shortName": "1989/1 BSF 30",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 30 </P>  \r\n\r\n<P></P>  \r\n\r\n<P>Forslag til folketingsbeslutning om anvendelse af genetiske test </P>  \r\n\r\n<P></P>  \r\n\r\n<P>Fremsat af Rahbæk Møller (SF) Margrete Auken (SF) Lilli Gyldenkilde (SF)  \r\n\r\n Leif Hermann (SF) Birgitte Husmark (SF) Ingerlise Koefoed (SF) Bjørn Poulsen  \r\n\r\n (SF) </P>  \r\n\r\n<P></P>  \r\n\r\n<P>den 15. november 1989 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at fremsætte lovforslag om forbud mod </P>  \r\n\r\n<P>anvendelse af genetiske test </P>  \r\n\r\n<P>- i forbindelse med ansættelser og </P>  \r\n\r\n<P>- i forbindelse med tegning af pensioner og forsikringer </P>  \r\n\r\n<P>samt at fremsætte lovforslag om regulering af adgangen til anvendelse af  \r\n\r\n genetiske test som identifikationsmiddel. </P>  \r\n\r\n<P>Bemærkninger til forslaget </P>  \r\n\r\n<P>I de senere år er den samlede viden om det menneskelige arvemateriale øget  \r\n\r\n stærkt. Af de 50.000-60.000 gener, som menneskets arvemateriale formodes at  \r\n\r\n bestå af, er over 5.000 kendt. I USA, Japan og Sovjetunionen er der projekter  \r\n\r\n i gang med det formål at kortlægge hele den menneskelige arvemasse. I EF er  \r\n\r\n der planer om et ganske vist mere beskedent projekt. </P>  \r\n\r\n<P>Teknologinævnet har netop afholdt en konsensuskonference om dette emne i  \r\n\r\n samarbejde med Folketingets Forskningsudvalg. Nærværende beslutningsforslag  \r\n\r\n er bl.a. inspireret af denne konference. </P>  \r\n\r\n<P>Udviklingen vil stille menneskeheden over for en lang række etiske  \r\n\r\n problemer, ikke mindst i forbindelse med fostervands- og moderkageprøver.  \r\n\r\n Dette beslutningsforslag søger ikke at afklare alle de vanskelige spørgsmål,  \r\n\r\n man vil stå over for i de kommende år. Det sigter alene mod indgreb på  \r\n\r\n områder, hvor problemstillingen er forholdsvis klar og overskuelig. </P>  \r\n\r\n<P>I en række lande - herunder USA og Vesttyskland - er mange virksomheder  \r\n\r\n begyndt at stille krav om DNA-analyser af jobsøgere for at kunne frasortere  \r\n\r\n dem, der af genetiske grunde vil have svært ved at trives i virksomhedernes  \r\n\r\n arbejdsmiljø. En sådan udvikling er et stort skridt i retning af at udvælge  \r\n\r\n mennesker, der kan overleve i et dårligt arbejdsmiljø, i stedet for at  \r\n\r\n forbedre arbejdsmiljøet. Det foreslås derfor at gribe ind og allerede nu  \r\n\r\n forbyde en sådan brug af DNA-analyser. Det bør forbydes, såvel at  \r\n\r\n arbejdsgivere stiller krav om sådanne analyser som betingelse for en  \r\n\r\n ansættelse, som at jobsøgere tilbyder DNA-analyser. </P>  \r\n\r\n<P>Tilsvarende bør det forbydes, at forsikringsselskaber stiller krav om  \r\n\r\n DNA-analyser som betingelse for at tegne livsforsikringer, pensioner og lign.  \r\n\r\n I dag stilles der krav om lægeundersøgelser for at udskille dem, der allerede  \r\n\r\n har udviklet en sådan helbredstilstand, at de betegnes som dårlige liv. Det  \r\n\r\n er et alvorligt skridt i retning af yderligere opdeling af befolkningen, hvis  \r\n\r\n også genetisk betingede anlæg for sygdom giver anledning til særbehandling.  \r\n\r\n Det foreslås derfor at gribe ind over for en sådan udvikling, før den er  \r\n\r\n blevet et problem. </P>  \r\n\r\n<P>Endelig foreslås det, at anvendelse af genetiske test som  \r\n\r\n identifikationsmiddel i retsforhold, eksempelvis faderskabssager,  \r\n\r\n slægtsidentifikation og fingeraftrykssager, lovreguleres. Dermed skal  \r\n\r\n grænserne for, hvad der må registreres og opbevares, fastlægges, ligesom der  \r\n\r\n må fastlægges regler for destruktion af oplysninger indhentet ved gentest.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "15/11/1989"
        },
        {
            "displayName": "Accession",
            "displayValue": "19891BA00030"
        },
        {
            "displayName": "Entydig dokumentidentifikation",
            "displayValue": "CL003296"
        },
        {
            "displayName": "Dato for førstegangsindlæggelse",
            "displayValue": "15/11/1989"
        },
        {
            "displayName": "Dato for indlæggelse",
            "displayValue": "15/11/1989"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "30"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}