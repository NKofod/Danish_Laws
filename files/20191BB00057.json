{
    "id": 211857,
    "title": "Forslag til folketingsbeslutning om forbud mod børnesexdukker",
    "documentTypeId": "480",
    "isSagsforlobPeriodValid": true,
    "shortName": "2019/1 BSF 57",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 11. december 2019 af Peter Skaarup (DF), Karina Adsbøl (DF), Kristian Thulesen Dahl (DF), Søren Espersen (DF) og Dennis Flydtkjær (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om forbud mod børnesexdukker</p>\r\n<p class=\"NormalInd\">Folketinget pålægger regeringen inden udgangen af indeværende folketingsår at fremsætte lovforslag om forbud mod børnesexdukker, således at disse dukker omfattes af straffelovens § 235.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Dette beslutningsforslag er en revideret genfremsættelse af beslutningsforslag B 20 om forbud mod børnesexdukker, folketingsåret 2017-18.</p>\r\n<p class=\"NormalInd\">Under folketingsbehandlingen af beslutningsforslag nr. B 20, foketingsåret 2017-18, var flere af de andre partiers argumenter mod at vedtage et forbud af børnesexdukker, at der ikke var en egentlig videnskabelig dokumentation for, at børnesexdukker leder til et egentligt fysisk overgreb på børn. Omvendt foreligger der formentlig heller ikke nogen videnskabelig dokumentation for, at børnesexdukker modvirker yderligere overgreb på børn. Det vil sige, at der hverken findes dokumentation for eller imod.</p>\r\n<p class=\"NormalInd\">Lovgivningsarbejde handler ikke kun om at kunne underbygge loven med videnskabelige dokumenter. Somme tider handler det om ren og skær sund fornuft. Og det bør efter forslagsstillernes opfattelse være en selvfølgelighed, at man hverken skal kunne producere, handle, besidde børnesexdukker i Danmark eller importere børnesexdukker til Danmark. Har man seksuel lyst til enten at have sex med børn eller som erstatning herfor at have sex med dukker, som ligner børn, skal man behandles herfor. Vi kan ikke have et samfund, hvor man lovligt kan købe og besidde dukker af børn, der er beregnet til at dyrke sex med.</p>\r\n<p class=\"NormalInd\">Danske toldere støder med jævne mellemrum på dukker, der forestiller børn, og som produceres med et seksuelt formål for øje. Ved hjælp af få klik på internettet kan man bestille en dukke, der forestiller et barn udstyret med kropsåbninger, og som kan anvendes til seksuel tilfredsstillelse af mennesker med pædofile tendenser. Sexdukkerne findes i alle aldersgrupper, og de kan produceres efter model eller særlige ønsker, f.eks. i forhold til den ønskede alder, som sexdukken skal forestille at illustrere, og kan tilmed være udstyret med ægte menneskehår. Der henvises i øvrigt til artiklen »Toldere: Danskere køber børnesex-dukker«, bragt i MetroXpress den 13. december 2016.</p>\r\n<p class=\"NormalInd\">Den gældende bestemmelse i straffeloven om børnepornografi indeholder ikke noget konkret forbud mod sexdukker, der forestiller børn, men alene mod film, fotografier eller visuelle gengivelser af seksuel omgang med mindreårige.</p>\r\n<p class=\"NormalInd\">Efter forslagsstillernes mening bør også såkaldte børnesexdukker omfattes af straffelovens § 235. Der er – efter forslagsstillernes mening – tale om en fuldkommen abnorm og uacceptabel adfærd, hvis en person måtte finde seksuel tilfredsstillelse ved hjælp af en børnesexdukke. Hvis en person finder seksuel tilfredsstillelse i børnesexdukker, som for nuværende er fuldt lovlige, understøtter dette efter forslagsstillernes synspunkt den forkastelige pædofile tendens, frem for at pågældende personer straks søger behandling mod de pædofile tilbøjeligheder.</p>\r\n<p class=\"NormalInd\">Derudover vil en pædofil, der importerer en ulovlig børnesexdukke, skærpe myndighedernes opmærksomhed på den pågældende og f.eks. lede til afskedigelse, hvis vedkommende arbejder med børn, eller hvis vedkommende i andre sammenhænge har omgang med børn. Det kunne være i forskellige foreninger, som spejder eller i klubregi. Det vil ligeledes gøre sig gældende, hvis det er en allerede kendt pædofil, som af myndighederne fremstår som ikke at have et behandlingsbehov, men som ved denne import viser sig som stadig behandlingskrævende.</p>\r\n<p class=\"NormalInd\">I Norge er der allerede et forbud mod børnesexdukker. Her er en mand for nylig blevet idømt betinget fængsel samt en bøde for at importere en børnesexdukke. Det samme er tilfældet i England, hvor en brite blev idømt fængsel for import af en sexdukke. Der henvises til artiklerne »Højesteret i Norge: Sexdukker af børn er strafbart«, bragt på dr.dk den 11. september 2019, og »Britefar får fængselsstraf for køb af barnesexdukke«, bragt på dr.dk den 24. juni 2017. Forslagsstillerne mener ikke, at en fængselsstraf og en bøde er vejen frem, men derimod at straffen skal være af behandlende karakter.</p>\r\n<p class=\"NormalInd\">Forslagsstillernes indstilling er derfor, at har man erhvervet sig en børnesexdukke, skal man som konsekvens heraf dømmes til først at gennemgå udredning og efterfølgende behandling, hvis det vurderes nødvendigt. Og har man et arbejde, der involverer børn, skal dette arbejdsforhold afbrydes og forbydes fremadrettet, så det undgås, at pædofile kan fortsætte deres overgreb i sammenhænge, hvor de har et særligt tillidsforhold til børn. Forbuddet skal gælde, så længe det vurderes, at vedkommende vil kunne begå overgreb og dermed fortsat har et behandlingsbehov.</p>\r\n<p class=\"NormalInd\">Efter forslagsstillernes bedste overbevisning vil det ikke skade nogen, at det fremadrettet ikke vil være muligt at finde seksuel tilfredsstillelse i en dukke, der ligner et barn, men  at man i stedet får den rette behandling og behandles for sin lyst til at have sex med børn eller forestillingen om at have sex med en dukke udformet som et barn.</p>\r\n<p class=\"NormalInd\">Med et forbud signalerer samfundet, at det at erhverve sig en dukke med en barnekrop til brug for seksuel tilfredsstillelse er forkert. Dem, der har disse tendenser, skal i stedet behandles for den sygdom, som pædofili er.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Peter Skaarup </span>(DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om forbud mod børnesexdukker.</p>\r\n<p class=\"ForslagsNummer\">(Beslutningsforslag nr. B 57)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2019/1 BF 57",
            "stateLabel": "Forkastet",
            "references": [
                {
                    "shortName": "2019/1 BSF 57",
                    "title": "Forslag til folketingsbeslutning om forbud mod børnesexdukker",
                    "presentationName": "Beslutningsforslag som fremsat",
                    "documentTypeId": 480,
                    "documentId": 211857,
                    "eliUri": "/eli/ft/20191BB00057",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20191/beslutningsforslag/b57/index.htm"
                },
                {
                    "shortName": "2019/1 BRB 57",
                    "title": "Beretning over Forslag til folketingsbeslutning om forbud mod børnesexdukker",
                    "presentationName": "Beretning over beslutningsforslag",
                    "documentTypeId": 510,
                    "documentId": 215744,
                    "eliUri": "/eli/ft/20191EB01096",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "12/12/2019"
        },
        {
            "displayName": "Accession",
            "displayValue": "20191BB00057"
        },
        {
            "displayName": "Entydig dokumentidentifikation",
            "displayValue": "AX023952"
        },
        {
            "displayName": "Dato for førstegangsindlæggelse",
            "displayValue": "12/12/2019"
        },
        {
            "displayName": "Dato for indlæggelse",
            "displayValue": "12/12/2019"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "57"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}