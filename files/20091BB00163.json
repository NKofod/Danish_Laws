{
    "id": 130910,
    "title": "Forslag til folketingsbeslutning om skærpelse af straffen for dyremishandling",
    "documentTypeId": "480",
    "isSagsforlobPeriodValid": true,
    "shortName": "2009/1 BSF 163",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 23. marts 2010 af Marlene Harpsøe (DF), Pia Adelsteen (DF), René Christensen (DF), Kim Christiansen (DF), Kristian Thulesen Dahl (DF), Pia Kjærsgaard (DF) og Peter Skaarup (DF)</p>\n      <p class=\"TitelPrefiks1\">Forslag til folketingsbeslutning</p>\n      <p class=\"Titel2\">om skærpelse af straffen for dyremishandling</p>\n      <p class=\"Tekst\">Folketinget pålægger regeringen inden udgangen af 2010 at fremsætte et lovforslag, der får den virkning:</p>\n      <p>\n        <p class=\"Liste1\"><span class=\"Liste1Nr\" id=\"\">–</span> at strafferammen efter dyreværnslovens § 28, stk. 1, hæves fra 1 til 2 års fængsel og til 3 års fængsel i gentagelsestilfælde. Endvidere skal der som altovervejende hovedregel fastsættes en ubetinget frihedsstraf på mindst 7 dages fængsel i førstegangstilfælde, og</p>\n        <p class=\"Liste1\"><span class=\"Liste1Nr\" id=\"\">–</span> at strafferammen efter dyreværnslovens § 28, stk. 2, hæves fra 4 til 6 måneders fængsel.</p>\n      </p><DIV CLASS=GIVET ID=\"GIVET\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></DIV><p class=\"Bemaerkninger\">Bemærkninger til forslaget</p>\n      <p class=\"Tekst\">Det er forslagsstillernes opfattelse, at den generelle opfattelse i befolkningen er, at dyremishandling, vanrøgt m.v. i dag straffes alt for mildt. Derfor ønsker forslagsstillerne, at straffene for overtrædelser af dyreværnsloven skærpes betydeligt, specielt i de tilfælde, hvor der er tale om grov dyremishandling. Forslagsstillerne er af den opfattelse, at mishandling og vanrøgt af dyr er en hjerteskærende skændsel og en moralsk fuldstændig forkastelig handling, som der ikke kan eller skal gives undskyldninger for. Mishandlede og vanrøgtede dyr kan ikke selv tale deres sag, og det er derfor samfundets opgave at varetage dyrenes tarv og tale deres sag. Mishandling og vanrøgt af dyr skal koste ubetinget fængsel.</p>\n      <p class=\"TekstoverskriftVenstre\">Skærpede straffe</p>\n      <p class=\"Tekst\">Der skal ikke herske tvivl om, at forslagsstillerne ønsker langt flere dyremishandlere idømt ubetingede fængselsstraffe. Det er forslagsstillernes indtryk, at der er et udbredt ønske i befolkningen om, at dyremishandlere skal have en straf, der kan mærkes.</p>\n      <p class=\"Tekst\">Det fremgår af dyreværnslovens § 28, stk. 1, at strafferammen er op til 1 års fængsel for den, som ved overanstrengelse, vanrøgt eller på anden måde har behandlet dyr uforsvarligt, dog op til 2 år i gentagelsestilfælde. Det foreslås, at strafferammen hæves til 2 år og til 3 år i gentagelsestilfælde, og som noget nyt skal der som altovervejende hovedregel idømmes en ubetinget frihedsstraf på 7 dages fængsel. For øvrige overtrædelser er straffen bøde eller fængsel indtil 4 måneder. Det foreslås, at denne strafferamme hæves til 6 måneder.</p>\n      <p class=\"Tekst\">Af ministerens svar på Folketingets Retsudvalgs alm. del – spørgsmål 324 fremgår følgende: »Jeg kan i den forbindelse tilføje, at strafniveauet for mishandling af dyr synes at ligge omkring 30 dages fængsel afhængig af sagens omstændigheder og grovhed.« Men hvis den dømte får en betinget straf, kommer den dømte ikke automatisk i fængsel. Det er et forhold, som forslagsstillerne ønsker at rette op på.</p>\n      <p class=\"Tekst\">Dyr er levende væsener og skal behandles med respekt. Hvis man mishandler dyr, skal det straffes hårdt og konsekvent. Forslagsstillerne tør slet ikke tænke på, hvor grov en dyremishandling skal være i dag for at få en høj straf som f.eks. 1 års fængsel.</p>\n      <p class=\"Tekst\">Dyr kan ikke selv sige fra, og derfor må vi som mennesker gøre, hvad vi kan, for at dyrene ikke lider. De er vores ansvar. Vi har også et ansvar for at sikre, at dyremishandlere får en konsekvent straf, der viser, at mishandling af dyr ikke accepteres. En strafpraksis på omkring 30 dages fængsel er for forslagsstillerne en meget lav straf, især når det idømmes som en betinget straf. Dette ønsker forslagsstillerne at rette op på.</p><p class=\"SkriftligFremsaettelse\">Skriftlig fremsættelse</p>\n      <p class=\"Fremsaetter\"><span class=\"Bold\">Marlene Harpsøe </span>(DF):</p>\n      <p class=\"Tekst2\">\n        <div>Som ordfører for forslagsstillerne tillader jeg mig herved at fremsætte:</div>\n      </p>\n      <p class=\"ForslagsTitel\">Forslag til folketingsbeslutning om skærpelse af straffen for dyremishandling.</p>\n      <p class=\"ForslagsNummer\">(Beslutningsforslag nr. B 163).</p>\n      <p class=\"Tekst2\">\n        <div>Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</div>\n      </p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2009/1 BF 163",
            "stateLabel": "Bortfaldet",
            "references": [
                {
                    "shortName": "2009/1 BSF 163",
                    "title": "Forslag til folketingsbeslutning om skærpelse af straffen for dyremishandling",
                    "presentationName": "Beslutningsforslag som fremsat",
                    "documentTypeId": 480,
                    "documentId": 130910,
                    "eliUri": "/eli/ft/20091BB00163",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20091/beslutningsforslag/b163/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "24/03/2010"
        },
        {
            "displayName": "Accession",
            "displayValue": "20091BB00163"
        },
        {
            "displayName": "Entydig dokumentidentifikation",
            "displayValue": "AX011997"
        },
        {
            "displayName": "Dato for førstegangsindlæggelse",
            "displayValue": "24/03/2010"
        },
        {
            "displayName": "Dato for indlæggelse",
            "displayValue": "24/03/2010"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "163"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}