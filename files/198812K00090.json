{
    "id": 110337,
    "title": "1988 LSF 90   FORSLAG TIL LOV OM ÆNDRING AF LOV OM LANDS- OG REGIONPLANLÆGNING OG LOV OM   REGIONPLANLÆGNING I HOVEDSTADSOMRÅDET (PLANLÆGNING AF SKOVREJSNINGSOMRÅDER)  ",
    "documentTypeId": "400",
    "isSagsforlobPeriodValid": false,
    "shortName": "1988/1 LSF 90",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 90 </P>  \r\n\r\n<P></P>  \r\n\r\n<P>Forslag til Lov om ændring af lov om lands- og regionplanlægning og lov om  \r\n\r\n regionplanlægning i hovedstadsområdet (Planlægning af skovrejsningsområder)  \r\n\r\n</P>  \r\n\r\n<P></P>  \r\n\r\n<P>Fremsat af miljøministeren (Lone Dybkjær) </P>  \r\n\r\n<P></P>  \r\n\r\n<P>den 17. november 1988 </P>  \r\n\r\n<P></P>  \r\n\r\n<P>Vedtaget ved tredjebehandling den 11. maj 1989 </P>  \r\n\r\n<P></P>  \r\n\r\n<P><a href=\"document.aspx?accn=A19890034030\"> Lov nr. 340 af 24/05/1989</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om lands- og regionplanlægning, jf. lovbekendtgørelse nr. 735 af 21.  \r\n\r\n december 1982, som ændret ved lov nr. 355 af 13. maj 1987 og lov nr. 393 af  \r\n\r\n 10. juni 1987, foretages følgende ændring: </P>  \r\n\r\n<P>I <I>§ 7, stk. 1,</I> indsættes efter nr. 6 som nyt nummer: </P>  \r\n\r\n<P>&#187;7) størrelsen og beliggenheden af skovrejsningsområder og områder,  \r\n\r\n hvor skovtilplantning er uønsket,&#187;. </P>  \r\n\r\n<P>Nr. 7-12 bliver herefter nr. 8-13. </P>  \r\n\r\n<P>§ 2 </P>  \r\n\r\n<P>I lov om regionplanlægning i hovedstadsområdet, jf. lovbekendtgørelse nr.  \r\n\r\n 736 af 21. december 1982, som ændret ved lov nr. 355 af 13. maj 1987 og lov  \r\n\r\n nr. 393 af 10. juni 1987, foretages følgende ændring: </P>  \r\n\r\n<P>I <I>§ 2, stk. 1,</I> indsættes efter nr. 7 som nyt nummer: </P>  \r\n\r\n<P>&#187;8) størrelsen og beliggenheden af skovrejsningsområder og områder,  \r\n\r\n hvor skovtilplantning er uønsket,&#187;. </P>  \r\n\r\n<P>Nr. 8-12 bliver herefter nr. 9-13. </P>  \r\n\r\n<P>§ 3 </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P>Oprindeligt fremsat forslag </P>  \r\n\r\n<P>§ 1 </P>  \r\n\r\n<P>I lov om lands- og regionplanlægning, jf. lovbekendtgørelse nr. 735 af 21.  \r\n\r\n december 1982, som ændret ved lov nr. 355 af 13. maj 1987 og lov nr. 393 af  \r\n\r\n 10. juni 1987 foretages følgende ændring: </P>  \r\n\r\n<P>I § 7, stk. 1, indsættes efter nr. 6 som nyt nummer: </P>  \r\n\r\n<P>&#187;7) størrelsen og beliggenheden af skovrejsningsområder, og områder  \r\n\r\n hvor skovtilplantning er uønsket,&#187;. </P>  \r\n\r\n<P>Nr. 7-12 bliver herefter nr. 8-13. </P>  \r\n\r\n<P>§ 2 </P>  \r\n\r\n<P>I lov om regionplanlægning i hovedstadsområdet, jf. lovbekendtgørelse nr.  \r\n\r\n 736 af 21. december 1982, som ændret ved lov nr. 355 af 13. maj 1987 og lov  \r\n\r\n nr. 393 af 10. juni 1987 foretages følgende ændring: </P>  \r\n\r\n<P>1. I § 2, stk. 1 indsættes efter nr. 7 som nyt nummer: </P>  \r\n\r\n<P>&#187;8) størrelsen og beliggenheden af skovrejsningsområder, og områder  \r\n\r\n hvor skovtilplantning er uønsket,&#187;. </P>  \r\n\r\n<P>Nr. 8-12 bliver herefter nr. 9-13. </P>  \r\n\r\n<P>§ 3 </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>1. <I>Baggrund </I></P>  \r\n\r\n<P>Regeringen ønsker, som anført i de tidligere redegørelser om marginale  \r\n\r\n jorder, om skovpolitik og om naturbevaring og friluftsliv, at øge  \r\n\r\n skovtilplantningen i Danmark ved at fremme den private tilplantningsaktivitet  \r\n\r\n og øge den offentlige skovrejsning. </P>  \r\n\r\n<P>En øgning af skovtilplantningen er et af virkemidlerne i en tilpasning af  \r\n\r\n EF-landbrugsstrukturpolitikken, der bl.a. tilsigter en begrænsning og  \r\n\r\n omlægning af landbrugsproduktionen. Et øget skovareal vil desuden på længere  \r\n\r\n sigt forøge landets træproduktion. Det må endvidere fremhæves, at velplanlagt  \r\n\r\n skovtilplantning kan forbedre vilkårene for friluftslivet, og desuden bidrage  \r\n\r\n til bevarelse og forbedring af jordbunden, dyre- og plantelivet, samt  \r\n\r\n vandløbssystemerne og grundvandsressourcerne. Skovrejsningen vil endvidere  \r\n\r\n reducere atmosfærens kuldioxydindhold ved binding i den øgede træmasse. </P>  \r\n\r\n<P>Struktur- og Planudvalget, der blev nedsat ved regeringsbeslutning den 25.  \r\n\r\n marts 1987, har blandt andet arbejdet med forskellige muligheder for at  \r\n\r\n påvirke tilplantningsaktiviteten. </P>  \r\n\r\n<P>Udvalget har afgivet to delbetænkninger: Betænkning nr. 1122 af september  \r\n\r\n 1987 om gennemførelse af EF's sociostrukturelle foranstaltninger i Danmark og  \r\n\r\n Betænkning nr. 1145 af august 1988 om opfølgning af marginaljordsstrategien i  \r\n\r\n Landbrugsministeriets lovgivning m.v. </P>  \r\n\r\n<P>Betænkningerne omhandler blandt andet mulighederne for at yde støtte til  \r\n\r\n privat tilplantning på landbrugsjord i.h.t. Rådets forordning (EØF) nr.  \r\n\r\n 797/85 om forbedring af landbrugsstrukturernes effektivitet og udvalget har  \r\n\r\n specielt overvejet kriterierne for udpegning af skovrejsningsområder i  \r\n\r\n forbindelse hermed. </P>  \r\n\r\n<P>I udvalgets 2. delbetænkning anbefales det, at der som led i  \r\n\r\n regionplanlægningen på baggrund af blandt andet landbrugs- og  \r\n\r\n fredningsplanlægningen gennemføres en planlægning for skovtilplantning med  \r\n\r\n følgende områdekategorier: </P>  \r\n\r\n<P>- Skovrejsningsområder inden for hvilke skovtilplantningen i særlig grad  \r\n\r\n vil kunne fremmes, </P>  \r\n\r\n<P>- områder, inden for hvilke skovtilplantningen er uønsket, fordi den vil  \r\n\r\n være i konflikt med andre tungtvejende interesser og </P>  \r\n\r\n<P>- den øvrige del af det åbne land, der ikke er omfattet af ovennævnte  \r\n\r\n områdekategorier. </P>  \r\n\r\n<P>Udvalget har anbefalet, at der skal kunne ydes tilskud til nyplantninger  \r\n\r\n og arronderingstilplantninger i skovrejsningsområder, og at der ikke ydes  \r\n\r\n støtte til tilplantninger i områder, hvor skovtilplantning er uønsket. Med  \r\n\r\n hensyn til den øvrige del af det åbne land tænkes støtten især givet til  \r\n\r\n arronderingsforbedrende tilplantninger. </P>  \r\n\r\n<P>Landbrugsministeren har fremsat lovforslag om ændring af lov om støtte til  \r\n\r\n forbedring af strukturen og effektiviteten i jordbruget. </P>  \r\n\r\n<P>Lovændringen tilsigter at gennemføre de af Rådet for De Europæiske  \r\n\r\n Fællesskaber vedtagne ændringer af forordningerne om forbedring af  \r\n\r\n landbrugsstrukturens effektivitet samt en udbygning af de i forbedringsloven  \r\n\r\n indeholdte muligheder for at yde støtte til tilplantning med skov. </P>  \r\n\r\n<P>Ifølge Landbrugsministerens lovforslag vil der kunne ydes støtte til  \r\n\r\n tilplantning med skov på arealer indenfor skovrejsningsområder, der  \r\n\r\n fastlægges som led i lands- og regionplanlægningen. </P>  \r\n\r\n<P>Uden for skovrejsningsområderne vil der kunne ydes støtte til  \r\n\r\n arronderingsforbedrende tilplantninger, samt - med en lavere støttesats - til  \r\n\r\n nytilplantninger som gennemføres af landbrugere, der har landbrug som  \r\n\r\n hovederhverv, og som modtager støtte til udtagning af landbrugsjord. I  \r\n\r\n områder, der i lands- og regionplanlægningen er udlagt som områder, hvor  \r\n\r\n skovtilplantning er uønsket, kan der ikke ydes støtte. </P>  \r\n\r\n<P>Det er i lovforslaget forudsat, at der i lovene om lands- og  \r\n\r\n regionplanlægning indarbejdes bestemmelser om udpegning af interesseområder  \r\n\r\n for skovrejsning. </P>  \r\n\r\n<P>Lovforslaget skal desuden ses i sammenhæng med forslag til skovlov og  \r\n\r\n naturforvaltningslov. </P>  \r\n\r\n<P>Af forslaget til ny skovlov fremgår det, at lovens formål blandt andet er  \r\n\r\n at bevare og værne de danske skove og at medvirke til at forøge skovarealet.  \r\n\r\n Miljøministeren kan derfor bestemme, at et areal, der i regionplanlægningen  \r\n\r\n er udpeget som skovrejsningsområde, skal fastholdes som skovareal ved  \r\n\r\n pålæggelse af fredskovspligt i forbindelse med statstilskud til  \r\n\r\n skovtilplantning. </P>  \r\n\r\n<P>Af forslaget til naturforvlatningslov fremgår det, at den kommende  \r\n\r\n statslige skovrejsning vil foregå indenfor skovrejsningsområder udpeget i  \r\n\r\n regionplanlægningen </P>  \r\n\r\n<P>Det foreslås derfor, at der i lands- og regionplanlovene indføjes en  \r\n\r\n bestemmelse om planlægning af skovrejsningsområder og områder, hvor  \r\n\r\n skovtilplantning er uønsket. </P>  \r\n\r\n<P>2. <I>Lovforslagets formål </I></P>  \r\n\r\n<P>Formålet er at sikre, at der i regionplanerne udpeges  \r\n\r\n skovrejsningsområder, og områder, hvor skovtilplantning er uønsket. Forslaget  \r\n\r\n sigter på at udlægge arealer, hvor det ud fra en samfundsmæssig  \r\n\r\n helhedsbetragtning vil være mest hensigtsmæssig at plante ny skov og arealer,  \r\n\r\n hvor skov er uønsket. </P>  \r\n\r\n<P>Lands- og regionplanloven og lov om regionplanlægning i hovedstadsområdet  \r\n\r\n indeholder allerede en bestemmelse om, at regionplanerne skal indeholde  \r\n\r\n retningslinier for størrelsen og beliggenheden af arealer forbeholdt  \r\n\r\n jordbrugserhvervene, det vil sige både landbrugs- og skovbrugserhvervene. De  \r\n\r\n retningslinier for jordbrugserhvervene, der er optaget i de godkendte  \r\n\r\n regionplaner omhandler som hovedregel de eksisterende land- og  \r\n\r\n skovbrugsområder og fastholder deres nuværende anvendelse. </P>  \r\n\r\n<P>Skovtilpantningen vil beslaglægge arealer i lang tid fremover. Hertil  \r\n\r\n kommer at skovtilplantningen er bekostelig både for samfundet og de private,  \r\n\r\n og at de beskæftigelsesmæssige og lokale infrastrukturelle konsekvenser kan  \r\n\r\n være betydelige. Der er således behov for at afveje alle areal- og  \r\n\r\n miljøinteresser og rekrative hensyn i det åbne land, overfor hinanden forud  \r\n\r\n for en stillingtagen til hvilke arealer, der bør bruges til skovtilplantning.  \r\n\r\n</P>  \r\n\r\n<P>Gennem regionplanlægningen vil der blive gennemført en interesseafvejning  \r\n\r\n med henblik på at udpege skovrejsningsområder og områder, hvor  \r\n\r\n skovtilplantning er uønsket. Denne udpegning kan være retningsgivende for  \r\n\r\n administrationen af en lang række love, herunder skovloven, landbrugsloven,  \r\n\r\n lov om støtte til forbedring af strukturen og effektiviteten i jordbruget,  \r\n\r\n jordfordelingsloven og udstykningsloven. </P>  \r\n\r\n<P>Landbrugsministeriets Struktur- og Planudvalg har dog allerede i sin anden  \r\n\r\n delbetænkning principielt peget på områder, hvor skovtilplantning vil være  \r\n\r\n uønsket. Det drejer sig først og fremmest om områder, som af landskabelige  \r\n\r\n eller kulturhistoriske hensyn ønskes friholdt for en tilplantning,  \r\n\r\n råstofområder, byudviklingsområder, Ramsar-områder,  \r\n\r\n EF-fuglebeskyttelsesområder, områder omfattet af naturfredningslovens § 43  \r\n\r\n ff, og områder der er udlagt til eller ligger i umiddelbar nærhed af udpegede  \r\n\r\n vindmølleområder. </P>  \r\n\r\n<P>3. Administrative og økonomiske konsekvenser af lovforslaget. </P>  \r\n\r\n<P>Staten </P>  \r\n\r\n<P>Lovforslaget medfører, at der skal optages nye retningslinier i  \r\n\r\n regionplanerne om skovrejsning. Retningslinierne skal bl.a. tjene som  \r\n\r\n grundlag for jordbrugsdirektoratets administration af tilskudsordningen  \r\n\r\n vedrørende skovtilplantning, jf. landbrugsministerens lovforslag om ændring  \r\n\r\n af lov om støtte til forbedring af strukturen og effektiviteten i jordbruget.  \r\n\r\n</P>  \r\n\r\n<P>Planlægning af skovrejsningsområder skal efter lovforslaget gennemføres  \r\n\r\n som led i amtskommunernes regionplanlægning. Miljøministeriet vil i  \r\n\r\n samarbejde med landbrugsministeriet udføre et vejlednings- og  \r\n\r\n rådgivningsarbejde overfor amtskommunerne i forbindelse med forberedelsen af  \r\n\r\n områdeudpegningen, og den senere godkendelse af regionplanretningslinierne.  \r\n\r\n</P>  \r\n\r\n<P>Opgaven skønnes at ville kræve 0,5 årsværk over 2 år og derefter noget  \r\n\r\n mindre, men vil kunne klares ved omprioritering. Det skønnes derfor ikke, at  \r\n\r\n lovforslaget har væsentlige økonomiske konsekvenser for Miljøministeriet.  \r\n\r\n</P>  \r\n\r\n<P>Amtskommunerne </P>  \r\n\r\n<P>Amtsrådsforeningen i Danmark har vurderet, at planlægningen i medfør af  \r\n\r\n denne lov vil kunne gennemføres som et led i amtskommunernes  \r\n\r\n regionplanlægning med et samlet personaleforbrug svarende til 5 årsværk det  \r\n\r\n første år. </P>  \r\n\r\n<P>Amtskommunernes udgifter forudsættes kompenseret i overensstemmelse med  \r\n\r\n det udvidede totalbalanceprincip. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Med bestemmelsen sikres det, at de områder, som ønskes tilplantet med skov  \r\n\r\n kan udpeges som skovrejsningsområder i regionplanerne på baggrund af en  \r\n\r\n afvejning i forhold til de øvrige areal- og miljøinteresser, og rekreative  \r\n\r\n hensyn i det åbne land. </P>  \r\n\r\n<P>Tilsvarende udpeges områder, hvor skovtilplantning er uønsket. </P>  \r\n\r\n<P>Til § 2 </P>  \r\n\r\n<P>Den foreslåede bestemmelse svarer til forslaget i § 1. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/06/1989"
        },
        {
            "displayName": "Accession",
            "displayValue": "198812K00090"
        },
        {
            "displayName": "Entydig dokumentidentifikation",
            "displayValue": "CL004213"
        },
        {
            "displayName": "Dato for førstegangsindlæggelse",
            "displayValue": "02/06/1989"
        },
        {
            "displayName": "Dato for indlæggelse",
            "displayValue": "02/06/1989"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "90"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}