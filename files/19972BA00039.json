{
    "id": 106440,
    "title": "1997 BSF 39   FORSLAG TIL FOLKETINGSBESLUTNING OM OPFORDRING TIL AT TRÆKKE AKTSTYKKE NR.   170 OM ANVENDELSE AF CA. 31,7 MIO. KR. I FORBINDELSE MED TILTRÆDELSE AF ET   MEMORANDUM OF UNDERSTANDING VEDRØRENDE RENOVERING M.V. AF KASERNEBYGNINGER I   SZCZECIN I POLEN TIL BRUG FOR ET DANSKTYSKPOLSK MULTINATIONALT KORPS TILBAGE   FRA FINANSUDVALGET ",
    "documentTypeId": "480",
    "isSagsforlobPeriodValid": false,
    "shortName": "1997/2 BSF 39",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 39 </P>  \r\n\r\n<P></P>  \r\n\r\n<P>Forslag til folketingsbeslutning om opfordring til at trække aktstykke nr.  \r\n\r\n 170 om anvendelse af ca. 31,7 mio. kr. i forbindelse med tiltrædelse af et  \r\n\r\n Memorandum of Understanding vedrørende renovering m.v. af kasernebygninger i  \r\n\r\n Szczecin i Polen til brug for et dansktyskpolsk multinationalt korps tilbage  \r\n\r\n fra Finansudvalget </P>  \r\n\r\n<P></P>  \r\n\r\n<P>Fremsat af Villy Søvndal (SF) Christine Antorini (SF) Pernille Frahm (SF)  \r\n\r\n Jes Lunde (SF) </P>  \r\n\r\n<P></P>  \r\n\r\n<P>den 4. maj 1998 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer forsvarsministeren til at trække aktstykke nr. 170  \r\n\r\n af 20. april 1998 tilbage fra Finansudvalget. </P>  \r\n\r\n<P>I aktstykket søger ministeren om tilslutning til at anvende ca. 31,7 mio.  \r\n\r\n kr. til renovering m.v. af kasernebygninger i Szczecin i Polen. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Som regeringen selv påpeger i aktstykket, vil &#187;underskrivelse af  \r\n\r\n konventionen for Danmarks vedkommende ske med ratifikationsforbehold eller  \r\n\r\n efter en forudgående folketingsbeslutning om korpsets oprettelse.&#171; </P>  \r\n\r\n<P>Det er en omvendt beslutningsprocedure, Folketinget bliver udsat for.  \r\n\r\n Først bruger Danmark 31,7 mio. kr. til at ombygge en kaserne i Szczecin.  \r\n\r\n Efterfølgende lægges der så op til en principiel debat i Folketinget. Det  \r\n\r\n anføres oven i købet i bemærkningerne, at &#187;tiltrædelse af nærværende  \r\n\r\n aktstykke kan således ske uden præjudicerende virkning for den endelige  \r\n\r\n godkendelse af korpsets oprettelse&#171;. </P>  \r\n\r\n<P>Det er imidlertid efter SF's opfattelse ikke alene en fuldstændig bagvendt  \r\n\r\n beslutningsproces, det er også en helt forkert og farlig beslutning i den  \r\n\r\n nuværende sikkerhedspolitiske situation. Den kolde krig er slut. Denne  \r\n\r\n beslutning giver kun mening i det omfang. fjendebillederne fra den kolde krig  \r\n\r\n har overlevet. Geografisk giver oprettelsen af dette korps kun mening, hvis  \r\n\r\n man ser en trussel fra Rusland. Korpsets oprettelse vil efter SF's opfattelse  \r\n\r\n betegne et destabiliserende skridt i en situation, hvor det er helt afgørende  \r\n\r\n at inddrage Rusland i den europæiske sikkerhedsstruktur ikke yderligere at  \r\n\r\n marginalisere Rusland efter den efter vores opfattelse fatale beslutning om  \r\n\r\n NATO's udvidelse mod øst. </P>  \r\n\r\n<P>SF savner også fuldstændig argumenter for at knytte den internationale  \r\n\r\n indsatsstyrke til et enkelt korps og endelig indeholder den bagvendte  \r\n\r\n beslutningsprocedure en hel stribe af uafklarede spørgsmål, som er ganske  \r\n\r\n væsentlige: </P>  \r\n\r\n<P>Hvad er korpsets legale status? </P>  \r\n\r\n<P>Hvad er det formelle og juridiske grundlag for korpset? </P>  \r\n\r\n<P>Hvad er korpsets opgaver? </P>  \r\n\r\n<P>Efter SF's opfattelse bør man i denne sag, som har vidtgående  \r\n\r\n sikkerhedspolitiske konsekvenser, kræve, at man følger den logiske procedure,  \r\n\r\n således at Folketinget tager en principiel debat og beslutning, inden Danmark  \r\n\r\n går videre med projektet. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Villy Søvndal</B> (SF): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om opfordring til at trække aktstykke  \r\n\r\n nr. 170 om anvendelse af ca. 31,7 mio. kr. i forbindelse med tiltrædelse af  \r\n\r\n et Memorandum of Understanding vedrørende renovering m.v. af kasernebygninger  \r\n\r\n i Szczecin i Polen til brug for et dansktyskpolsk multinationalt korps  \r\n\r\n tilbage fra Finansudvalget.</I>  </P>  \r\n\r\n<P>(Beslutningsforslag nr. B 39). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n<P> <B>Bilag</B>  </P>  \r\n\r\n<P> <B>170</B>  </P>  \r\n\r\n<P> <B>Forsvarsministeriet.</B>  </P>  \r\n\r\n<P>København, den 20. april 1998. </P>  \r\n\r\n<P>a. Forsvarsministeriet anmoder herved om Finansudvalgets tilslutning til  \r\n\r\n at anvende i alt ca. 31,7 mio. DKK, svarende til ca. 8,3 mio. DEM (baseret på  \r\n\r\n DEM kurs 381) i forbindelse med forsvarsministerens tiltrædelse af et  \r\n\r\n Memorandum of Understanding vedrørende renovering mv. af kasernebygninger i  \r\n\r\n Szczecin i Polen til brug for et dansktyskpolsk multinationalt korps. </P>  \r\n\r\n<P>Udgiften afholdes af Forsvarsministeriets ordinære bevilling til nationalt  \r\n\r\n finansierede bygge og anlægsarbejder, §12.21.13. (Anlægsbev.). </P>  \r\n\r\n<P>I indeværende finansår påregnes anvendt ca. 3,8 mio. DKK, svarende til ca.  \r\n\r\n 1,0 mio. DEM. </P>  \r\n\r\n<P>b. Forsvarsministrene fra henholdsvis Tyskland, Polen og Danmark  \r\n\r\n iværksatte på det trilaterale forsvarsministermøde i Omulev i Polen i august  \r\n\r\n 1997 et udredningsarbejde, der skulle afklare mulighederne for etablering af  \r\n\r\n et trilateralt korps i forbindelse med Polens forventede indtræden i NATO i  \r\n\r\n foråret 1999. </P>  \r\n\r\n<P>Forsvarsministeren orienterede i september 1997 Det udenrigspolitiske Nævn  \r\n\r\n samt partierne bag &#187;Aftale om forsvarets ordning 1995 1999&#171;, af 8.  \r\n\r\n december 1995 om det iværksatte udredningsarbejde. </P>  \r\n\r\n<P>Etableringen af et dansktyskpolsk multinationalt korps ligger i naturlig  \r\n\r\n forlængelse af det hidtidige multinationale samarbejde i Alliancen og  \r\n\r\n militære samarbejde omkring Østersøen, herunder navnlig det eksisterende  \r\n\r\n dansktyske korpssamarbejde, LANDJUT. Som konsekvens af etableringen af et  \r\n\r\n dansktyskpolsk multinationalt korps forventes LANDJUT nedlagt i sommeren  \r\n\r\n 1999. </P>  \r\n\r\n<P>Det trilaterale korps, der benævnes Multinational Corps North East  \r\n\r\n (MNCNE), vil således være af stor betydning for dansk forsvars fortsatte  \r\n\r\n bidrag til NATOs multinationale styrkestruktur med en substantiel dansk  \r\n\r\n hovedforsvarsstyrke og for opretholdelsen af veluddannet og veltrænet  \r\n\r\n personel i forsvaret generelt. Korpset anses som værende af stor betydning  \r\n\r\n for Polens fulde integration i Alliancens militære samarbejde. </P>  \r\n\r\n<P>Hensigten er, at korpset i givet fald i sin helhed skal tilmeldes NATO som  \r\n\r\n en del af styrkestrukturens hovedforsvarsstyrker. Korpshovedkvarteret tænkes  \r\n\r\n desuden at kunne blive indsat i forbindelse med multinationale  \r\n\r\n krisestyringsopgaver og fredsstøttende operationer samt i humanitære  \r\n\r\n operationer, katastrofehjælpssituationer o.lign. </P>  \r\n\r\n<P>Den til udredningsarbejdet nedsatte trinationale arbejdsgruppe afgav i  \r\n\r\n marts måned d.å. en statusrapport til forsvarsministrene, hvoraf det fremgår,  \r\n\r\n at det vil være muligt at oprette korpset i foråret 1999, forudsat at Polen  \r\n\r\n indtræder i Alliancen. Rapporten anbefaler, at korpsstaben skal være  \r\n\r\n multinational, mens korpsets dispositionsenheder vil være og forblive  \r\n\r\n nationale enheder. Det er hensigten, at det danske bidrag i lighed med  \r\n\r\n bidraget til LANDJUT i dag vil omfatte personel til korpsstaben, bidrag til  \r\n\r\n korpstropperne samt Danske Division. Tyskland og Polen vil på lignende vis  \r\n\r\n bidrage til stab og korpstropper og i øvrigt primært med 14 (tyske) Division  \r\n\r\n og 12 (polske) Division. </P>  \r\n\r\n<P>Der er endvidere opnået enighed om den overordnede organisation af  \r\n\r\n hovedkvarterets fredstidsorganisation. Den danske andel af  \r\n\r\n hovedkvartersorganisationens i alt ca. 150 stabsstillinger i fredstid  \r\n\r\n forventes i forhold til bidraget til LANDJUT i dag antalsmæssigt at være  \r\n\r\n stort set uændret, hvilket vil sige ca. 45 årsværk. </P>  \r\n\r\n<P>De fælles udgifter forbundet med etablering og drift af korpsets  \r\n\r\n hovedkvarter vil, i lighed med hvad der nu er tilfældet med LANDJUT, blive  \r\n\r\n delt ligeligt mellem de tre nationer, idet den danske andel af nævnte  \r\n\r\n udgifter vil blive afholdt inden for Forsvarsministeriets ordinære ramme.  \r\n\r\n</P>  \r\n\r\n<P>Polen vil som led i den samlede plan for etablering af korpset  \r\n\r\n vederlagsfrit og med nødvendige forsikringer stille kasernebygningerne i  \r\n\r\n Szczecin til rådighed, idet klargøringen af bygningerne forudsættes  \r\n\r\n fællesfinansieret. Det vurderes i denne sammenhæng at være mest  \r\n\r\n hensigtsmæssigt, økonomisk og praktisk at gennemføre renoveringen så betids,  \r\n\r\n at de fysiske forudsætninger for hovedkvarterets etablering i Szczecin er til  \r\n\r\n stede i forbindelse med korpsets forventede oprettelse i 1999. Det betyder,  \r\n\r\n at renoveringen tænkes iværksat i foråret 1998. </P>  \r\n\r\n<P>Med baggrund i ovennævnte statusrapport har forsvarsministeren efter  \r\n\r\n forelæggelse for regeringen, partierne bag &#187;Aftale om Forsvarets ordning  \r\n\r\n 1995 1999&#171; af 8. december 1995 og Det udenrigspolitiske Nævn i april  \r\n\r\n måned d.å. underskrevet et såkaldt Letter of Intent (LOI) vedrørende  \r\n\r\n etablering af korpset. Ministrene fra Danmark, Tyskland og Polen udtrykker  \r\n\r\n heri en fælles hensigt om at oprette korpset i foråret 1999. LOIen beskriver  \r\n\r\n desuden generelt korpsets opgaver og fastslår, at korpshovedkvarteret i givet  \r\n\r\n fald vil blive placeret i byen Szczecin i Polen. </P>  \r\n\r\n<P>Forsvarsministrene har i forlængelse heraf underskrevet et særligt  \r\n\r\n Memorandum of Understanding (MOU), der specifikt har til formål at danne  \r\n\r\n grundlag for renoveringen af kasernebygningerne i Szczecin, d.v.s. forud for  \r\n\r\n det juridiske grundlags færdiggørelse, den nationale godkendelse samt Polens  \r\n\r\n forventede medlemskab. Det bemærkes, at MOUen i denne sammenhæng indeholder  \r\n\r\n en ikrafttrædelses og notifikationsprocedure, der har muliggjort, at  \r\n\r\n forsvarsministeren kunne underskrive med forbehold for Finansudvalgets  \r\n\r\n godkendelse af nærværende aktstykke. Det fremgår endvidere, at MOUen kan  \r\n\r\n opsiges med 3 måneders varsel, og at der i givet fald efter forhandling vil  \r\n\r\n ske en tilbageføring af de afholdte investeringer. Finansudvalgets  \r\n\r\n tiltrædelse af nærværende aktstykke kan således ske uden præjudicerende  \r\n\r\n virkning for den endelige politiske godkendelse af korpsets oprettelse. MOUen  \r\n\r\n træder automatisk ud af kraft ved underskrivelse af Konvention og Aftale  \r\n\r\n omtalt nedenfor. </P>  \r\n\r\n<P>Det endelige juridiske grundlag for korpset vil bestå af en Konvention og  \r\n\r\n supplerende Aftale(r), der forventes færdigt i efteråret 1998. Konventionen  \r\n\r\n vil udgøre det formelle og juridisk bindende grundlag for korpsets  \r\n\r\n oprettelse, dets opgaver og overordnede organisatoriske forhold, korpsets  \r\n\r\n legale status samt andre generelle forhold. Underskrivelse af Konventionen  \r\n\r\n vil for Danmarks vedkommende ske med ratifikationsforbehold eller efter en  \r\n\r\n forudgående folketingsbeslutning om korpsets oprettelse. Den supplerende  \r\n\r\n Aftale vil udgøre den detaljerede, praktiske udmøntning af konventionen.  \r\n\r\n Aftalen vil bl.a. fastlægge nationale styrkebidrag, fordeling af chefsposter,  \r\n\r\n kommando og kontrolforhold, trænings og øvelsesvirksomhed, infrastruktur og  \r\n\r\n budgetmæssige forhold. </P>  \r\n\r\n<P>Af MOUen fremgår, at de fælles udgifter til renoveringen af  \r\n\r\n kasernebygningerne i Szczecin anslås til i alt ca. 25,0 mio. DEM over 3 år.  \r\n\r\n Udgifterne betales ligeligt af de tre nationer. Der vil i givet fald skulle  \r\n\r\n tages særskilt stilling blandt de tre nationer til finansiering af evt.  \r\n\r\n merudgifter. Tyskland og Polen har oplyst, at man allerede har tilvejebragt  \r\n\r\n midler til projektet i 1998. </P>  \r\n\r\n<P>Den samlede forventede danske andel af udgifterne på i alt ca. 31,7 mio.  \r\n\r\n DKK, svarende til ca. 8,3 mio DEM, påregnes afviklet med følgende beløb i  \r\n\r\n prisniveau medio 1998, indeks 150: </P>  \r\n\r\n<PRE>  \r\n\r\n Finansåret 1998  ................  ca.  3,8 mio. DKK  \r\n\r\n                                    (svarende til ca. 1,0  mio. DEM)  \r\n\r\n Finansåret 1999  ................  ca. 17,2 mio. DKK  \r\n\r\n                                    (svarende til ca. 4,5 mio.  DEM)  \r\n\r\n Finansåret 2000  ................  ca. 10,7 mio. DKK  \r\n\r\n                                    (svarende til ca. 2,8  mio. DEM)  \r\n\r\n</PRE>  \r\n\r\n<P>Dispositionen kan i 1998 specificeres således på under og standardkonti:  \r\n\r\n</P>  \r\n\r\n<P>§ 12.21.13. Nationalt finansierede bygge og anlægsarbejder (Anlægsbev.)  \r\n\r\n</P>  \r\n\r\n<P>10. Nationalt finansierede bygge og anlægsarbejder </P>  \r\n\r\n<PRE>  \r\n\r\n 31. Byggeri og anlægsproduktion  ............   ca. 3,8 mio. DKK  \r\n\r\n</PRE>  \r\n\r\n<P>Gennemførelsen vil ske under løbende teknisk og budgetmæssig kontrol, der  \r\n\r\n udøves af nationale myndigheder, for Danmarks vedkommende af  \r\n\r\n Forsvarskommandoen og Forsvarets Bygningstjeneste. Revision gennemføres af  \r\n\r\n Forsvarets Interne Revision. </P>  \r\n\r\n<P>Dispositionen medtages på de årlige bevillingslove. </P>  \r\n\r\n<P>c. Det er ved bevillingen til nationalt finansierede bygge og  \r\n\r\n anlægsarbejder, der overstiger 10 mio. DKK, forudsat, at den foreslåede  \r\n\r\n disposition først kan gennemføres efter særskilt forelæggelse for  \r\n\r\n Finansudvalget. </P>  \r\n\r\n<P>d. - - - - - </P>  \r\n\r\n<P>e. Under henvisning til ovenstående anmodes om tilslutning til at anvende  \r\n\r\n i alt ca. 31,7 mio. DKK, svarende til ca. 8,3 mio. DEM, i forbindelse med  \r\n\r\n forsvarsministerens tiltrædelse af et Memorandum of Understanding vedrørende  \r\n\r\n renovering mv. af kasernebygninger i Szczecin i Polen til brug for et  \r\n\r\n dansktyskpolsk multinationalt korps. </P>  \r\n\r\n<P>I finansåret 1998 forventes på § 12.21.13. anvendt ca. 3,8 mio. DKK,  \r\n\r\n svarende til ca. 1,0 mio. DEM, der således finansieres inden for den på  \r\n\r\n finansloven opførte bevilling til nationalt finansierede bygge og  \r\n\r\n anlægsarbejder. </P>  \r\n\r\n<P>f. Finansministeriets tilslutning foreligger. </P>  \r\n\r\n<P>Hans Hækkerup </P>  \r\n\r\n<P>/ Per Ludvigsen </P>  \r\n\r\n<P>Til Finansudvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "1997/2 BF 39",
            "stateLabel": "Forkastet",
            "references": [
                {
                    "shortName": "1997/2 BSF 39",
                    "title": "1997 BSF 39   FORSLAG TIL FOLKETINGSBESLUTNING OM OPFORDRING TIL AT TRÆKKE AKTSTYKKE NR.   170 OM ANVENDELSE AF CA. 31,7 MIO. KR. I FORBINDELSE MED TILTRÆDELSE AF ET   MEMORANDUM OF UNDERSTANDING VEDRØRENDE RENOVERING M.V. AF KASERNEBYGNINGER I   SZCZECIN I POLEN TIL BRUG FOR ET DANSKTYSKPOLSK MULTINATIONALT KORPS TILBAGE   FRA FINANSUDVALGET ",
                    "presentationName": "Beslutningsforslag som fremsat",
                    "documentTypeId": 480,
                    "documentId": 106440,
                    "eliUri": "/eli/ft/19972BA00039",
                    "externalLink": ""
                },
                {
                    "shortName": "1997/2 BTB 39",
                    "title": "1997 BTB 39   BETÆNKNING OVER FORSLAG TIL FOLKETINGSBESLUTNING OM OPFORDRING TIL AT   TRÆKKE AKTSTYKKE NR. 170 OM ANVENDELSE AF CA. 31,7 MIO. KR. I FORBINDELSE MED   TILTRÆDELSE AF ET MEMORANDUM OF UNDERSTANDING VEDRØRENDE RENOVERING M.V. AF   KASERNEBYGNINGER I SZCZECIN I POLEN TIL BRUG FOR ET DANSK-TYSK-POLSK   MULTINATIONALT KORPS TILBAGE FRA FINANSUDVALGET    NR B 39 1997-98. 2. SAMLING ",
                    "presentationName": "Betænkning over beslutningsforslag",
                    "documentTypeId": 500,
                    "documentId": 107427,
                    "eliUri": "/eli/ft/19972DA00039",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/19972/beslutningsforslag_oversigtsformat/B39.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "04/05/1998"
        },
        {
            "displayName": "Accession",
            "displayValue": "19972BA00039"
        },
        {
            "displayName": "Entydig dokumentidentifikation",
            "displayValue": "CL008498"
        },
        {
            "displayName": "Dato for førstegangsindlæggelse",
            "displayValue": "04/05/1998"
        },
        {
            "displayName": "Dato for indlæggelse",
            "displayValue": "04/05/1998"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "39"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}