{
    "id": 195118,
    "title": "Bekendtgørelse om politiets opgaver i forbindelse med tvangsindlæggelse ved somatisk behandling af varigt inhabile",
    "documentTypeId": "60",
    "isSagsforlobPeriodValid": true,
    "shortName": "BEK nr 1371 af 01/12/2017",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#id02e87b42-2e90-4f6b-acce-c8511dc5f3db\">Kapitel 1</a>\r\n      </td>\r\n      <td class=\"IndholdsfortegnelseTekst\">Tvangsindlæggelsens iværksættelse</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id41aa18bb-0071-4ea6-9c4a-745c90cc0721\">Kapitel 2</a>\r\n      </td>\r\n      <td class=\"IndholdsfortegnelseTekst\">Ikrafttræden</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om politiets opgaver i forbindelse med tvangsindlæggelse ved somatisk behandling af varigt inhabile</p>\r\n<p class=\"Indledning2\">I medfør af § 10, stk. 9, i lov nr. 655 af 8. juni 2017 om anvendelse af tvang ved somatisk behandling af varigt inhabile og efter forhandling med justitsministeren fastsættes:</p>\r\n<p class=\"Kapitel\" id=\"id02e87b42-2e90-4f6b-acce-c8511dc5f3db\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Tvangsindlæggelsens iværksættelse</p>\r\n<p class=\"Paragraf\" id=\"id71cb19f9-68d6-4f4f-83bc-e326d100f8fe\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Politidirektøren eller den, som politidirektøren bemyndiger hertil, træffer bestemmelse om tvangsindlæggelsens iværksættelse, jf. § 10, stk. 4, jf. stk. 1, i lov om anvendelse af tvang ved somatisk behandling af varigt inhabile.</p>\r\n<p class=\"Paragraf\" id=\"id53b1b83a-9ff8-4b35-93fa-9e3e6e7de418\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Den, der skal træffe bestemmelse om tvangsindlæggelsens iværksættelse, skal påse, at betingelserne for tvangsindlæggelse i § 10, stk. 1, jf. § 6, stk. 1 og 2, og § 10, stk. 2, i lov om anvendelse af tvang ved somatisk behandling af varigt inhabile er opfyldt.</p>\r\n<p class=\"Paragraf\" id=\"idb087b9a5-83e6-4694-9245-429f943d1ebc\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Politiet træffer aftale med det sygehus, hvor tvangsindlæggelsen skal finde sted, om tidspunktet for tvangsindlæggelsens iværksættelse, medmindre omgående iværksættelse er nødvendig.</p>\r\n<p class=\"Paragraf\" id=\"id01c1ca9f-8e4e-4e9f-b752-a042e75c75f9\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Såfremt tvangsindlæggelsen ikke iværksættes i umiddelbar fortsættelse af den indlæggende læges undersøgelse af patienten, skal politiet underrette den læge eller tandlæge, der har besluttet tvangsindlæggelsen, om tidspunktet for gennemførelsen af tvangsindlæggelsen. Underretningen skal gives snarest muligt efter, at tidspunktet for tvangsindlæggelse er fastsat.</p>\r\n<p class=\"Paragraf\" id=\"id69debcdd-bdaf-484c-a8d6-c672b07d9d68\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Tvangsindlæggelsen skal gennemføres så skånsomt og diskret som muligt, således at der ikke forvoldes unødig krænkelse eller ulempe, jf. § 7, stk. 1, i lov om anvendelse af tvang ved somatisk behandling af varigt inhabile. De medvirkende polititjenestemænd skal så vidt muligt være civilklædte. Befordres patienten i et af politiets køretøjer, skal dette så vidt muligt ske i civilt tjenestekøretøj.</p>\r\n<p class=\"Paragraf\" id=\"id0022426a-13d3-4eaa-960a-9deab9de4692\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Politiet skal inden tvangsindlæggelsens iværksættelse så vidt muligt underrette en eller flere af patientens nærmeste pårørende, værge eller fremtidsfuldmægtig om tvangsindlæggelsen.</p>\r\n<p class=\"Stk2\">\r\n   <span class=\"StkNr\" id=\"id0fa9fd4b-3644-4f5a-9f6a-d0393ba45ceb\">Stk. 2.</span> Tvangsindlæggelsens gennemførelse skal så vidt muligt ske efter aftale med medarbejdere på plejehjem m.v., jf. § 192 i lov om social service, i plejeboligbebyggelser, der er omfattet af lov om almene boliger m.v. eller lov om boliger for ældre og personer med handicap, i friplejeboliger, der er omfattet af lov om friplejeboliger, i botilbud, jf. § 107 i lov om social service, eller med de personer, der bor eller opholder sig sammen med den pågældende patient.</p>\r\n<p class=\"Stk2\">\r\n   <span class=\"StkNr\" id=\"idedd343b3-4992-400d-a820-9361f0fa4d3e\">Stk. 3.</span> Såfremt underretning efter stk. 1 undtagelsesvis ikke har kunnet foretages forud for tvangsindlæggelsens gennemførelse, skal politiet snarest muligt underrette en eller flere af patientens nærmeste pårørende om tvangsindlæggelsen.</p>\r\n<p class=\"Kapitel\" id=\"id41aa18bb-0071-4ea6-9c4a-745c90cc0721\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"id0f0b5226-9a9d-4128-be9f-7505203a8f5f\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Bekendtgørelsen træder i kraft den 1. januar 2018.</p><div class=\"Givet\" id=\"Givet\"><p class=\"Givet\" align=\"center\">Sundheds- og Ældreministeriet, den 1. december 2017</p><p class=\"Sign1\" align=\"center\">Ellen Trane Nørby</p><p class=\"Sign2\" align=\"right\">/ Patrick Kofod Holm</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/12/2017"
        },
        {
            "displayName": "Accession",
            "displayValue": "B20170137105"
        },
        {
            "displayName": "Entydig dokumentidentifikation",
            "displayValue": "CN000511"
        },
        {
            "displayName": "Dato for førstegangsindlæggelse",
            "displayValue": "02/12/2017"
        },
        {
            "displayName": "Dato for indlæggelse",
            "displayValue": "02/12/2017"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1371"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "01/12/2017"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Sundheds- og Ældremin., j.nr. 1706563"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}