{
    "id": 202474,
    "title": "Erstatningsansvarslovens § 26, stk. 3 - krænkelsesgodtgørelse, nævnets j.nr. 17-520-12381 og 17-520-12382",
    "documentTypeId": "240",
    "isSagsforlobPeriodValid": true,
    "shortName": "KEN nr 10580 af 28/11/2017",
    "documentHtml": "<div class=\"bjelke\">Den fulde tekst</div><p class=\"Titel2\">Erstatningsansvarslovens § 26, stk. 3 - krænkelsesgodtgørelse, nævnets j.nr. 17-520-12381 og 17-520-12382</p>\r\n<p>Ansøger i begge sager var politimænd (A og B), der kom til skade i forbindelse med den samme politiaktion på Christiania.</p>\r\n<p>\r\n</p>\r\n<p>Ved hændelsen havde A og B pågrebet skadevolder, som de førte væk fra Christiania, mens de under gåturen fastholdte skadevolder én i hver arm. Skadevolder brød fri af grebet og trak en gemt pistol. Han skød derefter på tæt hold først A i låret og dernæst i hovedet, hvorefter skadevolder også på tæt hold skød B yderst i låret/ballen for derefter at flygte.</p>\r\n<p>\r\n</p>\r\n<p>A fik svære skader i hovedet og var i livsfare flere dage efter hændelsen. Herefter gennemgik A et længere genoptræningsforløb, der ikke var af-sluttet på tidspunktet for nævnets afgørelse. B fik skader på benet og fik tillige psykiske mén, men var ikke i livsfare efter hændelsen.</p>\r\n<p>\r\n</p>\r\n<p>Skadevolderen afgik senere samme aften ved døden, da han blev skudt under konfrontationen med politiet. Politiet indstillede efterforskningen og vurderede, at der ved skuddene mod både A og B var tale om drabsforsøg i medfør af straffelovens § 237.</p>\r\n<p>\r\n</p>\r\n<p>Erstatningsnævnet tilkendte A 30.000 kr. i krænkelsesgodtgørelse med henvisning til, at der var tale om en særlig grov og farlig straffelovsover-trædelse, hvorved A havde lidt betydelige skader. Nævnet lagde særligt vægt på, at A havde været i livsfare efter hændelsen.</p>\r\n<p>\r\n</p>\r\n<p>Erstatningsnævnet tilkendte ansøger B 20.000 kr. i krænkelsesgodtgørelse med henvisning til, at der var tale om en grov og farlig straffelovsovertrædelse, hvorved B havde lidt fysiske og psykiske skader. Nævnet lagde særligt vægt på, at B havde været i potentiel livsfare under hændelsen.</p>\r\n<p>\r\n</p>\r\n<p>Erstatningsnævnet henviste ved begge afgørelser til U. 2016.3292H, hvor Højesteret ved fastsættelse af krænkelsesgodtgørelse efter erstatningsansvarslovens § 26, stk. 3, under hensyn til, at der på daværende tidspunkt var forløbet knap 20 år siden indførelsen af denne godtgørelse, fandt, at godtgørelsen i særlige tilfælde under hensyn til grovheden og farligheden af skadevolders handlinger samt de betydelige skader og følger, der er overgået den forurettede, kan fastsættes op til 30.000 kr.</p>\r\n<p>\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [
        "Erstatningsnævnets årsberetning 2017"
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2018"
        },
        {
            "displayName": "Accession",
            "displayValue": "W20171058025"
        },
        {
            "displayName": "Entydig dokumentidentifikation",
            "displayValue": "AA010775"
        },
        {
            "displayName": "Dato for indlæggelse",
            "displayValue": "12/07/2018"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10580"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "28/11/2017"
        },
        {
            "displayName": "Administrerende myndighed",
            "displayValue": "Erstatningsnævnet"
        },
        {
            "displayName": "Ressortministeriets journalnummer",
            "displayValue": "Justitsmin.,<br /> Erstatningsnævnet, j.nr. 17-520-12381 og -12382"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}