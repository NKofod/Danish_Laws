{
    "id": 55203,
    "title": "Bekendtgørelse af lov om landinspektørvirksomhed Landinspektørloven ",
    "documentTypeId": "30",
    "isSagsforlobPeriodValid": false,
    "shortName": "LBK nr 134 af 05/03/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af lov om landinspektørvirksomhed  \r\n\r\n Landinspektørloven </H1>  \r\n\r\n<P></P>  \r\n\r\n<P CLASS=SUB-TITLE>Herved bekendtgøres lov nr. 220 af 31. maj 1963 om  \r\n\r\n landinspektørvirksomhed, jf. lovbekendtgørelse nr. 390 af 12. juli 1977, med  \r\n\r\n de ændringer, der følger af lov nr. 138 af 7. marts 1990. </P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Landinspektører beskikkes af boligministeren.  \r\n\r\n</P>  \r\n\r\n<P CLASS=STK> <I>Stk. 2. </I> Ret til at få meddelt beskikkelse som  \r\n\r\n landinspektør har enhver, der </P>  \r\n\r\n<UL CLASS=PLAIN-LIST>  \r\n\r\n<LI>1) har dansk indfødsret, </LI>  \r\n\r\n<LI>2) er myndig og ikke under lavværgemål, </LI>  \r\n\r\n<LI>3) ikke har anmeldt betalingsstandsning og ikke er under konkurs, </LI>  \r\n\r\n<LI>4) har bestået dansk landinspektøreksamen og </LI>  \r\n\r\n<LI>5) i mindst 3 år efter landinspektøreksamen har deltaget i udførelsen af  \r\n\r\n almindeligt forekommende matrikulære arbejder ved ansættelse hos en  \r\n\r\n praktiserende landinspektør, ved Kort- og Matrikelstyrelsens sønderjyske  \r\n\r\n afdeling eller ved matrikelmyndigheden i Københavns eller Frederiksberg  \r\n\r\n Kommune. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Boligministeren kan godkende, at ansættelse  \r\n\r\n andre steder end de i stk. 2, nr. 5, nævnte medregnes i de 3 år, dog højst  \r\n\r\n med 1 år, eller at ansættelse i Kort- og Matrikelstyrelsen medregnes med  \r\n\r\n indtil 2 år enten alene eller sammenlagt med indtil 1 års ansættelse andre  \r\n\r\n steder end de i stk. 2, nr. 5, nævnte, således at den sammenlagte periode  \r\n\r\n højst bliver 2 år. </P>  \r\n\r\n<P CLASS=STK> <I>Stk. 4. </I> Kravene i stk. 2 om dansk indfødsret og dansk  \r\n\r\n landinspektøreksamen bortfalder i det omfang, dette har hjemmel i  \r\n\r\n international aftale eller ved bestemmelser fastsat af boligministeren.  \r\n\r\n Boligministeren kan i særlige tilfælde fravige stk. 2, nr. 5, og stk. 3. </P>  \r\n\r\n<P CLASS=STK> <I>Stk. 5. </I> Beskikkelse kan nægtes under de i borgerlig  \r\n\r\n straffelovs § 78, stk. 2, nævnte omstændigheder. Endvidere kan beskikkelse  \r\n\r\n nægtes, såfremt den pågældende i stilling eller erhverv har udvist en sådan  \r\n\r\n adfærd, at der er grund til at antage, at den pågældende ikke vil udøve  \r\n\r\n virksomheden som landinspektør på forsvarlig måde. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> (Ophævet) </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Beskikkelse som landinspektør bortfalder, når  \r\n\r\n vedkommende ophører med </P>  \r\n\r\n<UL CLASS=PLAIN-LIST>  \r\n\r\n<LI>1) at have dansk indfødsret, og dette krav ikke er bortfaldet efter § 1,  \r\n\r\n stk. 4, 1. pkt., </LI>  \r\n\r\n<LI>2) at opfylde kravene i § 1, stk. 2, nr. 2 eller 3. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Matrikulære arbejder må kun udføres af  \r\n\r\n praktiserende landinspektører og deres assistenter med  \r\n\r\n landinspektørbeskikkelse. </P>  \r\n\r\n<P CLASS=STK> <I>Stk. 2. </I> Stk. 1 gælder ikke i </P>  \r\n\r\n<UL CLASS=PLAIN-LIST>  \r\n\r\n<LI>1) Københavns og Frederiksberg Kommuner, </LI>  \r\n\r\n<LI>2) Sønderjyllands Amt bortset fra Hejls, Taps og Vejstrup Sogne og </LI>  \r\n\r\n<LI>3) den del af Ribe Amt, der udgøres af Hviding, Roager og Spandet Sogne  \r\n\r\n samt ejerlavet Hjortvad, Kalvslund. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Kommuner, herunder amtskommuner, kan dog med  \r\n\r\n samtykke fra boligministeren lade matrikulære arbejder udføre af  \r\n\r\n landinspektører ansat under kommunen, når særlige forhold taler derfor. </P>  \r\n\r\n<P CLASS=STK> <I>Stk. 4. </I> Bestemmelsen i stk. 1 er ikke til hinder for,  \r\n\r\n at boligministeren lader særlige matrikulære arbejder udføre af  \r\n\r\n landinspektører, der er ansat i Kort- og Matrikelstyrelsen. </P>  \r\n\r\n<P CLASS=STK> <I>Stk. 5. </I> Boligministeren kan i øvrigt fravige  \r\n\r\n bestemmelserne i stk. 1, når særlige forhold taler derfor. </P>  \r\n\r\n</DIV>  \r\n\r\n<A NAME=\"\"P4A\"\"></A>\r\n\r\n<DIV CLASS=PARAGRAPH ID=\"P4A\">  \r\n\r\n<P CLASS=PARAB> <B>§ 4 a. </B> En praktiserende landinspektør må ikke i form  \r\n\r\n af interessentskab eller på lignende måde drive landinspektørvirksomhed  \r\n\r\n sammen med andre end praktiserende landinspektører. </P>  \r\n\r\n<P CLASS=STK> <I>Stk. 2. </I> En praktiserende landinspektør må kun have mere  \r\n\r\n end eet kontorsted, hvis hvert kontor ledes af en praktiserende landinspektør  \r\n\r\n eller en landinspektørassistent med beskikkelse. Ingen må være leder af mere  \r\n\r\n end eet kontorsted. </P>  \r\n\r\n<P CLASS=STK> <I>Stk. 3. </I> Før et kontorsted etableres, skal der indgives  \r\n\r\n anmeldelse herom til boligministeren. </P>  \r\n\r\n<P CLASS=STK> <I>Stk. 4. </I> Boligministeren kan fravige stk. 1 og 2. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> En praktiserende landinspektør eller en  \r\n\r\n landinspektørassistent med beskikkelse må ikke udføre matrikulært arbejde  \r\n\r\n vedrørende en ejendom, når landinspektøren har en væsentlig interesse i  \r\n\r\n ejendommen eller er interesseret i sagen på en måde, der i øvrigt kan vække  \r\n\r\n tvivl om landinspektørens upartiskhed. Det samme gælder, når nogen af  \r\n\r\n følgende har en væsentlig interesse i ejendommen: </P>  \r\n\r\n<UL CLASS=PLAIN-LIST>  \r\n\r\n<LI>1) landinspektørens ægtefælle, beslægtede eller besvogrede i op- eller  \r\n\r\n nedstigende linie eller i sidelinien så nær som søskendebørn eller andre  \r\n\r\n nærstående personer eller </LI>  \r\n\r\n<LI>2) en person, et selskab, en forening eller en anden privat juridisk  \r\n\r\n person, hvortil landinspektøren er knyttet ved tjenesteforhold. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Ingen landinspektør må udføre matrikulært  \r\n\r\n arbejde, som en anden landinspektør i samme virksomhed er afskåret fra at  \r\n\r\n udføre efter stk. 1. </P>  \r\n\r\n<P CLASS=STK> <I>Stk. 3. </I> Boligministeren afgør i tvivlstilfælde, om stk.  \r\n\r\n 1 og 2 er til hinder for, at landinspektøren udfører arbejdet. </P>  \r\n\r\n<P CLASS=STK> <I>Stk. 4. </I> Boligministeren kan fravige stk. 1 og 2,  \r\n\r\n såfremt interessen må antages ikke at have nogen betydning på grund af det  \r\n\r\n pågældende matrikulære arbejdes karakter eller omfang. </P>  \r\n\r\n<P CLASS=STK> <I>Stk. 5. </I> Boligministerens afgørelser efter stk. 3 og 4  \r\n\r\n kan indbringes for retten i den retskreds, hvor ejendommen er beliggende.  \r\n\r\n</P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Boligministeren kan pålægge en praktiserende  \r\n\r\n landinspektør at udføre et matrikulært arbejde, hvis samtlige  \r\n\r\n landinspektører, inden for hvis naturlige forretningsområde arbejdet falder,  \r\n\r\n har afslået at udføre det. Når ikke særlige forhold taler derimod, bør  \r\n\r\n arbejdets udførelse pålægges en af de sidstnævnte landinspektører. </P>  \r\n\r\n<P CLASS=STK> <I>Stk. 2. </I> En praktiserende landinspektør er berettiget  \r\n\r\n til at forlange et beløb deponeret forud for et matrikulært arbejdes  \r\n\r\n udførelse som sikkerhed for betalingen. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Praktiserende landinspektører og deres  \r\n\r\n assistenter med beskikkelse skal udvise en adfærd, der stemmer med god  \r\n\r\n landinspektørskik. De skal herunder udføre deres hverv med omhu og  \r\n\r\n nøjagtighed og i overensstemmelse med, hvad berettigede hensyn til  \r\n\r\n klienternes tarv tilsiger. Sagerne skal fremmes med fornøden hurtighed. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Borgerlig straffelovs §§ 150-152 og §§ 154-157  \r\n\r\n finder tilsvarende anvendelse på praktiserende landinspektører og deres  \r\n\r\n assistenter med beskikkelse. </P>  \r\n\r\n<P CLASS=STK> <I>Stk. 2. </I> Overtrædelse af § 4, stk. 1, § 4 a, stk. 1-3,  \r\n\r\n og § 5, stk. 1 og 2, straffes med bøde. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Boligministeren nedsætter et landinspektørnævn  \r\n\r\n bestående af en dommer som formand samt 2 andre medlemmer, hvoraf det ene  \r\n\r\n skal være en landinspektør, der er ansat i Kort- og Matrikelstyrelsen, og det  \r\n\r\n andet en praktiserende landinspektør. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> En praktiserende landinspektør eller en  \r\n\r\n landinspektørassistent med beskikkelse, der ved udøvelse af sin virksomhed  \r\n\r\n tilsidesætter de pligter, som stillingen medfører, kan af landinspektørnævnet  \r\n\r\n tildeles advarsel eller irettesættelse eller pålægges bøde på indtil 40.000  \r\n\r\n kr. </P>  \r\n\r\n<P CLASS=STK> <I>Stk. 2. </I> Såfremt den pågældende har gjort sig skyldig i  \r\n\r\n grov eller oftere gentagen forsømmelse i udøvelsen af sin virksomhed og de  \r\n\r\n udviste forhold giver grund til at antage, at landinspektøren ikke fremtidig  \r\n\r\n vil udøve virksomheden på forsvarlig måde, kan landinspektørnævnet frakende  \r\n\r\n landinspektøren beskikkelsen på tid fra 1-5 år eller indtil videre. </P>  \r\n\r\n<P CLASS=STK> <I>Stk. 3. </I> Nævnets afgørelser efter stk. 1 og 2 kan ikke  \r\n\r\n indbringes for anden administrativ myndighed. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> En i henhold til § 10, stk. 2, truffen  \r\n\r\n afgørelse kan af den, afgørelsen vedrører, forlanges indbragt for domstolene.  \r\n\r\n</P>  \r\n\r\n<P CLASS=STK> <I>Stk. 2. </I> Begæring i henhold til stk. 1 skal fremsættes  \r\n\r\n over for boligministeren inden 4 uger efter, at afgørelsen er meddelt den  \r\n\r\n pågældende. Afgørelsen skal indeholde oplysning om adgangen til at begære  \r\n\r\n domstolsprøvelse og om fristen herfor. Boligministeren anlægger sag mod den  \r\n\r\n pågældende i den borgerlige retplejes former. </P>  \r\n\r\n<P CLASS=STK> <I>Stk. 3. </I> Begæring om sagsanlæg har opsættende virkning,  \r\n\r\n men retten kan ved kendelse bestemme, at den pågældende under sagens  \r\n\r\n behandling ikke må udøve virksomhed som landinspektør. Såfremt nævnets  \r\n\r\n afgørelse findes lovlig ved dommen, kan det i denne dom bestemmes, at anke  \r\n\r\n ikke har opsættende virkning. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Landinspektørnævnet kan til enhver tid efter  \r\n\r\n ansøgning ophæve en i henhold til § 10, stk. 2, foretagen frakendelse. Er  \r\n\r\n denne sket indtil videre, og afslår nævnet ansøgning om ophævelse af  \r\n\r\n frakendelse, kan den pågældende forlange afgørelsen prøvet ved domstolene,  \r\n\r\n såfremt der er forløbet 5 år efter frakendelse og mindst 2 år efter, at  \r\n\r\n generhvervelse af beskikkelsen senest er nægtet ved dom. § 11, stk. 2, finder  \r\n\r\n tilsvarende anvendelse. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Boligministeren fastsætter de nærmere regler  \r\n\r\n for landinspektørnævnets virksomhed. </P>  \r\n\r\n<P CLASS=STK> <I>Stk. 2. </I> Landinspektørnævnet kan lade afhøring af parter  \r\n\r\n og vidner foretage ved underretten på det sted, hvor parten eller vidnet bor.  \r\n\r\n</P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Lovens bestemmelser for praktiserende  \r\n\r\n landinspektører og deres assistenter med beskikkelse finder tilsvarende  \r\n\r\n anvendelse for landinspektører, der med særlig tilladelse i henhold til § 4,  \r\n\r\n stk. 3 og 5, udfører matrikulært arbejde. </P>  \r\n\r\n</DIV>  \r\n\r\n<A NAME=\"\"P14A\"\"></A>\r\n\r\n<DIV CLASS=PARAGRAPH ID=\"P14A\">  \r\n\r\n<P CLASS=PARAB> <B>§ 14 a. </B> Henlægger ministeren sine beføjelser til at  \r\n\r\n træffe afgørelser efter loven eller efter bestemmelser fastsat efter loven  \r\n\r\n til en institution under ministeriet, kan ministeren fastsætte regler om  \r\n\r\n adgang til at klage over afgørelserne, herunder om, at afgørelserne ikke kan  \r\n\r\n indbringes for anden administrativ myndighed.' </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Loven gælder ikke for Færøerne og Grønland.  \r\n\r\n</P>  \r\n\r\n<P>Lov nr. 138 af 7. marts 1990 indeholder følgende  \r\n\r\n ikrafttrædelsesbestemmelse: </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20 </B> </P>  \r\n\r\n<P CLASS=STK> <I>Stk. 1. </I> Loven træder i kraft den 1. april 1991.*) </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Boligministeriet, den 5. marts 1991 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Svend Erik Hovmand </P>  \r\n\r\n<P CLASS=MINISTER ALIGN=RIGHT>/ Tove Lense-Møller </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>*) § 1 i lov nr. 138 vedrører ændring af § 1, stk. 2-5, § 3, § 4, stk.  \r\n\r\n 1-5, § 5, stk. 1, § 7, § 8, stk. 2, § 9, § 10, stk. 1 og 2, § 14 og § 14 a.  \r\n\r\n</P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/03/1991"
        },
        {
            "displayName": "Accession",
            "displayValue": "A19910013429"
        },
        {
            "displayName": "Entydig dokumentidentifikation",
            "displayValue": "CM014092"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "134"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "05/03/1991"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Kort- og Matrikelstyrelsen"
        },
        {
            "displayName": "Ressortministeriets journalnummer",
            "displayValue": "Boligmin., Kort- og Matrikelstyrelsen, M.C.J. 1990, nr. 196"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}