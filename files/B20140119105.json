{
    "id": 165624,
    "title": "Bekendtgørelse om tilskud til Natura 2000-projekter om etablering af naturlige vandstandsforhold",
    "documentTypeId": "60",
    "isSagsforlobPeriodValid": true,
    "shortName": "BEK nr 1191 af 10/11/2014",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Ordningens formål og indhold</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Definitioner</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Administration</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Arealudpegning</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Tilsagnsberettigede projekter</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap6\">Kapitel 6</a>\r\n      </td>\r\n      <td class=\"IndholdsfortegnelseTekst\">Betingelser for tilsagn om tilskud</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap7\">Kapitel 7</a>\r\n      </td>\r\n      <td class=\"IndholdsfortegnelseTekst\">Ændring af projektet og overdragelse af tilsagn</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap8\">Kapitel 8</a>\r\n      </td>\r\n      <td class=\"IndholdsfortegnelseTekst\">Tilskudsberettigede udgifter</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap9\">Kapitel 9</a>\r\n      </td>\r\n      <td class=\"IndholdsfortegnelseTekst\">Beregning af tilskud</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap10\">Kapitel 10</a>\r\n      </td>\r\n      <td class=\"IndholdsfortegnelseTekst\">Udbetaling af tilskud</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap11\">Kapitel 11</a>\r\n      </td>\r\n      <td class=\"IndholdsfortegnelseTekst\">Underretningspligt</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap12\">Kapitel 12</a>\r\n      </td>\r\n      <td class=\"IndholdsfortegnelseTekst\">Bortfald af tilsagn og tilbagebetaling eller nedsættelse af tilskud</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap13\">Kapitel 13</a>\r\n      </td>\r\n      <td class=\"IndholdsfortegnelseTekst\">Ikrafttræden</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om tilskud til Natura 2000-projekter om etablering af naturlige vandstandsforhold</p>\r\n<p class=\"Indledning2\">I medfør af § 3, § 5, stk. 1, § 7, stk. 4, og § 11, stk. 4, i lov nr. 316 af 31. marts 2007 om udvikling af landdistrikterne (landdistriktsloven) og i medfør af tekstanmærkning nr. 162 ad § 24.23.03 på finansloven 2014 fastsættes efter bemyndigelse:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Ordningens formål og indhold</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Formålet med ordningen er at yde tilskud til ikke-produktionsfremmende investeringer vedrørende etablering af naturlige vandstandsforhold, som kan bidrage til at sikre eller forbedre bevaringsstatus for naturtyper og arter på særligt udpegede Natura 2000-arealer til hydrologi, jf. § 8.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> NaturErhvervstyrelsen kan inden for rammerne af de årlige finanslove</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> give tilsagn om tilskud til forundersøgelser,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> give tilsagn om tilskud til ikke-produktionsfremmende investeringer i forbindelse med etablering af naturlige vandstandsforhold, som kan bidrage til at opfylde ordningens formål, og</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> reservere økonomiske rammer for projekter omfattet af nr. 2 til tilsagn om tilskud til fastholdelse af naturlige vandstandsforhold i medfør af landdistriktsloven.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Tilsagn om tilskud kan gives til private lodsejere, private virksomheder, offentlige virksomheder, fonde, foreninger, organisationer, offentlige institutioner og kommunale fællesskaber.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Definitioner</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num1\">1)</span> Forundersøgelser: Undersøgelser, der gennemføres forud for etablering af naturlige vandstandsforhold, og som fastlægger, om etablering af naturlige vandstandsforhold kan gennemføres. Forundersøgelser kan omfatte ejendomsmæssige og tekniske forhold.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num2\">2)</span> Ejendomsmæssige forundersøgelser: Undersøgelser, der fastlægger lodsejertilslutning til projektet og behovet for at reservere tilskudsmidler til fastholdelse af naturlige vandstandsforhold.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num3\">3)</span> Tekniske forundersøgelser: Undersøgelser, der beskriver tekniske og biologiske forhold af betydning for etablering af naturlige vandstandsforhold, herunder størrelse af det påvirkede areal og andre vigtige ting som, jordbundsforhold, topografi, flora og fauna, samt beskriver, hvorledes etablering af naturlige vandstandsforhold kan bidrage til at fremme formålet med denne ordning.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num4\">4)</span> Etablering af naturlige vandstandsforhold: Vandstanden hæves, så vandstandsniveau bliver naturlig for naturtypen.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Administration</p>\r\n<p class=\"ParagrafGruppeOverskrift\">\r\n   <span id=\"Kap3_X1\">Kontrol</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> NaturErhvervstyrelsen forestår den fysiske kontrol og den administrative kontrol samt den efterfølgende regnskabskontrol af projekter, der har modtaget tilsagn om tilskud.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> NaturErhvervstyrelsen kan til brug for kontrollen indhente oplysninger fra andre myndigheder i fornødent omfang i overensstemmelse med landdistriktslovens § 12.</p>\r\n<p class=\"ParagrafGruppeOverskrift\">\r\n   <span id=\"Kap3_X2\">Ansøgning om tilsagn om tilskud</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Ansøgning om tilsagn om tilskud til forundersøgelser og til etablering af naturlige vandstandsforhold indgives til NaturErhvervstyrelsen på et særligt skema, der findes på NaturErhvervstyrelsens hjemmeside.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Hvis ansøger ønsker reservation af en økonomisk ramme for tilsagn om tilskud til fastholdelse af naturlige vandstandsforhold i medfør af landdistriktsloven, skal ansøgning om reservation af en økonomisk ramme hertil indgives samtidig med ansøgning om tilsagn om tilskud til etablering af naturlige vandstandsforhold og i samme ansøgningsskema som nævnt i stk. 1.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Ansøgningen skal indeholde de oplysninger og være vedlagt de bilag, som NaturErhvervstyrelsen forlanger til brug for sagsbehandlingen, herunder følgende:</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num1\">1)</span> Ved ansøgning om tilsagn om tilskud til forundersøgelser</p>\r\n<p class=\"Liste2\">\r\n   <span class=\"Liste2Nr\" id=\"Par5_Stk3_Num1_Lita\">a)</span> en beskrivelse af de forundersøgelser, der ønskes gennemført, og det projekt om etablering af naturlige vandstandsforhold, som forundersøgelserne vedrører,</p>\r\n<p class=\"Liste2\">\r\n   <span class=\"Liste2Nr\" id=\"Par5_Stk3_Num1_Litb\">b)</span> et kort over de arealer, hvor der ønskes etableret naturlige vandstandsforhold, og</p>\r\n<p class=\"Liste2\">\r\n   <span class=\"Liste2Nr\" id=\"Par5_Stk3_Num1_Litc\">c)</span> kommunens erklæring om at det projekt om etablering af naturlig vandstandsforhold, som forundersøgelsen vedrører, er i overensstemmelse med den statslige og kommunale Natura 2000 planlægning, medmindre de arealer, hvor der ønskes etableret naturlige vandstandsforhold, udelukkende omfatter arealer, hvor en offentlig ejer selv udarbejder drifts- og plejeplaner.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num2\">2)</span> Ved ansøgning om tilsagn om tilskud til etablering af naturlige vandstandsforhold</p>\r\n<p class=\"Liste2\">\r\n   <span class=\"Liste2Nr\" id=\"Par5_Stk3_Num2_Lita\">a)</span> en beskrivelse af projektet, herunder den forventede effekt på naturtyper og arter i Natura 2000-området, og en begrundelse for den valgte løsning,</p>\r\n<p class=\"Liste2\">\r\n   <span class=\"Liste2Nr\" id=\"Par5_Stk3_Num2_Litb\">b)</span> et kort over de arealer, der indgår i projektområdet,</p>\r\n<p class=\"Liste2\">\r\n   <span class=\"Liste2Nr\" id=\"Par5_Stk3_Num2_Litc\">c)</span> mindst 2 bindende tilbud, som omfatter mindst 90 pct. af de anslåede udgifter,</p>\r\n<p class=\"Liste2\">\r\n   <span class=\"Liste2Nr\" id=\"Par5_Stk3_Num2_Litd\">d)</span> kommunens erklæring om at projektet om etablering af naturlige vandstandsforhold er i overensstemmelse med den statslige og kommunale Natura 2000 planlægning, medmindre projektområdet udelukkende omfatter arealer, hvor en offentlig ejer selv udarbejder drifts- og plejeplaner,</p>\r\n<p class=\"Liste2\">\r\n   <span class=\"Liste2Nr\" id=\"Par5_Stk3_Num2_Lite\">e)</span> en redegørelse fra en faglig ekspert om de vandstandsforhold, der etableres som følge af projektet, herunder et kort over de arealer, som påvirkes af de nævnte vandstandsforhold, og</p>\r\n<p class=\"Liste2\">\r\n   <span class=\"Liste2Nr\" id=\"Par5_Stk3_Num2_Litf\">f)</span> dokumentation for at der for samtlige ejendomme med arealer inden for projektområdet foreligger accept af tinglysning af servitut, som omhandlet i § 13.</p>\r\n<p class=\"Stk2\">\r\n   <span class=\"StkNr\" id=\"Par5_Stk4\">Stk. 4.</span> NaturErhvervstyrelsen offentliggør ansøgningsperioden senest fire uger før ansøgningsperiodens start. Offentliggørelse af ansøgningsperioden sker på NaturErhvervstyrelsens hjemmeside.</p>\r\n<p class=\"Stk2\">\r\n   <span class=\"StkNr\" id=\"Par5_Stk5\">Stk. 5.</span> Uanset stk. 4 kan ansøgninger om tilskud i 2014 indsendes fra den 13. november 2014 og skal være modtaget i NaturErhvervstyrelsen senest den 26. november 2014.</p>\r\n<p class=\"Stk2\">\r\n   <span class=\"StkNr\" id=\"Par5_Stk6\">Stk. 6.</span> Ansøgningsfristen kan i særlige tilfælde af NaturErhvervstyrelsen forlænges.</p>\r\n<p class=\"Stk2\">\r\n   <span class=\"StkNr\" id=\"Par5_Stk7\">Stk. 7.</span> NaturErhvervstyrelsen kan i særlige tilfælde dispensere fra stk. 3, nr. 2, litra c.</p>\r\n<p class=\"Stk2\">\r\n   <span class=\"StkNr\" id=\"Par5_Stk8\">Stk. 8.</span> NaturErhvervstyrelsen kvitterer for ansøgningens modtagelse.</p>\r\n<p class=\"ParagrafGruppeOverskrift\">\r\n   <span id=\"Kap3_X3\">Afgørelse og prioritering</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> NaturErhvervstyrelsen prioriterer de ansøgte projekter med særskilt prioritering for hver af følgende kategorier:</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num1\">1)</span> Projekter, der omfatter forundersøgelser.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num2\">2)</span> Projekter, der omfatter etablering af naturlige vandstandsforhold.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> For de i stk. 1 anførte kategorier fastsætter NaturErhvervstyrelsen inden for den samlede økonomiske ramme indikative tilsagnsrammer. Indikative tilsagnsrammer, der er gældende for en ansøgningsperiode, offentliggøres af NaturErhvervstyrelsen på styrelsens hjemmeside senest ved begyndelsen af ansøgningsperioden.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Inden for hver af de i stk. 1 anførte kategorier prioriterer NaturErhvervstyrelsen de ansøgte projekter i følgende prioriterede rækkefølge:</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk3_Num1\">1)</span> Projekter hvor mindst 75 pct. af det samlede projektareal er særligt udpegede Natura 2000-arealer til hydrologi.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk3_Num2\">2)</span> Projekter hvor mindst 50 pct. af det samlede projektareal er særligt udpegede Natura 2000-arealer til hydrologi.</p>\r\n<p class=\"Stk2\">\r\n   <span class=\"StkNr\" id=\"Par6_Stk4\">Stk. 4.</span> Hvis der på grund af den bevillingsmæssige ramme skal gives afslag for en del af de ansøgte projekter, prioriteres projekterne inden for ovenstående prioriteringsklasser. Projekterne prioriteres efter størrelse, idet et større areal går forud for et mindre areal på projektniveau.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> NaturErhvervstyrelsen kan træffe afgørelse om afslag eller delvist afslag på ansøgninger, hvis NaturErhvervstyrelsen vurderer,</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num1\">1)</span> at effekten af det ansøgte projekt ikke i tilstrækkeligt omfang bidrager til at opfylde formålet med ordningen,</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num2\">2)</span> at effekten af den ansøgte investering ikke i tilstrækkeligt omfang bidrager til at opfylde formålet med ordningen,</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num3\">3)</span> at effekten af den ansøgte projekt ikke er tilstrækkeligt set i forhold til projektets samlede udgifter,</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num4\">4)</span> at effekten af den ansøgte investering ikke er tilstrækkeligt set i forhold til projektets samlede udgifter, eller</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num5\">5)</span> at de anslåede udgifter ikke er rimelige.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Arealudpegning</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> På grundlag af en faglig vurdering fra Naturstyrelsen udpeger NaturErhvervstyrelsen inden for Natura 2000-områder arealer, hvor der kan søges om tilsagn om tilskud til etablering af naturlige vandstandsforhold (særligt udpegede Natura 2000-arealer til hydrologi).</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Senest ved begyndelsen af ansøgningsperioden oplyser NaturErhvervstyrelsen på NaturErhvervstyrelsens hjemmeside om den arealudpegning, der er gældende for ansøgningsperioden.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Tilsagnsberettigede projekter</p>\r\n<p class=\"ParagrafGruppeOverskrift\">\r\n   <span id=\"Kap5_X1\">Forundersøgelser</span>\r\n</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Tilsagn om tilskud til forundersøgelser kan gives for projekter, hvor de arealer, hvor der ønskes etableret naturlige vandstandsforhold, opfylder følgende betingelser:</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num1\">1)</span> Mindst 50 pct. af arealerne skal ved ansøgningsperiodens begyndelse være særligt udpegede Natura 2000-arealer til hydrologi.</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num2\">2)</span> Maksimum 50 pct. af området må ved ansøgningsperiodens begyndelse være udpeget som \"Areal uden tilskudsmulighed i Natura 2000\".</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num3\">3)</span> Projektområdet må ved ansøgningsperiodens udløb ikke omfatte arealer, der indgår i et projekt, der vedrører ændrede vandstandsforhold, og for hvilket der er givet tilskud til samme investering.</p>\r\n<p class=\"ParagrafGruppeOverskrift\">\r\n   <span id=\"Kap5_X2\">Etablering af naturlige vandstandsforhold</span>\r\n</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Tilsagn om tilskud til etablering af naturlige vandstandsforhold kan gives for projekter, som NaturErhvervstyrelsen vurderer kan medvirke til at opfylde ordningens formål.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Følgende betingelser gælder for projektområdet:</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk2_Num1\">1)</span> Mindst 50 pct. af projektområdet skal ved ansøgningsperiodens begyndelse være særligt udpegede Natura 2000-arealer til hydrologi.</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk2_Num2\">2)</span> Maksimum. 50 pct. af området må ved ansøgningsperiodens begyndelse være udpeget som \"Areal uden tilskudsmulighed i Natura 2000\".</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk2_Num3\">3)</span> Projektområdet må ved ansøgningsperiodens udløb ikke omfatte arealer, der indgår i et projekt, der vedrører ændrede vandstandsforhold, og for hvilket der er givet tilskud til samme investering.</p>\r\n<p class=\"Kapitel\" id=\"K6\">\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Betingelser for tilsagn om tilskud</p>\r\n<p class=\"ParagrafGruppeOverskrift\">\r\n   <span id=\"Kap6_X1\">Forundersøgelser</span>\r\n</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Tilsagn om tilskud til forundersøgelser er betinget af,</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num1\">1)</span> at ansøger afgiver de oplysninger, NaturErhvervstyrelsen anmoder om til brug for sagsbehandlingen,</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num2\">2)</span> at projektet afsluttes inden en dato, der fastsættes i NaturErhvervstyrelsen i tilsagnet,</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num3\">3)</span> at tilsagnshaver indsender afsluttende udbetalingsanmodning og projektrapport til NaturErhvervstyrelsen, jf. § 22, og</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num4\">4)</span> at udbetalingsanmodning med tilhørende originale regnskabsbilag holdes tilgængeligt i mindst 5 år fra datoen for afsluttende udbetaling af tilskud.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Hvis projektet eller dele heraf er omfattet af EU’s udbudsregler eller tilbudslovens regler, skal tilsagnshaver holde dokumenter, der dokumenterer, at EU’s udbudsregler eller tilbudslovens regler er overholdt, tilgængelig i mindst fem år fra datoen for slutudbetaling.</p>\r\n<p class=\"ParagrafGruppeOverskrift\">\r\n   <span id=\"Kap6_X2\">Etablering af naturlige vandstandsforhold</span>\r\n</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Tilsagn om tilskud til etablering af naturlige vandstandsforhold er betinget af,</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk1_Num1\">1)</span> at de nødvendige tilladelser fra offentlige myndigheder opnås,</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk1_Num2\">2)</span> at ansøger afgiver de oplysninger, NaturErhvervstyrelsen anmoder om til brug for sagsbehandlingen,</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk1_Num3\">3)</span> at projektet afsluttes inden en dato, der fastsættes af NaturErhvervstyrelsen i tilsagnet,</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk1_Num4\">4)</span> at tilsagnshaver indsender afsluttende udbetalingsanmodning og projektrapport til NaturErhvervstyrelsen, jf. § 22,</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk1_Num5\">5)</span> at projektet opretholdes i en periode på mindst 5 år fra datoen for afsluttende udbetaling af projektet,</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk1_Num6\">6)</span> at udbetalingsanmodninger med tilhørende originale regnskabsbilag holdes tilgængeligt i mindst 5 år fra datoen for afsluttende udbetaling af tilskud, og</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk1_Num7\">7)</span> at tilsagnshaver sikrer, at kontrolmyndigheden har adgang til projektområdet i forbindelse med kontrol.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Hvis projektet eller dele heraf er omfattet af EU’s udbudsregler eller tilbudslovens regler, skal tilsagnshaver holde dokumenter, der dokumenterer, at EU’s udbudsregler eller tilbudslovens regler er overholdt, tilgængelig i mindst fem år fra datoen for slutudbetaling.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Tilsagn om tilskud til etablering af naturlige vandstandsforhold er endvidere betinget af, at tilsagnshaver sikrer, at de i stk. 2 anførte bestemmelser og eventuelle bestemmelser i medfør af § 14 bliver tinglyst som servitut på samtlige ejendomme med arealer inden for projektområdet. I servitutterne skal NaturErhvervstyrelsen være anført som påtaleberettiget.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Efter projektets gennemførelse skal arealer inden for projektområdet permanent henligge som vådområde og fastholdes som græs- eller naturarealer. Skov, der er etableret forud for indgivelse af ansøgning om tilsagn om tilskud, kan dog opretholdes, men kan ikke omfattes af tilsagn om tilskud til fastholdelse af naturlige vandstandsforhold i medfør af landdistriktsloven. For arealer inden for projektområdet gælder endvidere følgende:</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk2_Num1\">1)</span> Arealerne må ikke anvendes til etablering af skov eller energi-, lav- eller stævningsskov.</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk2_Num2\">2)</span> Arealerne må ikke anvendes til dyrkning af afgrøder, herunder ikke anvendes til frøproduktion og til dyrkning af energiafgrøder, prydvækster, pyntegrønt og juletræer, hvilket dog ikke er til hinder for, at græs og anden plantevækst på arealerne kan anvendes til græsning, slæt, rørskær eller lignende.</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk2_Num3\">3)</span> Arealerne må ikke tilføres plantebeskyttelsesmidler. NaturErhvervstyrelsen kan i særlige tilfælde dispensere fra forbuddet mod tilførsel af plantebeskyttelsesmidler.</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk2_Num4\">4)</span> Arealerne må ikke tilføres gødning, bortset fra den gødning, der efterlades af græssende husdyr.</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk2_Num5\">5)</span> Arealerne må ikke omlægges.</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk2_Num6\">6)</span> Der må ikke tilskudsfodres på arealerne. Mineraler betragtes ikke som tilskudsfoder. NaturErhvervstyrelsen kan i særlige tilfælde dispensere fra forbuddet mod at tilskudsfodre på arealerne.</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk2_Num7\">7)</span> Kontrolmyndigheden skal have adgang til projektområdet i forbindelse med kontrol.</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk2_Num8\">8)</span> Der skal være den adgang til projektområdet, der er nødvendig for at kunne opfylde betingelser vedrørende vedligeholdelse af anlæg.</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk2_Num9\">9)</span> Den naturtype og tilstand, der dannes som følge af de bestemmelser, der tinglyses i medfør af nærværende bekendtgørelse, er ikke omfattet af undtagelsesreglen (1-årsreglen) i § 2, stk. 1 og 3, i bekendtgørelse nr. 1172 af 20. november 2006 om beskyttede naturtyper eller senere bestemmelser, der måtte afløse de nævnte bestemmelser.</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk2_Num10\">10)</span> Den, NaturErhvervstyrelsen bemyndiger dertil, skal have adgang til udendørs arealer i projektområdet i forbindelse med målinger af effekten af projektet på naturen, herunder til at udtage prøver.</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> NaturErhvervstyrelsen fastsætter i tilsagnet nærmere betingelser om tilsagnshavers forpligtelse til at informere om den offentlige medfinansiering af projektet og til at offentliggøre oplysninger om projektet i relevante dagblade, tidsskrifter og lignende eller på tilsagnshavers hjemmeside.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> NaturErhvervstyrelsen kan i tilsagnet fastsætte yderligere betingelser for tilsagnet, herunder at servitutter for projektområdet skal indeholde nærmere anførte bestemmelser udover de bestemmelser, der er anført i § 13, stk. 2, herunder bestemmelser om afvandingsforholdene, vedligeholdelse af anlæg og plantedækket.</p>\r\n<p class=\"Kapitel\" id=\"K7\">\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Ændring af projektet og overdragelse af tilsagn</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Ændring af et projekt, herunder den i medfør af § 11, stk. 1, nr. 2, og § 12, stk. 1, nr. 3, fastsatte frist for projektets afslutning, kan godkendes af NaturErhvervstyrelsen på betingelse af, at ændringen er i overensstemmelse med projektets formål. Ansøgning om ændring af et projekt skal godkendes af NaturErhvervstyrelsen, inden ændringen iværksættes.</p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> Anmodning om ændring af et projekt skal være modtaget i NaturErhvervstyrelsen senest to måneder før den dato, hvor projektet senest skal være afsluttet. NaturErhvervstyrelsen kan i særlige tilfælde meddele dispensation fra denne frist.</p>\r\n<p class=\"Stk2\">\r\n   <span class=\"StkNr\" id=\"Par15_Stk3\">Stk. 3.</span> Fristen for projektets afslutning kan ikke forlænges ud over den 1. januar 2022.</p>\r\n<p class=\"Stk2\">\r\n   <span class=\"StkNr\" id=\"Par15_Stk4\">Stk. 4.</span> Tilsagnsbeløbet kan ikke forhøjes i forbindelse med ændring af et projekt.</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> NaturErhvervstyrelsen kan efter ansøgning tillade, at tilsagnet overdrages til en anden, der ifølge § 2, stk. 2, kan være tilsagnshaver. Den, der får overdraget tilsagnet, overtager alle rettigheder og forpligtelser efter tilsagnet.</p>\r\n<p class=\"Kapitel\" id=\"K8\">\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">Tilskudsberettigede udgifter</p>\r\n<p class=\"ParagrafGruppeOverskrift\">\r\n   <span id=\"Kap8_X1\">Forundersøgelser</span>\r\n</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> De tilskudsberettigede udgifter til forundersøgelser kan omfatte udgifter til</p>\r\n<p class=\"Liste1\">\r\n   <span class=\"Liste1Nr\" id=\"Par17_Stk1_Num1\">1)</span> løn til tilsagnshavers personale, der er beskæftiget med projektet, jf. dog stk. 2,</p>\r\n<p class=\"Liste1\">\r\n   <span class=\"Liste1Nr\" id=\"Par17_Stk1_Num2\">2)</span> information og møder og</p>\r\n<p class=\"Liste1\">\r\n   <span class=\"Liste1Nr\" id=\"Par17_Stk1_Num3\">3)</span> konsulentbistand.</p>\r\n<p class=\"Stk2\">\r\n   <span class=\"StkNr\" id=\"Par17_Stk2\">Stk. 2.</span> Udgifter til løn til tilsagnshavers personale, der er beskæftiget med projektet, er kun tilskudsberettigede, hvis udgifterne ikke normalt finansieres af offentlige institutioner, offentlige virksomheder eller kommunale fællesskaber, og udgifterne kan dokumenteres ved faktura eller tilsvarende dokument.</p>\r\n<p class=\"Stk2\">\r\n   <span class=\"StkNr\" id=\"Par17_Stk3\">Stk. 3.</span> Udgifterne skal være nødvendige for at gennemføre projektet og skal være direkte relateret til gennemførelsen af projektet.</p>\r\n<p class=\"Stk2\">\r\n   <span class=\"StkNr\" id=\"Par17_Stk4\">Stk. 4.</span> NaturErhvervstyrelsen kan efter ansøgning godkende andre udgifter end de i stk. 1 anførte som tilskudsberettigede. Det er en betingelse for godkendelse, at udgifterne er af væsentlig betydning for projektets gennemførelse.</p>\r\n<p class=\"ParagrafGruppeOverskrift\">\r\n   <span id=\"Kap8_X2\">Etablering af naturlige vandstandsforhold</span>\r\n</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18_Stk1\">§ 18.</span> De tilskudsberettigede udgifter til etablering af naturlige vandstandsforhold kan omfatte udgifter til</p>\r\n<p class=\"Liste1\">\r\n   <span class=\"Liste1Nr\" id=\"Par18_Stk1_Num1\">1)</span> materiel og anlægsarbejder, herunder entreprenørydelser,</p>\r\n<p class=\"Liste1\">\r\n   <span class=\"Liste1Nr\" id=\"Par18_Stk1_Num2\">2)</span> løn til tilsagnshavers personale, der er beskæftiget med projektet, jf. dog stk. 2,</p>\r\n<p class=\"Liste1\">\r\n   <span class=\"Liste1Nr\" id=\"Par18_Stk1_Num3\">3)</span> konsulentbistand og</p>\r\n<p class=\"Liste1\">\r\n   <span class=\"Liste1Nr\" id=\"Par18_Stk1_Num4\">4)</span> gebyr til tinglysning af servitutter, jf. § 13, stk. 1.</p>\r\n<p class=\"Stk2\">\r\n   <span class=\"StkNr\" id=\"Par18_Stk2\">Stk. 2.</span> Udgifter til løn til tilsagnshavers personale, der er beskæftiget med projektet, er kun tilskudsberettigede, hvis udgifterne ikke normalt finansieres af offentlige institutioner, offentlige virksomheder eller kommunale fællesskaber, og udgifterne kan dokumenteres ved faktura eller tilsvarende dokument.</p>\r\n<p class=\"Stk2\">\r\n   <span class=\"StkNr\" id=\"Par18_Stk3\">Stk. 3.</span> Udgifterne skal være nødvendige for at gennemføre projektet og skal være direkte relateret til gennemførelsen af projektet.</p>\r\n<p class=\"Stk2\">\r\n   <span class=\"StkNr\" id=\"Par18_Stk4\">Stk. 4.</span> NaturErhvervstyrelsen kan efter ansøgning godkende andre udgifter end de i stk. 1 anførte som tilskudsberettigede. Det er en betingelse for godkendelse, at udgifterne er af væsentlig betydning for projektets gennemførelse.</p>\r\n<p class=\"ParagrafGruppeOverskrift\">\r\n   <span id=\"Kap8_X3\">Projektudgifter der ikke er tilskudsberettigede</span>\r\n</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19_Stk1\">§ 19.</span> De tilskudsberettigede projektudgifter til forundersøgelser og til etablering af naturlige vandstandsforhold kan ikke omfatte</p>\r\n<p class=\"Liste1\">\r\n   <span class=\"Liste1Nr\" id=\"Par19_Stk1_Num1\">1)</span> udgifter, som tilsagnshaver har afholdt inden tilsagnshavers modtagelse af tilsagnet,</p>\r\n<p class=\"Liste1\">\r\n   <span class=\"Liste1Nr\" id=\"Par19_Stk1_Num2\">2)</span> udgifter vedrørende aktiviteter, som tilsagnshaver eller en ejer eller forpagter af arealer i projektområdet vedrørende etablering af naturlige vandstandsforhold er forpligtet til at gennemføre i medfør af anden lovgivning,</p>\r\n<p class=\"Liste1\">\r\n   <span class=\"Liste1Nr\" id=\"Par19_Stk1_Num3\">3)</span> udgifter, hvortil der ydes offentlig støtte eller støtte i medfør af anden lovgivning,</p>\r\n<p class=\"Liste1\">\r\n   <span class=\"Liste1Nr\" id=\"Par19_Stk1_Num4\">4)</span> finansierings- og pengeinstitutomkostninger,</p>\r\n<p class=\"Liste1\">\r\n   <span class=\"Liste1Nr\" id=\"Par19_Stk1_Num5\">5)</span> moms, medmindre denne endeligt bæres af tilsagnshaver,</p>\r\n<p class=\"Liste1\">\r\n   <span class=\"Liste1Nr\" id=\"Par19_Stk1_Num6\">6)</span> udgifter til forskning og teknologisk udvikling,</p>\r\n<p class=\"Liste1\">\r\n   <span class=\"Liste1Nr\" id=\"Par19_Stk1_Num7\">7)</span> udgifter til køb af brugt udstyr og brugt materiel,</p>\r\n<p class=\"Liste1\">\r\n   <span class=\"Liste1Nr\" id=\"Par19_Stk1_Num8\">8)</span> udgifter til leje og leasing af udstyr og materiel,</p>\r\n<p class=\"Liste1\">\r\n   <span class=\"Liste1Nr\" id=\"Par19_Stk1_Num9\">9)</span> udgifter i form af naturalydelser, som omhandlet i art. 69 i Europa-Parlamentets og Rådets forordning (EU) nr. 1303/2013 af 17. december 2013 om fælles bestemmelser for Den Europæiske Fond for Regionaludvikling, Den Europæiske Socialfond, Samhørighedsfonden, Den Europæiske Landbrugsfond for Udvikling af Landdistrikterne og Den Europæiske Hav- og Fiskerifond og om generelle bestemmelser for Den Europæiske Fond for Regionaludvikling, Den Europæiske Socialfond, Samhørighedsfonden og Den Europæiske Hav- og Fiskerifond og om ophævelse af Rådets forordning (EF) nr. 1083/2006, og</p>\r\n<p class=\"Liste1\">\r\n   <span class=\"Liste1Nr\" id=\"Par19_Stk1_Num10\">10)</span> udgifter til aktiviteter på arealer med skov eller beliggende i skov, herunder brandbælter.</p>\r\n<p class=\"Kapitel\" id=\"K9\">\r\n   <span id=\"Kap9\">Kapitel 9</span>\r\n</p>\r\n<p class=\"KapitelOverskrift2\">Beregning af tilskud</p>\r\n<p class=\"Paragraf\" id=\"P20\">\r\n   <span class=\"ParagrafNr\" id=\"Par20_Stk1\">§ 20.</span> NaturErhvervstyrelsen kan efter denne bekendtgørelse give tilskud på op til 100 pct. af de tilskudsberettigede udgifter.</p>\r\n<p class=\"Stk2\">\r\n   <span class=\"StkNr\" id=\"Par20_Stk2\">Stk. 2.</span> De tilskudsberettigede udgifter kan kun omfatte udgifter, der er nødvendige for gennemførelse af projektet. Tilskud kan maksimalt udgøre det tilsagnsbeløb, der er fastsat af NaturErhvervstyrelsen i tilsagn om tilskud.</p>\r\n<p class=\"Kapitel\" id=\"K10\">\r\n   <span id=\"Kap10\">Kapitel 10</span>\r\n</p>\r\n<p class=\"KapitelOverskrift2\">Udbetaling af tilskud</p>\r\n<p class=\"Paragraf\" id=\"P21\">\r\n   <span class=\"ParagrafNr\" id=\"Par21_Stk1\">§ 21.</span> Udbetaling af tilskud sker på baggrund af tilsagnshavers opgørelse over betalte tilskudsberettigede udgifter, der skal kunne dokumenteres. Anmodning om udbetaling af tilskud skal indsendes på et særligt skema og vedlægges alle udgiftsbilag samt dokumentation for betaling. Skema til udbetalingsanmodning findes på NaturErhvervstyrelsens hjemmeside.</p>\r\n<p class=\"Stk2\">\r\n   <span class=\"StkNr\" id=\"Par21_Stk2\">Stk. 2.</span> Tilskud til forundersøgelser udbetales som en samlet udbetaling efter forundersøgelsens afslutning. Tilskud til etablering af naturlige vandstandsforhold kan udbetales i to rater, hvor den første rate skal udgøre mindst 20 pct.</p>\r\n<p class=\"Stk2\">\r\n   <span class=\"StkNr\" id=\"Par21_Stk3\">Stk. 3.</span> Det er en betingelse for rateudbetaling, at NaturErhvervstyrelsen har godkendt rateopgørelser. Ved slutudbetaling er det endvidere en betingelse, at NaturErhvervstyrelsen har godkendt den endelige opgørelse og slutrapport for projektet.</p>\r\n<p class=\"Stk2\">\r\n   <span class=\"StkNr\" id=\"Par21_Stk4\">Stk. 4.</span> Det er en betingelse for udbetaling af tilskud, at de nødvendige tilladelser fra offentlige myndigheder er opnået. For projekter om etablering af naturlige vandstandsforhold er udbetaling af tilskud endvidere betinget af, at der er tinglyst servitut på samtlige ejendomme med arealer inden for projektområdet, jf. § 13.</p>\r\n<p class=\"Paragraf\" id=\"P22\">\r\n   <span class=\"ParagrafNr\" id=\"Par22_Stk1\">§ 22.</span> Afsluttende udbetaling er betinget af at anmodning om slutudbetaling er modtaget i NaturErhvervstyrelsen senest tre måneder efter den dato, hvor projektet senest skal være afsluttet. NaturErhvervstyrelsen kan i særlige tilfælde meddele dispensation fra denne frist.</p>\r\n<p class=\"Stk2\">\r\n   <span class=\"StkNr\" id=\"Par22_Stk2\">Stk. 2.</span> Anmodning om slutudbetaling skal være vedlagt en opgørelse over betalte tilskudsberettigede udgifter vedlagt alle udgiftsbilag, dokumentation for betaling og slutrapport. Slutrapporten skal udfærdiges på et særligt skema, der findes på NaturErhvervstyrelsens hjemmeside.</p>\r\n<p class=\"Stk2\">\r\n   <span class=\"StkNr\" id=\"Par22_Stk3\">Stk. 3.</span> Manglende indsendelse af slutudbetaling vil medføre bortfald af tilsagn med krav om tilbagebetaling af allerede udbetalte rater, jf. § 25.</p>\r\n<p class=\"Paragraf\" id=\"P23\">\r\n   <span class=\"ParagrafNr\" id=\"Par23_Stk1\">§ 23.</span> NaturErhvervstyrelsen overfører tilskuddet til tilsagnshavers NemKonto.</p>\r\n<p class=\"Kapitel\" id=\"K11\">\r\n   <span id=\"Kap11\">Kapitel 11</span>\r\n</p>\r\n<p class=\"KapitelOverskrift2\">Underretningspligt</p>\r\n<p class=\"Paragraf\" id=\"P24\">\r\n   <span class=\"ParagrafNr\" id=\"Par24_Stk1\">§ 24.</span> Tilsagnshaver er forpligtet til i hele perioden, hvor betingelserne for tilsagn om tilskud skal opfyldes, på forlangende afgive en erklæring til NaturErhvervstyrelsen om, hvorvidt betingelserne for tilsagn om tilskud fortsat opfyldes.</p>\r\n<p class=\"Stk2\">\r\n   <span class=\"StkNr\" id=\"Par24_Stk2\">Stk. 2.</span> Tilsagnshaver er i hele perioden, hvor betingelserne for tilsagn om tilskud skal opfyldes, forpligtet til uden ugrundet ophold skriftligt at give NaturErhvervstyrelsen meddelelse om forhold, der kan medføre bortfald af tilsagn om tilskud eller tilbagebetaling af tilskud efter kapitel 12.</p>\r\n<p class=\"Kapitel\" id=\"K12\">\r\n   <span id=\"Kap12\">Kapitel 12</span>\r\n</p>\r\n<p class=\"KapitelOverskrift2\">Bortfald af tilsagn og tilbagebetaling eller nedsættelse af tilskud</p>\r\n<p class=\"Paragraf\" id=\"P25\">\r\n   <span class=\"ParagrafNr\" id=\"Par25_Stk1\">§ 25.</span> NaturErhvervstyrelsen kan træffe afgørelse om hel eller delvis bortfald af tilsagn og tilbagebetaling af tilskud, hvis</p>\r\n<p class=\"Liste1\">\r\n   <span class=\"Liste1Nr\" id=\"Par25_Stk1_Num1\">1)</span> ansøger har givet urigtige eller vildledende oplysninger eller har fortiet oplysninger af betydning for sagens afgørelse,</p>\r\n<p class=\"Liste1\">\r\n   <span class=\"Liste1Nr\" id=\"Par25_Stk1_Num2\">2)</span> tilsagnshaver tilsidesætter sine pligter efter landdistriktslovens § 11, stk. 2,</p>\r\n<p class=\"Liste1\">\r\n   <span class=\"Liste1Nr\" id=\"Par25_Stk1_Num3\">3)</span> tilsagnshaver ikke opfylder sin underretningspligt efter § 24,</p>\r\n<p class=\"Liste1\">\r\n   <span class=\"Liste1Nr\" id=\"Par25_Stk1_Num4\">4)</span> projektet ikke gennemføres i overensstemmelse med tilsagnet, eller</p>\r\n<p class=\"Liste1\">\r\n   <span class=\"Liste1Nr\" id=\"Par25_Stk1_Num5\">5)</span> betingelserne for tilsagn om tilskud efter kap. 6 ikke er opfyldt, og</p>\r\n<p class=\"Liste1\">\r\n   <span class=\"Liste1Nr\" id=\"Par25_Stk1_Num6\">6)</span> de samlede støtteberettigede udgifter i tilsagnet nedsættes til 0 kr.</p>\r\n<p class=\"Paragraf\" id=\"P26\">\r\n   <span class=\"ParagrafNr\" id=\"Par26_Stk1\">§ 26.</span> Uanset § 25 kan NaturErhvervstyrelsen opretholde tilsagnet eller foretage en proportionel nedsættelse af den samlede værdi af de tilskudsberettigede udgifter for et projekt, hvis følgende ikke er overholdt:</p>\r\n<p class=\"Liste1\">\r\n   <span class=\"Liste1Nr\" id=\"Par26_Stk1_Num1\">1)</span> Betingelsen i § 11, stk. 2.</p>\r\n<p class=\"Liste1\">\r\n   <span class=\"Liste1Nr\" id=\"Par26_Stk1_Num2\">2)</span> Betingelsen i § 12, stk. 1, nr. 5.</p>\r\n<p class=\"Liste1\">\r\n   <span class=\"Liste1Nr\" id=\"Par26_Stk1_Num3\">3)</span> Betingelsen i § 12, stk. 2.</p>\r\n<p class=\"Liste1\">\r\n   <span class=\"Liste1Nr\" id=\"Par26_Stk1_Num4\">4)</span> Betingelserne i § 14, stk. 1.</p>\r\n<p class=\"Liste1\">\r\n   <span class=\"Liste1Nr\" id=\"Par26_Stk1_Num5\">5)</span> EU´s udbudsregler eller reglerne i tilbudsloven.</p>\r\n<p class=\"Liste1\">\r\n   <span class=\"Liste1Nr\" id=\"Par26_Stk1_Num6\">6)</span> § 25, nr. 1.</p>\r\n<p class=\"Liste1\">\r\n   <span class=\"Liste1Nr\" id=\"Par26_Stk1_Num7\">7)</span> § 25, nr. 3.</p>\r\n<p class=\"Stk2\">\r\n   <span class=\"StkNr\" id=\"Par26_Stk2\">Stk. 2.</span> Tilskuddet vil blive nedsat ud fra en vurdering af art, grovhed, omfang og varighed af overtrædelsen, hvorvidt der er tale om gentagelse, samt ud fra en vurdering af det eventuelle økonomiske tab for Den Europæiske Landbrugsfond for Udvikling af Landdistrikterne (ELFUL), der vurderes at være forbundet hermed.</p>\r\n<p class=\"Kapitel\" id=\"K13\">\r\n   <span id=\"Kap13\">Kapitel 13</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"P27\">\r\n   <span class=\"ParagrafNr\" id=\"Par27_Stk1\">§ 27.</span> Bekendtgørelsen træder i kraft den 13. november 2014</p><div class=\"Givet\" id=\"Givet\"><p class=\"Givet\" align=\"center\">Ministeriet for Fødevarer, Landbrug og Fiskeri, den 10. november 2014</p><p class=\"Sign1\" align=\"center\">Jette Petersen</p><p class=\"Sign2\" align=\"right\">/ Lene Sørensen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/11/2014"
        },
        {
            "displayName": "Accession",
            "displayValue": "B20140119105"
        },
        {
            "displayName": "Entydig dokumentidentifikation",
            "displayValue": "AH005380"
        },
        {
            "displayName": "Dato for førstegangsindlæggelse",
            "displayValue": "12/11/2014"
        },
        {
            "displayName": "Dato for indlæggelse",
            "displayValue": "12/11/2014"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1191"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "10/11/2014"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "NaturErhvervstyrelsen"
        },
        {
            "displayName": "Ressortministeriets journalnummer",
            "displayValue": "Fødevaremin.,<br /> NaturErhvervstyrelsen, j.nr. 14-8160-000001"
        },
        {
            "displayName": "Stikord",
            "displayValue": "fauna, flora, naturlig"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}