{
    "id": 18129,
    "title": "Lejlighed erhvervet med henblik på anvendelse som fritidsbolig",
    "documentTypeId": "230",
    "isSagsforlobPeriodValid": true,
    "shortName": "AFG nr 9521 af 20/02/2007",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n<SPAN style='font-family:Arial'> Lejlighed erhvervet med henblik på  \r\n\r\n anvendelse som fritidsbolig  \r\n\r\n</SPAN>  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n Spørgsmål  \r\n\r\n</B>  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Spørgsmål 1)  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Kan  \r\n\r\n ejerlejlighed i Kommune A skattemæssigt betragtes som sommerbolig?  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Spørgsmål 2)  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Er en eventuel  \r\n\r\n avance skattefri ved salg?  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Spørgsmål 3)  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Beregnes  \r\n\r\n ejendomsværdiskat maksimalt 180/365?  \r\n\r\n</P>  \r\n\r\n<P class=\"MsoNormal\">  \r\n\r\n Svar  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Spørgsmål 1) -  \r\n\r\n Ja, se dog indstilling og begrundelse  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Spørgsmål 2) -  \r\n\r\n Se indstilling og begrundelse  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Spørgsmål 3) -  \r\n\r\n Nej, se indstilling og begrundelse  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n Beskrivelse af de faktiske forhold  \r\n\r\n</B>  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Spørger købte  \r\n\r\n med overtagelse den 15. december 2003 en ejerlejlighed i en nyopført ejendom.  \r\n\r\n Det er en 2 værelseslejlighed på  \r\n\r\n 58 m2  \r\n\r\n med køkken og  \r\n\r\n bad. Lejligheden bruges som feriebolig samt bolig, når spørger besøger børn  \r\n\r\n og  \r\n\r\n børnebørn i Kommune A. Lejligheden indrettes og tages i brug som feriebolig  \r\n\r\n fra  \r\n\r\n 1. juli 2006.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Kommune A har  \r\n\r\n ved skrivelse af den 3. juli 2006 meddelt, at Kommunen ikke stiller krav om  \r\n\r\n helårsbeboelse  \r\n\r\n af lejligheden, at der ikke stilles krav om tilmelding til Folkeregistret, og  \r\n\r\n at lejligheden derfor kan benyttes til lejlighedsvise overnatninger.  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n Spørgers eventuelle opfattelse ifølge anmodning og bemærkninger til  \r\n\r\n sagsfremstilling  \r\n\r\n</B>  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Spørger har  \r\n\r\n følgende bemærkninger til sagsfremstillingen:  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Jeg forstår det  \r\n\r\n bindende svar om skattefrihed ved evt. salg af sommerbolig således, at  \r\n\r\n lejligheden  \r\n\r\n opfylder skattekravet til sommerhus.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Under  \r\n\r\n forudsætning af samme brug - frem til salgstidspunkt - som nu (og altså ikke  \r\n\r\n med fast bopæl), så kan lejligheden afstås med skattefrihed efter gældende  \r\n\r\n regler om sommerhusbeskatning.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Jeg er  \r\n\r\n indforstået med, at der ved min lejlighedsbenyttelse som feriebolig - som  \r\n\r\n forudsat ved købet - betales fuld helårlig ejendomsværdiskat (som andre  \r\n\r\n sommerboliger i øvrigt også betaler helårs).  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Jeg er  \r\n\r\n indforstået med, at det bindende svar gælder i 5 år, og jeg forstår det  \r\n\r\n således, at ligningsmyndigheden ved et evt. salg vurderer, om lejligheden  \r\n\r\n fortsat opfylder kravet om sommerbolig, således at beskatning kan ske på  \r\n\r\n grundlag af beskatning af sommerbolig.&nbsp;&nbsp;&nbsp;  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n SKATs indstilling og begrundelse  \r\n\r\n</B>  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Fortjeneste ved  \r\n\r\n afståelse af fast ejendom skal som udgangspunkt medregnes ved  \r\n\r\n indkomstopgørelsen,  \r\n\r\n jf. ejendomsavancebeskatningslovens (EBL) § 1.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Efter EBL § 8,  \r\n\r\n stk. 1, skal fortjeneste ved afståelse af en- og tofamilieshuse og  \r\n\r\n ejerlejligheder dog ikke medregnes, hvis huset eller lejligheden har tjent  \r\n\r\n til  \r\n\r\n bolig for ejeren eller dennes husstand i en del af eller hele den periode,  \r\n\r\n hvori denne har ejet ejendommen, og hvor ejendommen har opfyldt betingelserne  \r\n\r\n for at kunne afstås skattefrit. Det er dog efter stk. 1, nr. 1, en betingelse  \r\n\r\n for skattefriheden, at ejendommens samlede grundareal er mindre end  \r\n\r\n 1.400 m2, eller at der som nævnt i stk. 1, nr.  \r\n\r\n 2, ifølge offentlig myndigheds bestemmelse ikke fra ejendommen kan udstykkes  \r\n\r\n grund til selvstændig bebyggelse.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Efter EBL § 8,  \r\n\r\n stk. 2, gælder disse regler også for sommerhusejendomme og lignende, som  \r\n\r\n ejeren  \r\n\r\n eller dennes husstand har benyttet til privat formål i en del af eller hele  \r\n\r\n den  \r\n\r\n periode, hvori denne har ejet ejendommen, og hvor ejendommen har opfyldt  \r\n\r\n betingelserne for at kunne afstås skattefrit.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n For at reglerne  \r\n\r\n i EBL § 8, stk. 2, kan anvendes ved afståelse af en ejendom, kræves det, at  \r\n\r\n der  \r\n\r\n er tale om afståelse af sommerhusejendomme eller lignende.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Parcelhusreglen  \r\n\r\n i EBL § 8, stk. 1 og 2, fandtes tidligere i lov om særlig indkomstskat mv. §  \r\n\r\n 2 A, stk. 1 og 2.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Hverken  \r\n\r\n forarbejderne til ejendomsavancebeskatningsloven eller til lov om særlig  \r\n\r\n indkomstskat mv. indeholder en afgrænsning af, hvilke typer ejendomme, der er  \r\n\r\n omfattet af henholdsvis stk. 1 og 2.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Told- og  \r\n\r\n Skattestyrelsen har i en kommentar, jf. TfS1998,122, til en  \r\n\r\n Ligningsrådsafgørelse (TfS1998,118) udtalt, at det er Styrelsens opfattelse,  \r\n\r\n at  \r\n\r\n helårshuse kun kan omfattes af EBL § 8, stk. 2, hvis huset er købt som og  \r\n\r\n rent  \r\n\r\n faktisk anvendt som sommerbolig. Det er ejeren, der må sandsynliggøre, at  \r\n\r\n helårshuset er erhvervet til brug for sommerbolig.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Landsretten har  \r\n\r\n således også i SKM2006.144ØLR lagt til grund, at det er skattemyndighedernes  \r\n\r\n praksis, at skattefrihed efter EBL § 8, stk. 2, ved afhændelse af en ejendom,  \r\n\r\n der har status som helårshus, alene kan opnås, når ejendommen er erhvervet  \r\n\r\n med  \r\n\r\n henblik på anvendelse som fritidshus og herefter anvendt  \r\n\r\n således.&nbsp;&nbsp;&nbsp;  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Det følger  \r\n\r\n således af praksis, at der kan opnås skattefrihed efter EBL § 8, stk. 2, ved  \r\n\r\n afhændelse af en ejendom, når ejendommen er erhvervet med henblik på  \r\n\r\n anvendelse  \r\n\r\n som fritidsbolig og herefter er anvendt således.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n I den konkrete  \r\n\r\n sag er der efter det oplyste tale om en ejerlejlighed uden bopælspligt og som  \r\n\r\n formelt kun kan anvendes til helårsbeboelse, hvis der sker  \r\n\r\n folkeregistertilmelding på adressen. Det er ved en tilmelding til  \r\n\r\n Folkeregistret muligt at få ændret lejlighedens status til helårsbolig med  \r\n\r\n bopælspligt, og det er derfor SKATs opfattelse, at der er tale om en  \r\n\r\n helårsbolig omfattet af EBL § 8, stk. 1.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Hvorvidt  \r\n\r\n ejerlejligheden vil kunne omfattes af EBL § 8, stk. 2, afhænger af, jf.  \r\n\r\n ovenstående, om lejligheden er købt med henblik på anvendelse som  \r\n\r\n sommerbolig,  \r\n\r\n og om lejligheden rent faktisk også er anvendt som sommerbolig.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Det fremgår af  \r\n\r\n det oplyste, at spørger har erhvervet lejligheden med henblik på anvendelse  \r\n\r\n til  \r\n\r\n ferieophold samt ved familiebesøg i Kommune A. Spørger ejer ikke andre  \r\n\r\n ejendomme og har fortsat folkeregisteradresse på en ejendom i Kommune X, som  \r\n\r\n er  \r\n\r\n ejet af ægtefællen.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n På baggrund af  \r\n\r\n de foreliggende oplysninger er det SKATs opfattelse, at lejligheden kan anses  \r\n\r\n for erhvervet som sommerbolig for spørger og dennes husstand.&nbsp; SKAT  \r\n\r\n indstiller derfor, at spørgsmål 1, om lejligheden skattemæssigt kan betragtes  \r\n\r\n som sommerbolig, besvares med et ja.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n For så vidt  \r\n\r\n angår spørgsmål 2, om en eventuel avance ved afståelse af lejligheden er  \r\n\r\n skattefri, afgøres dette spørgsmål af ligningsmyndighederne, når lejligheden  \r\n\r\n afstås. Ligningsmyndighederne vurderer, hvorvidt lejligheden udelukkende har  \r\n\r\n været anvendt som sommerbolig, og om en eventuel avance derfor er skattefri  \r\n\r\n efter EBL § 8, stk. 2.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Ejendomsværdiskat  \r\n\r\n påhviler personer, der ejer fast ejendom i Danmark. Dette fremgår af  \r\n\r\n ejendomsværdiskattelovens  \r\n\r\n (EVSL) § 2. Det følger af EVSL § 4, at der betales ejendomsværdiskat af  \r\n\r\n ejerlejligheder, en- og tofamiliehuse, landbrugsejendomme m.fl. og der  \r\n\r\n betales  \r\n\r\n ejendomsværdiskat af den del af ejendomsværdien, der vedrører ejerens bolig.  \r\n\r\n Skatten beregnes ud fra ejendommens værdi, der er fastsat ved den offentlige  \r\n\r\n ejendomsvurdering.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Hvad angår  \r\n\r\n sommerboliger, betales der ejendomsværdiskat, når ejeren har sommerboligen  \r\n\r\n til  \r\n\r\n disposition, selv om der ikke gøres brug af boligretten og selv om  \r\n\r\n sommerboligen ikke anvendes hele året. Der regnes således med en 12 måneders  \r\n\r\n benyttelse af sommerboligen, uanset manglende mulighed for at anvende  \r\n\r\n sommerboligen hele året. Ved manglende mulighed for anvendelse af boligen som  \r\n\r\n følge af forbud eller lignende, tages der hensyn hertil ved  \r\n\r\n ejendomsvurderingen.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Der betales  \r\n\r\n ejendomsværdiskat af helårsbolig og sommerbolig efter samme regler. At  \r\n\r\n Kommune  \r\n\r\n A har oplyst, at lejligheden maksimalt må anvendes 180 dage pr. år uden  \r\n\r\n bopælspligt, ses ikke at begrunde en nedsættelse af ejendomsværdiskatten.  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n SKAT indstiller  \r\n\r\n derfor, at spørgsmål 3 om ejendomsværdiskatten udgør maksimalt 180/365  \r\n\r\n besvares  \r\n\r\n med et nej.  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n Skatterådets afgørelse og begrundelse  \r\n\r\n</B>  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Skatterådet  \r\n\r\n tiltræder SKATs indstilling og begrundelse.  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n Svaret er bindende for skattemyndighederne i følgende periode  \r\n\r\n</B>  \r\n\r\n</P>  \r\n\r\n<P class=\"MsoNormal\"  \r\n\r\n style='mso-margin-top-alt:auto;mso-margin-bottom-alt:auto'>  \r\n\r\n Svaret er  \r\n\r\n bindende for skattemyndighederne i 5 år.  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/07/2007"
        },
        {
            "displayName": "Accession",
            "displayValue": "X20070952101"
        },
        {
            "displayName": "Entydig dokumentidentifikation",
            "displayValue": "AN006174"
        },
        {
            "displayName": "Dato for indlæggelse",
            "displayValue": "09/07/2007"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "9521"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "20/02/2007"
        },
        {
            "displayName": "Administrerende myndighed",
            "displayValue": "Skatterådet"
        },
        {
            "displayName": "Ressortministeriets journalnummer",
            "displayValue": "Skattemin.,<br />SKAT, j.nr. 07-037644"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}