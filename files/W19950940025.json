{
    "id": 157625,
    "title": "Ankestyrelsens principafgørelse P-34-95 om årlig bekræftelse - beregning - pension - efterregulering - fejlagtige oplysninger",
    "documentTypeId": "240",
    "isSagsforlobPeriodValid": true,
    "shortName": "KEN nr 9400 af 15/12/1995",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-34-95 om årlig bekræftelse - beregning - pension - efterregulering - fejlagtige oplysninger</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Der var ikke var grundlag for efterregulering af pension, selvom der ved fastsættelsen blev anvendt en forkert arbejdsindtægt. Begrundelsen var, at pensionisten ved tidligere ansøgning alene havde henvist til de skattemæssige oplysninger, hvoraf man ikke kunne udlede arbejdsindtægten ved per-sonligt arbejde, og at pensionisten ikke havde reageret på pensionsmeddelelser med oplysning om det anvendte forkerte beregningsgrundlag.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 521 af 16. juni 1994 - § 27 og § 39</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen vedrørte en 70-årig gift mand, der var selvstændig erhvervs drivende. Han indgav den 9. august 1991 ansøgning om folkepension. I ansøgningen var der under rubrikken indkomstoplysninger henvist til selvangivelse indsendt ved revisor.</p>\r\n<p>Ved beregningen af hans pension for 1993 blev en arbejdsindtægt på 143.921 kr. lagt til grund, hvilket medførte et fradrag på 1.920 kr. i første halvår og et fradrag på 1.750 kr. i andet halvår.</p>\r\n<p>I maj 1994 anmodede pensionistens revisor om omregning af pensionen for perioden 1. januar 1993 til 31. december 1993 og henviste til, at pensionen i denne periode var beregnet på grundlag af forkerte oplysninger om indtægten ved personligt arbejde.</p>\r\n<p>Kommunen anførte, at beløbene var fremkommet i forbindelse medomregningen pr. 1. januar 1993 og automatisk overført fra skatte væsnet fra årsopgørelserne for 1991.</p>\r\n<p>Kommunen havde ikke mulighed for at gøre rede for de enkelte poste ringer vedrørende arbejdsindkomsten på 143.921 kr.</p>\r\n<p>Ankenævnet fandt, at der ikke skulle foretages omregning af pension med tilbagevirkende kraft for perioden 1. januar til 31. december 1993.</p>\r\n<p>Nævnet begrundede afgørelsen med, at det måtte anses for godtgjort, at den ved pensionsberegningen anvendte arbejdsindtægt på 143.921 kr. havde været forkert. Risikoen fandtes dog at burde bæres af pensionisten, da denne ikke havde reageret på de fremsendtepensionsmeddelelser inde holdende beregningsgrundlaget og orientering om oplysningspligt med hensyn til stigende og faldende indtægter samt om adgangen til at klage over beregningen inden 4 uger.</p>\r\n<p>Nævnet fandt desuden, at der i betragtning af, at pensionisten, til syneladende med virkning fra regnskabsåret 1991, var begyndt at overføre andel af virksomhedsoverskud til medhjælpende hustru, hvilken ændring måtte antages at have været hovedårsagen til den opståede fejl, havde påhvilet pensionisten en særlig pligt til påpasselighed og til at gøre indsigelse, da den udbetalte pension pr. 1. januar 1993 var blevet mindsket til cirka det halve af den hidtil udbetalte pension.</p>\r\n<p>Nævnet lagde desuden vægt på, at der først var rettet henvendelse til kommunens pensionsafdeling den 17. maj 1994, og på at forvaltningen ikke forud herfor burde have opdaget, at de oplysninger, der i forbindelse med den automatiske indtægtsoverførsel var tilgået forvaltningen til brug for årsomregningen af pensionen havde været forkerte.</p>\r\n<p>I klagen fra pensionistens revisor anførtes det, at når klagen først fremkom den 17. maj 1994 skyldtes det alene, at først da revisoren havde udarbejdet selvangivelsen for 1993 og konstateret fejlen, blev pensionisten gjort opmærksom på dette.</p>\r\n<p>Sagen blev behandlet i principielt møde med henblik på belysning af, om pensionen kunne omregnes med tilbagevirkende kraft som følge af fejl i beregningsgrundlaget.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at pensionisten ikke havde ret til efterregu lering af pension for perioden 1. januar til 31. december 1993.</p>\r\n<p>Ankestyrelsen lagde i lighed med nævnet til grund, at beregningen af pensionen ved fastsættelsen af pensionen for 1993 måtte formodes at være sket på et fejlagtigt grundlag i form af en arbejdsindtægt på 143.921 kr.</p>\r\n<p>Ankestyrelsen lagde vægt på, at pensionisten ved ansøgning om folkepension selv havde henvist pensionskontoret til at benytte de skattemæssige oplysninger. Ankestyrelsen lagde desuden vægt på, at hans personlige indkomst bestod af såvel indtægt ved personligt arbejde som påvirkede pen-sionsberegningen, som af anden personlig indkomst, og at pensionisten selv burde have mulighed for at konstatere om størrelsen af arbejdsindtægt ved personligt arbejde havde været angivet korrekt på pensionsmeddelelsen.</p>\r\n<p>Ankestyrelsen lagde endelig vægt på, at pensionisten ikke havde reageret på pensionsmeddelelser med de af myndighederne anvendte beregningsoplysninger, som var tilsendt ham i januar og juli 1993, men at reaktion først var sket, da hans revisor klagede i maj 1994.</p>\r\n<p>Ankestyrelsen tiltrådte således ankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19950940025"
        },
        {
            "displayName": "Entydig dokumentidentifikation",
            "displayValue": "BS010411"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9400"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "15/12/1995"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 21643-94"
        },
        {
            "displayName": "Stikord",
            "displayValue": "P-34-95"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}