{
    "id": 157588,
    "title": "Ankestyrelsens principafgørelse P-6-94 om personligt tillæg - personer over 67 år - udgift til pleje",
    "documentTypeId": "240",
    "isSagsforlobPeriodValid": true,
    "shortName": "KEN nr 9409 af 15/05/1994",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-6-94 om personligt tillæg - personer over 67 år - udgift til pleje</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Det faldt inden for formålet med bestemmelsen i lov om social pension § 17 at yde personligt tillæg til dækning af udgifter til fornøden bistand eller pleje til personer over 67 år.</p>\r\n   <p class=\"TekstGenerel\">Der var dog i det konkrete tilfælde ikke grundlag for at yde person ligt tillæg til det ansøgte formål. Ankestyrelsen lagde herved vægt på, at ansøgeren ikke havde udgifter til pleje, og at hun i øvrigt ikke havde behov for pleje eller tilsyn fra andre i et omfang, som oversteg hvad der kunne forventes af ægtefællen eventuelt med bistand fra den kommunale hjemmepleje.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 411 af 26. maj 1992 - § 17, stk. 1</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialstyrelsens vejledning nr. 6 af 29. oktober 1990 om social pension - pkt. 186, pkt. 188, pkt. 190</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En kvinde, som var fyldt 67 år, og som modtog højeste førtidspension, men som ikke modtog bistands- eller plejetillæg, søgte personligt tillæg svarende hertil. Ansøgningen var navnlig begrundet i ønsket om at kunne opretholde en rimelig økonomi efter overgang til folkepension. Ansøgeren havde ikke udgifter til medhjælp, men klarede sig med bistand af sin mand.</p>\r\n<p>Ankenævnet tiltrådte kommunens afslag på personligt tillæg svarende til plejetillæg.</p>\r\n<p>Nævnet begrundede afgørelsen med, at ansøgeren ikke havde udgifter til medhjælp, samt at hendes plejebehov ville kunne dækkes af hjemmehjælp og hjemmesygepleje.</p>\r\n<p>Sagen blev behandlet i principielt møde til afklaring af, hvornår personer, der er fyldt 67 år, og som ikke modtager bistands- eller plejetillæg, er berettiget til personligt tillæg til bistand eller pleje samt omfanget heraf.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Det faldt inden for formålet med bestemmelsen i lov om social pension § 17 at yde personligt tillæg til dækning af pensionisters udgift til fornøden bistand eller pleje.</p>\r\n<p>Ankestyrelsen skønnede imidlertid, at der ikke i det konkrete tilfælde var grundlag for at yde personligt tillæg til det nævnte formål. Ankestyrelsen lagde ved afgørelsen vægt på, at ansøgeren efter det oplyste ikke havde udgifter til pleje.</p>\r\n<p>Ankestyrelsen lagde desuden vægt på, at ansøgers invaliditet ikke var af en sådan sværhedsgrad, at hun var afhængig af pleje eller tilsyn fra andre i et omfang, som oversteg, hvad pågældendes ægtefælle kunne forventes at hjælpe med - eventuelt med bistand fra den kommunale hjemmepleje.</p>\r\n<p>Ankestyrelsen lagde herved vægt på, at ansøger, selv om hun måtte støtte sig til møbler eller sin mand, var i stand til at bevæge sig rundt i hjemmet, og at hun på egen hånd bl.a. kunne klare toiletbesøg og af- og påklædning.</p>\r\n<p>Ankestyrelsen tiltrådte således ankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19940940925"
        },
        {
            "displayName": "Entydig dokumentidentifikation",
            "displayValue": "BS010374"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9409"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "15/05/1994"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 21594-92"
        },
        {
            "displayName": "Stikord",
            "displayValue": "P-6-94"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}