{
    "id": 111885,
    "title": "1997 LSF 55   FORSLAG TIL LOV OM ÆNDRING AF SELSKABSSKATTELOVEN(BEGRÆNSNING AF   SKATTEFRIHEDEN FOR HAVNE) ",
    "documentTypeId": "400",
    "isSagsforlobPeriodValid": false,
    "shortName": "1997/1 LSF 55",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 55 </P>  \r\n\r\n<P></P>  \r\n\r\n<P>Forslag til Lov om ændring af selskabsskatteloven(Begrænsning af  \r\n\r\n skattefriheden for havne) </P>  \r\n\r\n<P></P>  \r\n\r\n<P>Fremsat af Niels Jørgen Langkilde (KF) Kaj Ikast (KF) Agnete Laustsen (KF)  \r\n\r\n Brian Mikkelsen (KF) Torben Rechendorff (KF) Gitte Seeberg (KF) Marianne  \r\n\r\n Fischer Boel (V) Jens Løgstrup Madsen (V) Erling Oxdam (V) </P>  \r\n\r\n<P></P>  \r\n\r\n<P>den 4. november 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om indkomstbeskatning af aktieselskaber m.v. (Selskabsskatteloven),  \r\n\r\n jf. lovbekendtgørelse nr. 922 af 21. oktober 1996, som senest ændret ved § 9  \r\n\r\n i lov nr. 440 af 10. juni 1997, foretages følgende ændring: </P>  \r\n\r\n<P> <B>1.</B>  <I>§ 3, stk. 1, nr. 4,</I> ophæves, og i stedet indsættes som  \r\n\r\n nye numre: </P>  \r\n\r\n<P>&#187;Nr. 4. Havne, herunder lufthavne, der er åbne for offentlig trafik,  \r\n\r\n for så vidt havnens aktiviteter i det væsentligste er begrænsede til  \r\n\r\n etablering, udbygning og vedligeholdelse af havnens infrastruktur, alt for så  \r\n\r\n vidt havnens indtægter - bortset for normal forrentning af en eventuel  \r\n\r\n indskudskapital - ifølge lov eller vedtægtsmæssig bestemmelse udelukkende kan  \r\n\r\n anvendes til havnens formål. </P>  \r\n\r\n<P>Nr. 4 a. Elektricitets-, gas-, vand- og fjernvarmeværker, når adgangen til  \r\n\r\n leverancer fra værket står åben for alle inden for det område, hvori værket  \r\n\r\n arbejder, alt for så vidt værkets indtægter - bortset fra normal forrentning  \r\n\r\n af en eventuel indskudskapital - ifølge vedtægtsmæssig bestemmelse  \r\n\r\n udelukkende kan anvendes til værkets formål. Foretagender, der fordeler  \r\n\r\n elektricitet til forbrugerne, sidestilles - selv om de ikke fremstiller  \r\n\r\n elektricitet - med elektricitetsværker.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende og har  \r\n\r\n virkning fra og med indkomståret 1998. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>Det er ikke rimeligt, at havne har skattefrihed, når de driver virksomhed,  \r\n\r\n som hidtil er varetaget af skattebetalende private stevedorer, skibsmæglere  \r\n\r\n samt shipping- og containerfirmaer. Der er behov for en klar adskillelse af  \r\n\r\n havnedriften fra de øvrige havnerelaterede erhverv for at undgå ulige  \r\n\r\n konkurrenceforhold mellem de offentlige havne og private firmaer.  \r\n\r\n Lovforslaget tilsigter at forhindre, at havnene konkurrerer med private  \r\n\r\n virksomheder. Skal havnene løse opgaver, som traditionelt varetages af f.eks.  \r\n\r\n stevedore-, skibsmægler-, shipping-, containerbehandlings- og  \r\n\r\n containerreparationsvirksomheder, må de udlicitere opgaverne til private  \r\n\r\n firmaer. </P>  \r\n\r\n<P>Lovforslaget har til formål at præcisere, at havnene kun er skattefrie,  \r\n\r\n såfremt havnens drift i det alt væsentligste er begrænset til varetagelse af  \r\n\r\n pålagte kontrol-, forvaltnings- og udviklingsfunktioner samt etablering,  \r\n\r\n udbygning og vedligeholdelse af infrastrukturen. </P>  \r\n\r\n<P>Ved den af Trafikministeriet godkendte sammenlægning af Københavns  \r\n\r\n Frihavns- og Stevedore Selskab A/S (KFS) med Københavns Havn vil Københavns  \r\n\r\n Havn indtræde i rettighederne og forpligtelserne i den til KFS udstedte  \r\n\r\n frihavnskoncession, hvilket vil indebære, at Københavns Havn ud over de  \r\n\r\n pålagte udviklingsopgaver samt udbygning og vedligeholdelse af havnens  \r\n\r\n infrastruktur vil have til opgave at drive stevedorevirksomhed i Københavns  \r\n\r\n Frihavn. Da KFS imidlertid også har drevet stevedorevirksomhed uden for  \r\n\r\n frihavnen og engageret sig i bl.a. containerreparationsvirksomhed, vil  \r\n\r\n Københavns Havns virksomhedsområde gennem fusionen med KFS blive udvidet til  \r\n\r\n at omfatte aktiviteter, der normalt udføres af private stevedore-,  \r\n\r\n containerbehandlings- og containerreparationsvirksomheder. </P>  \r\n\r\n<P>Da også enkelte andre havne har engageret sig i aktiviteter, der  \r\n\r\n traditionelt varetages af virksomheder, der fuldt ud er skattepligtige, har  \r\n\r\n forslagsstillerne fundet det nødvendigt i lovteksten at præcisere, at  \r\n\r\n havnenes skattefrihed bortfalder, såfremt havnenes virksomhed ikke i det  \r\n\r\n væsentligste er begrænset til etablering, udbygning og vedligeholdelse af  \r\n\r\n infrastrukturen. </P>  \r\n\r\n<P> <I>Lovforslagets økonomiske og administrative konsekvenser</I>  </P>  \r\n\r\n<P>Lovforslaget vil, såfremt havnene holder sig inden for de givne rammer,  \r\n\r\n ikke få negative økonomiske eller administrative konsekvenser for staten  \r\n\r\n eller kommunerne. I det omfang der vil komme en økonomisk påvirkning, vil det  \r\n\r\n dreje sig om nogle beskedne ekstra skatteindtægter, da hidtil ubeskattet  \r\n\r\n virksomhed vil blive beskattet enten i havnene, hvis de havnefremmede opgaver  \r\n\r\n fortsat løses af havnene, eller i private virksomheder som følge af den  \r\n\r\n meromsætning, en udlicitering vil give. </P>  \r\n\r\n<P> <I>Miljømæssige konsekvenser</I>  </P>  \r\n\r\n<P>Lovforslaget har ingen miljømæssige konsekvenser. </P>  \r\n\r\n<P> <I>Forholdet til EU-retten</I>  </P>  \r\n\r\n<P>Da forslaget fjerner en konkurrenceforvridning, følger forslaget en af  \r\n\r\n grundideerne i EU-retten. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Den nuværende § 3, stk. 1, nr. 4, foreslås opdelt i to numre: nr. 4  \r\n\r\n vedrørende havne og nr. 4 a vedrørende elektricitets-, gas-, vand- og  \r\n\r\n fjernvarmeværker. De foreslåede ændringer vedrører havnene. </P>  \r\n\r\n<P>Havnenes infrastruktur udgøres af de faste anlæg såsom moler og andre  \r\n\r\n dækkende værker, havnebassiner, kajer, jernbanespor, gader, veje, pladser  \r\n\r\n m.v., der er nødvendige for anløb af skibe og for etablering af bygninger og  \r\n\r\n andet serviceudstyr. </P>  \r\n\r\n<P>Bygninger, losse- og laste- og anden godshåndtering er ikke en del af  \r\n\r\n infrastrukturen, men udgør derimod suprastrukturen. En havns investering i  \r\n\r\n suprastruktur udløser imidlertid kun skattepligt, såfremt havnen tillige  \r\n\r\n forestår den kommercielle drift af den pågældende investering. Dette vil  \r\n\r\n eksempelvis være tilfældet, såfremt en havn måtte være involveret i  \r\n\r\n traditionel pakhusdrift eller krandrift for andre end skattepligtige  \r\n\r\n godshåndteringsfirmaer. En forudsætning for havnenes skattefrihed er således,  \r\n\r\n at havnene bortset fra særskilt pålagte pligter - herunder for Københavns  \r\n\r\n Havns vedkommende pligter i henhold til frihavnskoncessionen, for så vidt  \r\n\r\n angår frihavnen - ikke er engageret i andre opgaver end sådanne, der er  \r\n\r\n nødvendige til effektuering af skibsanløb. Havnens engagement i de af  \r\n\r\n skibsanløb afledede opgaver som f.eks. stevedore- og anden form for  \r\n\r\n godshåndteringsaktiviteter, rederi-, skibsmægler-, shipping-,  \r\n\r\n containerbehandlings- og containerreparationsvirksomhed vil være uforenelig  \r\n\r\n med havnens skattefrie status. </P>  \r\n\r\n<P> <I>Til § 2</I>  </P>  \r\n\r\n<P>Det foreslås, at loven får virkning fra og med indkomståret 1998. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Niels Jørgen Langkilde</B> (KF): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til lov om ændring af selskabsskatteloven. (Begrænsning af  \r\n\r\n skattefriheden for havne).</I>  </P>  \r\n\r\n<P>(Lovforslag nr. L 55). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af den bestemmelse, </P>  \r\n\r\n<P>der berøres af lovforslaget </P>  \r\n\r\n<P> <B>§ 1</B>  </P>  \r\n\r\n<P>I lov om indkomstbeskatning af aktieselskaber m.v. (Selskabsskatteloven),  \r\n\r\n jf. lovbekendtgørelse nr. 922 af 21. oktober 1996, som senest ændret ved § 9  \r\n\r\n i lov nr. 440 af 10. juni 1997, foretages følgende ændring: </P>  \r\n\r\n<P> <B>1.</B>  <I>§ 3, stk. 1, nr. 4,</I> ophæves, og i stedet indsættes som  \r\n\r\n nye numre: </P>  \r\n\r\n<P>&#187;Nr. 4. Havne, herunder lufthavne, der er åbne for offentlig trafik,  \r\n\r\n for så vidt havnens aktiviteter i det væsentligste er begrænsede til  \r\n\r\n etablering, udbygning og vedligeholdelse af havnens infrastruktur, alt for så  \r\n\r\n vidt havnens indtægter - bortset for normal forrentning af en eventuel  \r\n\r\n indskudskapital - ifølge lov eller vedtægtsmæssig bestemmelse udelukkende kan  \r\n\r\n anvendes til havnens formål. </P>  \r\n\r\n<P>Nr. 4 a. Elektricitets-, gas-, vand- og fjernvarmeværker, når adgangen til  \r\n\r\n leverancer fra værket står åben for alle inden for det område, hvori værket  \r\n\r\n arbejder, alt for så vidt værkets indtægter - bortset fra normal forrentning  \r\n\r\n af en eventuel indskudskapital - ifølge vedtægtsmæssig bestemmelse  \r\n\r\n udelukkende kan anvendes til værkets formål. Foretagender, der fordeler  \r\n\r\n elektricitet til forbrugerne, sidestilles - selv om de ikke fremstiller  \r\n\r\n elektricitet - med elektricitetsværker.&#171; </P>  \r\n\r\n<P> <B>§ 3.</B> Undtaget fra skattepligten er: </P>  \r\n\r\n<P>. . . . </P>  \r\n\r\n<P>4) Havne, herunder lufthavne, der er åbne for offentlig trafik, samt  \r\n\r\n elektricitets-, gas-, vand- og fjernvarmeværker, når adgangen til leverance  \r\n\r\n fra værket står åben for alle inden for det område, hvori værket arbejder,  \r\n\r\n alt for så vidt havnens eller værkets indtægter - bortset fra normal  \r\n\r\n forrentning af en eventuel indskudskapitel - ifølge vedtægtsmæssig  \r\n\r\n bestemmelse udelukkende kan anvendes til havnens eller værkets formål.  \r\n\r\n Foretagender, der fordeler elektricitet til forbrugerne, sidestilles med  \r\n\r\n elektricitetsværker, selv om de ikke fremstiller elektricitet. </P>  \r\n\r\n<P>. . . . </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "04/11/1997"
        },
        {
            "displayName": "Accession",
            "displayValue": "199712K00055"
        },
        {
            "displayName": "Entydig dokumentidentifikation",
            "displayValue": "CL008042"
        },
        {
            "displayName": "Dato for førstegangsindlæggelse",
            "displayValue": "04/11/1997"
        },
        {
            "displayName": "Dato for indlæggelse",
            "displayValue": "04/11/1997"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "55"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}