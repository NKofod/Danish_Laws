{
    "id": 157002,
    "title": "Ankestyrelsens principafgørelse O-90-94 om kontanthjælp - indskud - arbejds- og opholdstilladelse",
    "documentTypeId": "240",
    "isSagsforlobPeriodValid": true,
    "shortName": "KEN nr 9364 af 15/09/1994",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-90-94 om kontanthjælp - indskud - arbejds- og opholdstilladelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Det kunne ikke tillægges afgørende betydning, at ansøgers opholds-og arbejdstilladelse udløb umiddelbart efter at pågældende havde søgt om hjælp til betaling af indskud i lejlighed. Ankestyrelsen lagde herved særlig vægt på, at ansøger havde haft lovligt ophold i landet gennem nogle år, og at hun havde indgivet ansøgning om forlængelse af opholdstilladelsen. *)</p>\r\n   <p class=\"TekstGenerel\">Ankestyrelsen lagde endvidere vægt på, at en opholdstilladelse med henblik på varigt ophold kan forventes forlænget, medmindre der foreligger særlige forhold.</p>\r\n   <p class=\"TekstGenerel\">Ankestyrelsen fandt ikke, at der for ansøgers vedkommende forelå forhold, der kunne medføre berettiget tvivl om, hvorvidt opholdstilladelsen ville blive inddraget.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>08-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 829 af 1. oktober 1992 - § 46</p>\r\n<p>\r\n   <span class=\"Bold\">Note:</span>\r\n</p>\r\n<p>*) Note:Se også SM-O-46-91 og SM O-90- 93.</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøger var født i Polen i 1972, og kom til Danmark sammen med sin moder i 1989. Hun indgik i 1991 ægteskab med en mand fra Polen. Ansøger modtog kontanthjælp.</p>\r\n<p>Ansøgeren havde opholds- og arbejdstilladelse indtil den 4. oktober 1992.</p>\r\n<p>Ægtefællen havde alene opholdstilladelse, der ligeledes udløb den 4. oktober 1992.</p>\r\n<p>Parret havde den 17. september 1992 ansøgt om forlængelse af opholds- og arbejdstilladelserne.</p>\r\n<p>Parret, der var uden selvstændig bopæl, ansøgte den 29. september 1992 kommunalbestyrelsen om hjælp til betaling af indskud til en lejlighed, som de kunne leje fra den 1. oktober 1992.</p>\r\n<p>Kommunalbestyrelsen gav afslag på ansøgningen med henvisning til, at arbejds- og opholdstilladelserne udløb den 4. oktober 1992.</p>\r\n<p>Ankenævnet fandt efter det på ansøgningstidspunktet foreliggende omkring parrets arbejds- og opholdstilladelser i Danmark ikke tilstrækkeligt grundlag for at tilsidesætte det af kommunalbestyrelsen på afgørelsestidspunktet udøvede skøn over rimeligheden af udgiften til det ansøgte.</p>\r\n<p>Parret havde efterfølgende fået arbejds- og opholdstilladelserne forlænget.</p>\r\n<p>Ifølge § 11, stk. 2 i udlændingeloven forlænges en tidsbegrænset opholdstilladelse med henblik på varigt ophold efter ansøgning, med mindre der er grundlag for at inddrage den efter lovens § 19.</p>\r\n<p>Ifølge § 19 kan en tidsbegrænset opholdstilladelse bl.a. inddrages, når det grundlag, som er angivet i ansøgningen eller tilladelsen, er urigtigt eller ikke længere til stede.</p>\r\n<p>Sagen blev behandlet i principielt møde til afklaring af, om der kan gives afslag på hjælp til boligindskud med henvisning til, at spørgsmålet om arbejds- og opholdstilladelser er uafklaret.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt ikke, at kommunen i forbindelse med behandlingen af ansøgningen om hjælp i henhold til bistandslovens § 46 kunne tillægge det afgørende betydning, at ansøgerens opholds- og arbejdstilladelse udløb umiddelbart efter ansøgningstidspunktet.</p>\r\n<p>Ankestyrelsen lagde ved afgørelsen særlig vægt på, at ansøger på ansøgningstidspunktet havde haft lovligt ophold i landet gennem nogle år, og at hun havde indgivet ansøgning om forlængelse af opholdstilladelsen.</p>\r\n<p>Ankestyrelsen lagde endvidere vægt på, at en opholdstilladelse med henblik på varigt ophold kan forventes forlænget, medmindre der foreligger særlige forhold.</p>\r\n<p>Ankestyrelsen fandt ikke, at der for ansøgers vedkommende forelåforhold, der kunne medføre berettiget tvivl om, hvorvidt opholds tilladelsen ville blive inddraget.</p>\r\n<p>Ankestyrelsen ændrede således ankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19940936425"
        },
        {
            "displayName": "Entydig dokumentidentifikation",
            "displayValue": "BS009792"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9364"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "15/09/1994"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 21579-92"
        },
        {
            "displayName": "Stikord",
            "displayValue": "O-90-94"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}