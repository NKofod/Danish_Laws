{
    "id": 111184,
    "title": "1997 LSF 84   FORSLAG TIL LOV OM ÆNDRING AF LOV OM STATSTILSKUD TIL ENERGIBESPARELSER   M.V. I ERHVERVSVIRKSOMHEDER (FORHØJELSE AF TILSKUDSPROCENTEN FOR SMÅ OG   MELLEMSTORE VIRKSOMHEDER M.V.) ",
    "documentTypeId": "400",
    "isSagsforlobPeriodValid": false,
    "shortName": "1997/2 LSF 84",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 84 </P>  \r\n\r\n<P></P>  \r\n\r\n<P>Forslag til Lov om ændring af lov om statstilskud til energibesparelser  \r\n\r\n m.v. i erhvervsvirksomheder (Forhøjelse af tilskudsprocenten for små og  \r\n\r\n mellemstore virksomheder m.v.) </P>  \r\n\r\n<P></P>  \r\n\r\n<P>Fremsat af miljø- og energiministeren (Svend Auken) </P>  \r\n\r\n<P></P>  \r\n\r\n<P>den 7. maj 1998 </P>  \r\n\r\n<P></P>  \r\n\r\n<P>Vedtaget ved tredjebehandling den 26. juni 1998 </P>  \r\n\r\n<P></P>  \r\n\r\n<P><a href=\"document.aspx?accn=A19980048030\"> Lov nr. 480 af 02/07/1998</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om statstilskud til energibesparelser m.v. i erhvervsvirksomheder,  \r\n\r\n jf. lovbekendtgørelse nr. 742 af 9. august 1996, som ændret ved lov nr. 188  \r\n\r\n af 12. marts 1997, foretages følgende ændringer: </P>  \r\n\r\n<P> <B>1.</B> I <I>§ 3, stk. 1,</I> indsættes efter <I>1. pkt.:</I>  </P>  \r\n\r\n<P>&#187;Hvis investeringen foretages af små og mellemstore virksomheder, kan  \r\n\r\n der ydes yderligere 10 procentpoint i tilskud.&#171; </P>  \r\n\r\n<P> <B>2.</B> I <I>§ 4</I> indsættes efter stk. 4 som nyt stykke: </P>  \r\n\r\n<P> <I>&#187;Stk. 5.</I> Enhver, der modtager tilskud efter denne lov, er  \r\n\r\n forpligtet til efter anmodning fra Energistyrelsen at afgive enhver  \r\n\r\n oplysning, der har betydning for ydelse af tilsagn og udbetaling af tilskud  \r\n\r\n og for Energistyrelsens kontrol med, at de fastsatte vilkår overholdes.&#171;  \r\n\r\n</P>  \r\n\r\n<P>Stk. 5-7 bliver herefter stk. 6-8. </P>  \r\n\r\n<P> <B>3.</B> I <I>§ 6, stk. 1,</I> indsættes efter &#187;herunder om&#171;:  \r\n\r\n &#187;afgrænsningen af små og mellemstore virksomheder,&#187;. </P>  \r\n\r\n<P> <B>4.</B> I <I>§ 6</I> indsættes efter stk. 1 som nyt stykke: </P>  \r\n\r\n<P>&#187; <I>Stk. 2</I> . Miljø- og energiministeren kan stille krav om, at  \r\n\r\n tilskud anvises til en konto i et pengeinstitut.&#171; </P>  \r\n\r\n<P>Stk. 2 og 3 bliver herefter stk. 3 og 4. </P>  \r\n\r\n<P> <B>5.</B> I <I>§ 7</I> indsættes som <I>stk. 3:</I>  </P>  \r\n\r\n<P> <I>&#187;Stk. 3</I> . Der kan gives tilsagn om tilskud ud over  \r\n\r\n finansåret.&#171; </P>  \r\n\r\n<P> <B>6.</B> I <I>§ 8, stk. 1,</I> indsættes efter &#187;tilskud&#171;:  \r\n\r\n &#187;eller undlader at afgive oplysning efter § 4, stk. 5&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. august 1998. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om statstilskud til energibesparelser m.v. i erhvervsvirksomheder,  \r\n\r\n jf. lovbekendtgørelse nr. 742 af 9. august 1996, som ændret ved lov nr. 188  \r\n\r\n af 12. marts 1997, foretages følgende ændringer: </P>  \r\n\r\n<P> <B>1.</B> I <I>§ 3, stk. 1,</I> indsættes efter <I>1. pkt.:</I>  </P>  \r\n\r\n<P>&#187;Hvis investeringen foretages af små </P>  \r\n\r\n<P>og mellemstore virksomheder, kan der ydes yderligere 10 procentpoint i  \r\n\r\n tilskud.&#171;. </P>  \r\n\r\n<P> <B>2.</B> I <I>§ 4</I> indsættes efter <I>stk. 4</I> som nyt stykke: </P>  \r\n\r\n<P>&#187; <I>Stk. 5.</I> Enhver, der modtager tilskud efter denne lov, er  \r\n\r\n forpligtet til efter anmodning fra Energistyrelsen at afgive enhver  \r\n\r\n oplysning, der har betydning for ydelse af tilsagn og udbetaling af tilskud  \r\n\r\n og for Energistyrelsens kontrol med, at de fastsatte vilkår  \r\n\r\n overholdes.&#171;. </P>  \r\n\r\n<P>Stk. 5-7 bliver herefter stk. 6-8. </P>  \r\n\r\n<P> <B>3.</B> I <I>§ 6, stk. 1</I> , indsættes efter &#187;herunder om&#171;:  \r\n\r\n &#187;afgrænsningen af små og mellemstore virksomheder,&#187;. </P>  \r\n\r\n<P> <B>4.</B> I <I>§ 6</I> indsættes efter <I>stk. 1</I> som nyt stykke: </P>  \r\n\r\n<P>&#187; <I>Stk. 2</I> . Miljø- og energiministeren kan stille krav om, at  \r\n\r\n tilskud anvises til en konto i et pengeinstitut.&#171;. </P>  \r\n\r\n<P>Stk. 2 og 3 bliver herefter stk. 3 og 4. </P>  \r\n\r\n<P> <B>5.</B> I <I>§ 7</I> indsættes som <I>stk. 3</I> : </P>  \r\n\r\n<P>&#187; <I>Stk. 3</I> . Der kan gives tilsagn om tilskud ud over  \r\n\r\n finansåret.&#171;. </P>  \r\n\r\n<P> <B>6.</B> I <I>§ 8, stk. 1</I> , indsættes efter &#187;tilskud&#171;:  \r\n\r\n &#187;eller undlader at afgive oplysning efter § 4, stk. 5&#171;. </P>  \r\n\r\n<P> <B>§ 2</B>  </P>  \r\n\r\n<P>Miljø- og energiministeren fastsætter tidspunktet for lovens ikrafttræden.  \r\n\r\n</P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Lovforslaget indeholder 2 elementer. For det første åbner lovforslaget op  \r\n\r\n for, at små og mellemstore virksomheder kan få forhøjet tilskudsprocenten til  \r\n\r\n energieffektiviserende foranstaltninger m.v. fra 30 % til 40 % for særlige  \r\n\r\n indsatsområder. For det andet indeholder lovforslaget nogle mindre tekniske  \r\n\r\n ændringer som følge af Finansministeriets anbefalinger i rapporten fra 1996  \r\n\r\n om forvaltning af tilskud samt en tydeliggørelse af miljø- og  \r\n\r\n energiministerens bemyndigelse til at fastsætte afgrænsningen af små og  \r\n\r\n mellemstore virksomheder. </P>  \r\n\r\n<P>Formålet med den første ændring er at motivere små og mellemstore  \r\n\r\n virksomheder til at gennemføre særlig effektive energi- og miljøforbedringer,  \r\n\r\n hvor den samlede rentabilitet ikke er tilstrækkelig god til at sikre en  \r\n\r\n gennemførelse med 30 % i tilskud. For nogle projekttyper opfylder den  \r\n\r\n nuværende ramme for investeringsstøtte ofte ikke de små og mellemstore  \r\n\r\n virksomheders rentabilitetskrav. Ændringen af den maksimale tilskudssats til  \r\n\r\n 40 % åbner således mulighed for betydelige miljøforbedringer, som ellers ikke  \r\n\r\n vil blive gennemført med den nuværende maksimale tilskudssats på 30 % til små  \r\n\r\n og mellemstore virksomheder. Ændringen vil ikke medføre, at kredsen af  \r\n\r\n tilskudsberettigede virksomheder udvides. </P>  \r\n\r\n<P>Den gældende lov om statstilskud til energibesparelser m.v. i  \r\n\r\n erhvervsvirksomheder fastsætter en maksimal tilskudsprocent på 30 % til såvel  \r\n\r\n små og mellemstore som store virksomheder til investeringsprojekter. </P>  \r\n\r\n<P>EUs fællesskabsrammebestemmelser for statsstøtte til miljøbeskyttelse  \r\n\r\n åbner imidlertid mulighed for at yde miljøstøtte til små og mellemstore  \r\n\r\n virksomheder på maksimalt 40 %. Ændringen er således i overensstemmelse med  \r\n\r\n EUs fællesskabsrammebestemmelser. </P>  \r\n\r\n<P>Administrationen af ansøgninger om statstilskud på 40 % af investeringerne  \r\n\r\n vil på alle punkter ske efter de nuværende administrationsprincipper,  \r\n\r\n herunder at der kun ydes statstilskud til de projekters gennemførelse, som  \r\n\r\n ellers ikke vil blive gennemført med et mindre eller intet statstilskud. </P>  \r\n\r\n<P>Lovforslaget er formuleret som en generel bemyndigelse til at lade små og  \r\n\r\n mellemstore virksomheder få op til 40% i statsstøtte til  \r\n\r\n energieffektiviserende foranstaltninger. I praksis vil bemyndigelsen kun  \r\n\r\n blive benyttet indenfor særlige områder, hvor den nuværende tilskudsstørrelse  \r\n\r\n ikke er tilstrækkelig til at fremme investeringer i særlige miljø- og  \r\n\r\n energimæssige effektive anlæg. Energistyrelsen, der administrerer loven, vil  \r\n\r\n fastsætte nærmere retningslinier herfor. I første omgang vil statstilskuddet  \r\n\r\n alene blive forøget op til 40 % for solceller og industrielle kraftvarmeanlæg  \r\n\r\n baseret på naturgas eller biomasse. </P>  \r\n\r\n<P> <I>Økonomiske og administrative konsekvenser for det offentlige</I>  </P>  \r\n\r\n<P>Lovforslaget får ikke økonomiske konsekvenser for staten, idet den  \r\n\r\n forventede forøgelse af tilskudsgivningen vil blive varetaget indenfor de  \r\n\r\n eksisterende personale- og budgetrammer. Der er i dag uudnyttede rammer på  \r\n\r\n finanslovsbevillingen til ordningen. Lovforslaget medvirker til at øge det  \r\n\r\n fremtidige afløb for disse uudnyttede rammer. Det skønnes, at lovforslaget  \r\n\r\n vil kunne øge afløbet på tilskudsordningen med omkring 70 mio. kr. inden  \r\n\r\n udgangen af 1999, som i dag er tidsrammen for de ekstra 1,8 mia. kr., der  \r\n\r\n blev afsat til ordningen i 1995. </P>  \r\n\r\n<P>For industriel kraftvarme vurderes lovforslaget at medføre en udbygning på  \r\n\r\n ca. 20 MW inden udgangen af 1999 svarende til tilsagn om tilskud på ca. 60  \r\n\r\n mio. kr. Efter 1999 forventes et yderligere potentiale på ca. 20 MW, svarende  \r\n\r\n til et tilskudsbeløb på yderligere ca. 60 mio. kr. For solceller forventes  \r\n\r\n tilsagn om tilskud på i størrelsesordenen 5-10 mio. kr. inden udgangen af  \r\n\r\n 1999. </P>  \r\n\r\n<P>Da etablering af industrielle kraftvarmeanlæg typisk tager 1/2 -1 år, vil  \r\n\r\n lovforslaget ikke medføre øget udbetaling af elproduktionstilskud i 1998. Ved  \r\n\r\n udgangen af 1999 forventes etableret 10-15 MW industriel kraftvarme i små og  \r\n\r\n mellemstore virksomheder. På denne baggrund vil lovforslaget betyde  \r\n\r\n udbetaling af elproduktionstilskud på knap 4 mio. kr. i 1999. I år 2000 vil  \r\n\r\n merudgifterne til elproduktionstilskud stige til godt 7 mio. kr. Ovenstående  \r\n\r\n beregnede konsekvens af lovforslaget forventes ikke at medføre behov for  \r\n\r\n justeringer af de angivne skøn for elproduktionstilskuddet på finansloven for  \r\n\r\n 1998. </P>  \r\n\r\n<P> <I>Økonomiske og administrative konsekvenser for erhvervslivet</I>  </P>  \r\n\r\n<P>Lovforslaget påfører ikke erhvervslivet omkostninger eller forpligtelser,  \r\n\r\n men åbner mulighed for at stille yderligere tilskudsmidler til rådighed for  \r\n\r\n små og mellemstore virksomheder, der ønsker at fremme energieffektivisering  \r\n\r\n og omlægning til renere produktionsformer. </P>  \r\n\r\n<P> <I>Miljømæssige konsekvenser</I>  </P>  \r\n\r\n<P>Ændringen af den maksimale tilskudssats til 40 % for små og mellemstore  \r\n\r\n virksomheder åbner mulighed for betydelige miljøforbedringer, som ellers ikke  \r\n\r\n vil blive gennemført med den nuværende maksimale tilskudssats på 30 %. </P>  \r\n\r\n<P>For industriel kraftvarme vurderes lovforslaget på længere sigt at medføre  \r\n\r\n en udbygning på ca. 40 MW, svarende til en årlig CO2-reduktion på mere end  \r\n\r\n 100.000 tons, svarende til en reduktion på ca. 0,2 % i forhold til  \r\n\r\n CO2-udledningen i 1988. </P>  \r\n\r\n<P> <I>Forholdet til EU-retten</I>  </P>  \r\n\r\n<P>Den nuværende tilskudsordning er godkendt af Europa-Kommissionen og  \r\n\r\n forhøjelsen af tilskudsprocenten skal notificeres for Europa-Kommissionen i  \r\n\r\n medfør af EUs statsstøtteregler. Europa-Kommissionens godkendelse skal  \r\n\r\n foreligge, før det notificerede lovforslag kan træde i kraft. </P>  \r\n\r\n<P> <I>Bemærkninger til lovforslagets enkelte bestemmelser</I>  </P>  \r\n\r\n<P> <I>Til § 1</I>  </P>  \r\n\r\n<P>Til nr. 1 </P>  \r\n\r\n<P>Den maksimale tilskudssats på 30 % til energibesparende foranstaltninger  \r\n\r\n hæves til 40% for små og mellemstore virksomheder. Ændringen er en konsekvens  \r\n\r\n af, at man ønsker at kunne give små og mellemstore erhvervsvirksomheder et  \r\n\r\n øget incitament til at investere i energieffektiviserende foranstaltninger og  \r\n\r\n omlægning til renere produktionsformer. Ved små og mellemstore virksomheder  \r\n\r\n (herefter kaldet SMV) forstås virksomheder, som har under 250 ansatte, og som  \r\n\r\n enten har en årlig omsætning på ikke over 40 mio. ECU eller en årlig samlet  \r\n\r\n balance på ikke over 27 mio. ECU, og som opfylder kriteriet om uafhængighed.  \r\n\r\n Ved uafhængige virksomheder forstås virksomheder, hvor en enkelt virksomhed  \r\n\r\n eller flere virksomheder i fællesskab, der ikke opfylder definitionerne på en  \r\n\r\n SMV, ikke besidder 25 pct. eller derover af kapitalen eller  \r\n\r\n stemmerettighederne. Denne tærskel kan overskrides, hvis virksomheden ejes af  \r\n\r\n offentlige investeringsselskaber, venture-kapitalselskaber eller  \r\n\r\n institutionelle investorer, forudsat at de hverken kontrollerer virksomheden  \r\n\r\n individuelt eller i fællesskab, eller hvis kapitalen er spredt på en sådan  \r\n\r\n måde, at det ikke er muligt at afgøre, hvem der ejer den, og virksomheden  \r\n\r\n erklærer, at den med rette kan antage, at en enkelt virksomhed eller flere  \r\n\r\n virksomheder i fællesskab, der ikke opfylder definitionerne på en SMV, ikke  \r\n\r\n ejer 25 pct. eller derover af den. </P>  \r\n\r\n<P>Såfremt virksomheden foretager straksafskrivning, vil et tilskud på 40 %  \r\n\r\n blive reduceret tilsvarende. De nærmere regler vedrørende konsekvensen af  \r\n\r\n straksafskrivning i forhold til tilskuddets størrelse vil blive beskrevet i  \r\n\r\n bekendtgørelsen til loven. </P>  \r\n\r\n<P>Til nr. 2 </P>  \r\n\r\n<P>Tilføjelsen af ansøgerens forpligtelse til efter anmodning at meddele  \r\n\r\n Energistyrelsen enhver oplysning, der har betydning for ydelse af tilsagn,  \r\n\r\n udbetaling af tilskud og kontrol med overholdelse af vilkår i forbindelse  \r\n\r\n hermed, er en følge af Finansministeriets anbefalinger i rapporten fra 1996  \r\n\r\n om forvaltning af tilskud. Tilføjelsen tydeliggør ansøgerens forpligtelse til  \r\n\r\n at oplyse alle relevante oplysninger i relation til tilskuddet. </P>  \r\n\r\n<P>Til nr. 3 </P>  \r\n\r\n<P>Hjemlen for miljø- og energiministeren til at fastsætte afgrænsningen af  \r\n\r\n små og mellemstore virksomheder tydeliggøres. Afgrænsningen af SMV er fastsat  \r\n\r\n under hensyn til EUs fællesskabsrammebestemmelser, der åbner mulighed for at  \r\n\r\n yde op til 40 % i investeringstilskud til SMV, men ikke til store  \r\n\r\n virksomheder. Definitionen af SMV i de danske regler er i overensstemmelse  \r\n\r\n med EUs fællesskabsrammebestemmelser. </P>  \r\n\r\n<P>Til nr. 4 </P>  \r\n\r\n<P>Indsættelsen af hjemlen for miljø- og energiministeren til at stille krav  \r\n\r\n om, at tilskud anvises til en konto i et pengeinstitut, er en følge af  \r\n\r\n Finansministeriets anbefalinger i tilskudsforvaltningsrapporten. </P>  \r\n\r\n<P>Til nr. 5 </P>  \r\n\r\n<P>Det præciseres, at der kan afgives tilsagn om tilskud ud over finansåret.  \r\n\r\n Præciseringen er en følge af Finansministeriets anbefalinger i  \r\n\r\n tilskudsforvaltningsrapporten. </P>  \r\n\r\n<P>Til nr. 6 </P>  \r\n\r\n<P>I forlængelse af pligten til at afgive oplysninger efter § 4 stk. 5 gøres  \r\n\r\n det strafbart at undlade at afgive de ønskede oplysninger i forbindelse med  \r\n\r\n ydelse af tilsagn, udbetaling af tilskud og Energistyrelsens kontrol hermed.  \r\n\r\n</P>  \r\n\r\n<P> <I>Til § 2</I>  </P>  \r\n\r\n<P>Europa-Kommissionens godkendelse efter statsstøttereglerne skal foreligge,  \r\n\r\n før bestemmelserne kan sættes i kraft. </P>  \r\n\r\n<P>Skriftlig fremsættelse (7. maj 1998) </P>  \r\n\r\n<P> <B>Miljø- og energiministeren</B> (Svend Auken): </P>  \r\n\r\n<P>Jeg skal herved tillade mig at fremsætte: </P>  \r\n\r\n<P> <I>Forslag til lov om ændring af lov om statstilskud til  \r\n\r\n energibesparelser m.v. i erhvervsvirksomheder. (Forhøjelse af  \r\n\r\n tilskudsprocenten for små og mellemstore virksomheder m.v.).</I>  </P>  \r\n\r\n<P>(Lovforslag nr. L 84). </P>  \r\n\r\n<P>Forslaget til ændring af lov om statstilskud til energibesparelser m.v. i  \r\n\r\n erhvervsvirksomheder har primært til formål at åbne op for, at små og  \r\n\r\n mellemstore virksomheder kan få forhøjet tilskudsprocenten til  \r\n\r\n energieffektiviserende foranstaltninger m.v. fra 30 % til 40 % for særlige  \r\n\r\n indsatsområder. </P>  \r\n\r\n<P>Den nugældende lov om statstilskud til energibesparelser m.v. i  \r\n\r\n erhvervsvirksomheder fastsætter en maksimal tilskudsprocent på 30 % til såvel  \r\n\r\n små og mellemstore som store virksomheder til investeringsprojekter. </P>  \r\n\r\n<P>Formålet med ændringen af tilskudsprocenten er at motivere små og  \r\n\r\n mellemstore virksomheder til at gennemføre særlig effektive energi- og  \r\n\r\n miljøforbedringer, hvor den samlede rentabilitet ikke er tilstrækkelig god  \r\n\r\n til at sikre en gennemførsel med 30 % i tilskud. Herved åbnes mulighed for  \r\n\r\n betydelige miljøforbedringer, der ellers ikke vil blive gennemført med den  \r\n\r\n nuværende maksimale tilskudssats. Desuden vil lovforslaget bidrage til  \r\n\r\n tilbageføringen af de grønne afgifter på erhvervslivets energiforbrug, som  \r\n\r\n blev vedtaget med pakken &#187;Erhvervene og energien&#171; i 1995. </P>  \r\n\r\n<P>I praksis vil forhøjelsen af tilskudsprocenten i første omgang alene blive  \r\n\r\n anvendt for så vidt angår solceller og industrielle kraftvarmeanlæg baseret  \r\n\r\n på naturgas eller biomasse. Det går trægt med udbygningen indenfor disse  \r\n\r\n områder, der er meget gunstige til nedbringelse af CO2-emissioner. Det  \r\n\r\n forventes, at lovændringen vil bidrage positivt til opfyldelsen af Danmarks  \r\n\r\n nationale målsætning om at reducere CO2-udledningen med 20 % i år 2005 i  \r\n\r\n forhold til 1988-niveauet. </P>  \r\n\r\n<P>Lovforslaget vil ikke have administrative eller statsfinansielle  \r\n\r\n konsekvenser, da de øgede tilskud vil blive ydet inden for rammerne af de  \r\n\r\n eksisterende bevillinger. Forslaget skal således ses i lyset af, at der i dag  \r\n\r\n er uudnyttede rammer på finanslovsbevillingen til ordningen. </P>  \r\n\r\n<P>Endelig indeholder lovforslaget nogle mindre tekniske ændringer som følge  \r\n\r\n af Finansministeriets anbefalinger i rapporten om forvaltning af tilskud fra  \r\n\r\n 1996. For det første en præcisering af ansøgerens forpligtelse til at oplyse  \r\n\r\n alle relevante oplysninger i relation til tilskuddet, for det andet en  \r\n\r\n præcisering af miljø- og energiministerens hjemmel til at stille krav om, at  \r\n\r\n tilskud anvises til et pengeinstitut, og for det tredje en præcisering af at  \r\n\r\n tilsagn om tilskud kan afgives udover finansåret. </P>  \r\n\r\n<P>Lovforslaget er fremsendt til Europa-Kommissionen til notifikation efter  \r\n\r\n reglerne i EF-traktatens art. 92-94 om statsstøtte, da det indeholder  \r\n\r\n ændringer i forhold til den af Europa-Kommissionen godkendte tilskudsordning.  \r\n\r\n Europa-Kommissionens godkendelse skal foreligge, før lovforslaget kan træde i  \r\n\r\n kraft. </P>  \r\n\r\n<P>Idet der i øvrigt henvises til lovforslaget med bemærkninger, skal jeg  \r\n\r\n anbefale lovforslaget til Folketingets velvillige behandling. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) indsat den gældende formulering  \r\n\r\n af de bestemmelser, der berøres af lovforslaget</I>  </P>  \r\n\r\n<P> <B>1.</B> I <I>§ 3, stk. 1,</I> indsættes efter <I>1. pkt.:</I>  </P>  \r\n\r\n<P>&#187;Hvis investeringen foretages af små og mellemstore virksomheder, kan  \r\n\r\n der ydes yderligere 10 procentpoint i tilskud.&#171;. </P>  \r\n\r\n<P> <B>§ 3.</B> Tilskud til projekter vedrørende gennemførelse af  \r\n\r\n energieffektiviserende foranstaltninger kan ydes med indtil 30 pct. af  \r\n\r\n investeringsomkostningerne og udgifterne vedrørende rådgivning, projektering  \r\n\r\n og konsulentbistand m.v. Miljø- og energiministeren fastsætter nærmere regler  \r\n\r\n om størrelsen af tilskud til de øvrige i § 2, stk. 1, nævnte foranstaltninger  \r\n\r\n og aktiviteter. De tilskudberettigede udgifter opgøres med fradrag af  \r\n\r\n merværdiafgift. Energistyrelsen kan i særlige tilfælde tillade, at udgifter  \r\n\r\n opgøres inklusiv merværdiafgift. </P>  \r\n\r\n<P> <B>2.</B> I <I>§ 4</I> indsættes efter <I>stk. 4</I> som nyt stykke: </P>  \r\n\r\n<P>&#187; <I>Stk. 5.</I> Enhver, der modtager tilskud efter denne lov, er  \r\n\r\n forpligtet til efter anmodning fra Energistyrelsen at afgive enhver  \r\n\r\n oplysning, der har betydning for ydelse af tilsagn og udbetaling af tilskud  \r\n\r\n og for Energistyrelsens kontrol med, at de fastsatte vilkår  \r\n\r\n overholdes.&#171;. </P>  \r\n\r\n<P>Stk. 5-7 bliver herefter stk. 6-8. </P>  \r\n\r\n<P> <B>§ 4.</B> Ansøgning om tilskud bilagt redegørelse for de påtænkte  \r\n\r\n aktiviteter indsendes til Energistyrelsen. </P>  \r\n\r\n<P> <I>Stk. 2.</I> På grundlag af ansøgningen kan Energistyrelsen meddele  \r\n\r\n tilsagn om tilskud. Energistyrelsen kan i særlige tilfælde efter ansøgning  \r\n\r\n ændre det meddelte tilsagn. </P>  \r\n\r\n<P> <I>Stk. 3.</I> Energistyrelsen udbetaler tilskud efter ansøgning på  \r\n\r\n grundlag af dokumentation af de udgifter, der er forbundet med aktiviteterne.  \r\n\r\n Energistyrelsen kan stille krav om, at der skal foreligge et revideret  \r\n\r\n regnskab. Tilskud kan ikke udbetales med større beløb end anført i tilsagnet.  \r\n\r\n</P>  \r\n\r\n<P> <I>Stk. 4.</I> Det er en betingelse for udbetaling af tilskud, at  \r\n\r\n arbejdet først påbegyndes, efter at skriftligt tilsagn om tilskud er givet,  \r\n\r\n og at arbejdet er afsluttet og ansøgning om udbetaling indsendt til  \r\n\r\n Energistyrelsen inden en nærmere fastsat frist. </P>  \r\n\r\n<P> <B>3.</B> I <I>§ 6, stk. 1</I> , indsættes efter &#187;herunder om&#171;:  \r\n\r\n &#187;afgrænsningen af små og mellemstore virksomheder,&#187;. </P>  \r\n\r\n<P> <B>4.</B> I <I>§ 6</I> indsættes efter <I>stk. 1</I> som nyt stykke: </P>  \r\n\r\n<P>&#187; <I>Stk. 2</I> . Miljø- og energiministeren kan stille krav om, at  \r\n\r\n tilskud anvises til en konto i et pengeinstitut.&#171;. </P>  \r\n\r\n<P>Stk. 2 og 3 bliver herefter stk. 3 og 4. </P>  \r\n\r\n<P> <B>§ 6.</B> Miljø- og energiministeren kan fastsætte nærmere regler om  \r\n\r\n lovens gennemførelse, herunder om afgrænsningen af tilskudsberettigede  \r\n\r\n foranstaltninger og aktiviteter, om udgifter, rentabilitetskrav, energisyn,  \r\n\r\n tilskudsberettigelse, tilskuddets størrelse og beregning, meddelelse og  \r\n\r\n ændring af tilsagn, udbetaling af tilskud, tidsfrister efter § 4, stk. 4,  \r\n\r\n revision og regnskabsmæssig kontrol, m.v. </P>  \r\n\r\n<P> <I>Stk. 2.</I> Miljø- og energiministeren kan fastsætte regler om, at  \r\n\r\n ydelse af tilskud til projekter efter § 2, stk. 1, nr. 1, kan betinges af, at  \r\n\r\n virksomheden har fået foretaget energisyn. </P>  \r\n\r\n<P> <I>Stk. 3.</I> Miljø- og energiministeren kan bestemme, at  \r\n\r\n Energistyrelsens beføjelser til at træffe afgørelser efter § 4 helt eller  \r\n\r\n delvis kan henlægges til andre. Ministeren kan i forbindelse hermed fastsætte  \r\n\r\n regler om adgangen til at påklage afgørelser, herunder at afgørelser ikke kan  \r\n\r\n indbringes for anden administrativ myndighed. </P>  \r\n\r\n<P> <B>5.</B> I <I>§ 7</I> indsættes som <I>stk. 3</I> : </P>  \r\n\r\n<P>&#187; <I>Stk. 3</I> . Der kan gives tilsagn om tilskud ud over  \r\n\r\n finansåret.&#171;. </P>  \r\n\r\n<P> <B>§ 7.</B> Miljø- og energiministeren kan bemyndige Energistyrelsen til  \r\n\r\n at udøve de beføjelser, der i denne lov er tillagt ministeren. </P>  \r\n\r\n<P> <I>Stk. 2.</I> Energistyrelsen kan opdele de årlige tilsagnsrammer mellem  \r\n\r\n forskellige støttekategorier. </P>  \r\n\r\n<P> <B>6.</B> I <I>§ 8, stk. 1</I> , indsættes efter &#187;tilskud&#171;:  \r\n\r\n &#187;eller undlader at afgive oplysning efter § 4, stk. 5&#171;. </P>  \r\n\r\n<P> <B>§ 8.</B> Den, der giver urigtige oplysninger i forbindelse med  \r\n\r\n ansøgning om tilsagn eller om udbetaling af tilskud, straffes med bøde eller  \r\n\r\n hæfte, medmindre højere straf er forskyldt efter anden lovgivning. </P>  \r\n\r\n<P> <I>Stk. 2.</I> Der kan pålægges selskaber m.v. (juridiske personer)  \r\n\r\n strafansvar efter reglerne i straffelovens 5. kapitel. </P>  \r\n\r\n<P> <I>Stk. 3.</I> I regler, der udstedes i medfør af denne lov, kan der  \r\n\r\n fastsættes straf af bøde for overtrædelse af reglerne. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 1997/2 LF 84",
            "stateLabel": "Vedtaget",
            "references": [
                {
                    "shortName": "1997/2 LSF 84",
                    "title": "1997 LSF 84   FORSLAG TIL LOV OM ÆNDRING AF LOV OM STATSTILSKUD TIL ENERGIBESPARELSER   M.V. I ERHVERVSVIRKSOMHEDER (FORHØJELSE AF TILSKUDSPROCENTEN FOR SMÅ OG   MELLEMSTORE VIRKSOMHEDER M.V.) ",
                    "presentationName": "Lovforslag som fremsat",
                    "documentTypeId": 400,
                    "documentId": 111184,
                    "eliUri": "/eli/ft/199722K00084",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/19972/lovforslag_oversigtsformat/L84.htm"
                },
                {
                    "shortName": "1997/2 BTL 84",
                    "title": "Betænkning over Forslag til lov om ændring af lov om statstilskud til energibesparelser m.v. i erhvervsvirksomheder",
                    "presentationName": "Betænkning  over lovforslag",
                    "documentTypeId": 420,
                    "documentId": 91734,
                    "eliUri": "/eli/ft/199724L00016",
                    "externalLink": ""
                },
                {
                    "shortName": "1997/2 ÆF3 84",
                    "title": "Ændringsforslag til 3. behandling af Forslag til lov om ændring af lov om statstilskud til energibesparelser m.v. i erhvervsvirksomheder",
                    "presentationName": "Ændringsforslag til 3. behandling",
                    "documentTypeId": 460,
                    "documentId": 91735,
                    "eliUri": "/eli/ft/199728L00017",
                    "externalLink": ""
                },
                {
                    "shortName": "LOV nr 480 af 01/07/1998",
                    "title": "Lov om ændring af lov om statstilskud til energibesparelser m.v. i erhvervsvirksomheder (Forhøjelse af tilskudsprocenten for små og mellemstore virksomheder m.v.) ",
                    "presentationName": "Ændringslov",
                    "documentTypeId": 20,
                    "documentId": 87614,
                    "eliUri": "/eli/lta/1998/480",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "06/07/1998"
        },
        {
            "displayName": "Accession",
            "displayValue": "199722K00084"
        },
        {
            "displayName": "Entydig dokumentidentifikation",
            "displayValue": "CL008523"
        },
        {
            "displayName": "Dato for førstegangsindlæggelse",
            "displayValue": "06/07/1998"
        },
        {
            "displayName": "Dato for indlæggelse",
            "displayValue": "06/07/1998"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "84"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}