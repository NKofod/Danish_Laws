{
    "id": 34297,
    "title": "Dagpenge - arbejdsgiverrefusion - standsning - indstilling om social pension - forskud på pension (* 1) (* 2) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19232 af 19/08/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En sikret, der blev sygemeldt den 10. juni 1985, søgte førtidspension  \r\n\r\n og blev af kommunen indstillet til højeste førtidspension. Der blev ikke  \r\n\r\n bevilget forskud på pension. Det sociale udvalg meddelte den 2. december 1985  \r\n\r\n sikredes arbejdsgiver, der modtog refusion af dagpenge, at refusionen ophørte  \r\n\r\n pr. 31. </I> </P>  \r\n\r\n<P> <I>december 1985, jf. dagpengelovens § 26, stk. 4. Ankestyrelsen fandt  \r\n\r\n ikke, at det sociale udvalg havde været berettiget til at standse  \r\n\r\n udbetalingen af arbejdsgiverrefusion den 31. december 1985. </I> </P>  \r\n\r\n<P> <I>Ankestyrelsen fandt herved ikke at kunne bortse fra, at det i  \r\n\r\n dagpengelovens § 26, stk. 4, udtrykkeligt er fastsat, at udbetaling af  \r\n\r\n refusion til arbejdsgiver kun kan ophøre, såfremt forskud på pension er  \r\n\r\n bevilget, når der er afgivet indstilling om pension og det skønnes  \r\n\r\n sandsynligt, at pension vil blive tilkendt. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Dagpenge - arbejdsgiverrefusion - standsning -  \r\n\r\n indstilling om social pension - forskud på pension (* 1) (* 2) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>En sikret blev sygemeldt den 10. juni 1985. Arbejdsgiveren, der udbetalte  \r\n\r\n løn under sygdom, anmodede den 7. november 1985 kommunens dagpengekontor om  \r\n\r\n refusion af dagpenge med virkning fra arbejdsgiverperiodens udløb den 9.  \r\n\r\n september 1985. </P>  \r\n\r\n<P>Pensionsafdelingen underrettede den 28. november 1985 dagpengeafdelingen  \r\n\r\n om, at sikrede den 25. september 1985 havde indgivet ansøgning om  \r\n\r\n helbredsbetinget førtidspension. Pensionsansøgningen var den 14. november  \r\n\r\n 1985 blevet fremsendt til revaliderings- og pensionsnævnet med indstilling om  \r\n\r\n tilkendelse af højeste førtidspension. </P>  \r\n\r\n<P>Dagpengeafdelingen underrettede den 2. december 1985 arbejdsgiveren om, at  \r\n\r\n refusion af dagpenge efter dagpengelovens § 26, stk. 4, ophørte pr. 31.  \r\n\r\n december 1985, idet der så var ydet refusion i 13 uger og hele den måned,  \r\n\r\n hvori den 13. uge falder. </P>  \r\n\r\n<P>Arbejdsgiveren anførte over for amtsankenævnet, at sikrede var blevet  \r\n\r\n opsagt efter funktionærlovens regler til fratræden pr. 31. maj 1986.  \r\n\r\n Arbejdsgiveren fandt det urimeligt, at firmaet skulle udbetale løn frem til  \r\n\r\n 31. maj 1986 uden at modtage refusion af dagpenge. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet fandt ikke, at det sociale udvalg havde været berettiget  \r\n\r\n til at standse udbetalingen af arbejdsgiverrefusion den 31. december 1985,  \r\n\r\n jf. dagpengelovens §§ 26, stk. 4, og 27, stk. 1. </P>  \r\n\r\n<P>Nævnet lagde herved vægt på, at sikrede ikke var blevet bevilget forskud  \r\n\r\n på den ansøgte pension. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Sagen blev anket af det sociale udvalg, der henholdt sig til  \r\n\r\n dagpengelovens § 26, stk. 4, hvorefter arbejdsgiverrefusion skal standses,  \r\n\r\n når det er overvejende sandsynligt, at der vil blive tilkendt sikrede social  \r\n\r\n pension. </P>  \r\n\r\n<P>Udvalget anførte videre, at der ganske vist ikke havde været ydet forskud  \r\n\r\n på pension, idet der sædvanligvis ikke ydes forskud i de tilfælde, hvor  \r\n\r\n sikrede fortsat modtager fuld løn under sygdom. </P>  \r\n\r\n<P>Udvalget henviste endvidere til Sikringsstyrelsens cirkulære af 23.  \r\n\r\n december 1982. </P>  \r\n\r\n<P>LOVGRUNDLAG: </P>  \r\n\r\n<P>Dagpengelovens § 26, stk. 4, og § 27, stk. 1. Sikringsstyrelsens cirkulære  \r\n\r\n af 23. december 1982 om ændringer i lov om dagpenge ved sygdom eller fødsel,  \r\n\r\n pkt. IV.b. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen kan med den givne begrundelse tiltræde amtsankenævnets  \r\n\r\n afgørelse. </P>  \r\n\r\n<P>Ankestyrelsen har således - ligesom amtsankenævnet - ikke fundet at kunne  \r\n\r\n bortse fra, at det i dagpengelovens § 26, stk. 4, udtrykkeligt er fastsat, at  \r\n\r\n udbetaling af refusion til arbejdsgiver kun kan ophøre, såfremt forskud på  \r\n\r\n pension er bevilget, når der er afgivet indstilling om pension og det skønnes  \r\n\r\n sandsynligt, at pensionen vil blive tilkendt. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Overført til historisk base ved saneringsrunden 1991.",
        "(* 1) Offentliggjort af Sikringsstyrelsen i SM D-015-87 16/11/1987."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19871923225"
        },
        {
            "displayName": "Entydig dokumentidentifikation",
            "displayValue": "CA002225"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19232"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "19/08/1987"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20369-86"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}