{
    "id": 115028,
    "title": "Bekendtgørelse om tilskud til børne- og ungdomsaktiviteter i landdistrikterne",
    "documentTypeId": "60",
    "isSagsforlobPeriodValid": true,
    "shortName": "BEK nr 81 af 14/02/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Ordningens indhold</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Administration</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Tilskudsberettigede projekter</p>\r\n      <p class=\"Indholdsfortegnelse\"><a href=\"#Kap4\">Kapitel 4</a>   Betingelser for tilskud</p>\r\n      <p class=\"Indholdsfortegnelse\"><a href=\"#Kap5\">Kapitel 5</a>   Tilskudsberettigede projektudgifter</p>\r\n      <p class=\"Indholdsfortegnelse\"><a href=\"#Kap6\">Kapitel 6</a>   Ændring af projektet og indtræden i tilsagn</p>\r\n      <p class=\"Indholdsfortegnelse\"><a href=\"#Kap7\">Kapitel 7</a>   Beregning af tilskud</p>\r\n      <p class=\"Indholdsfortegnelse\"><a href=\"#Kap8\">Kapitel 8</a>   Udbetaling af tilskud</p>\r\n      <p class=\"Indholdsfortegnelse\"><a href=\"#Kap9\">Kapitel 9</a>   Underretningspligt</p>\r\n      <p class=\"Indholdsfortegnelse\"><a href=\"#Kap10\">Kapitel 10</a>   Bortfald og tilbagebetaling af tilskud</p>\r\n      <p class=\"Indholdsfortegnelse\"><a href=\"#Kap11\">Kapitel 11</a>   Force majeure</p>\r\n      <p class=\"Indholdsfortegnelse\"><a href=\"#Kap12\">Kapitel 12</a>   Klageadgang</p>\r\n      <p class=\"Indholdsfortegnelse\"><a href=\"#Kap13\">Kapitel 13</a>   Straffebestemmelser</p>\r\n      <p class=\"Indholdsfortegnelse\"><a href=\"#Kap14\">Kapitel 14</a>   Ikrafttrædelse</p><div class=\"bjelke\">Den fulde tekst</div><p class=\"Titel2\">Bekendtgørelse om tilskud til børne- og ungdomsaktiviteter i landdistrikterne</p>\r\n      <p class=\"Indledning2\">I medfør af § 3, jf. § 2, nr. 6, litra a, § 5, § 6, stk. 3, § 7, stk. 4, § 11, stk. 1, 2 og 4, § 12, og § 13, stk. 1, i lov nr. 316 af 31. marts 2007 om udvikling af landdistrikterne (landdistriktsloven) fastsættes efter bemyndigelse:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Ordningens indhold</p>\r\n      <p class=\"Paragraf\"><span class=\"ParagrafNr\">§ 1.</span> Ministeriet for Fødevarer, Landbrug og Fiskeri kan inden for rammerne af de årlige finanslove give tilsagn om tilskud til projekter, der vedrører børne- og ungdomsaktiviteter i landdistrikterne, og som har til formål at fremme udviklingen i landdistrikterne.</p>\r\n      <p class=\"Stk2\"><span class=\"StkNr\">Stk. 2.</span> Ordningen skal fremme aktiviteter, der øger kompetencerne hos børn og unge i landdistrikterne. Desuden skal ordningen nå bredt ud til børn og unge i forskellige aldersgrupper og til børn og unge med forskellig baggrund.</p>\r\n      <p class=\"Stk2\"><span class=\"StkNr\">Stk. 3.</span> Tilskud kan søges af organisationer, foreninger og almennyttige sammenslutninger til projekter, der retter sig mod børn og unge bosat i landdistrikterne.</p>\r\n      <p class=\"Stk2\"><span class=\"StkNr\">Stk. 4.</span> Aktiviteter organiseret af politiske partier og deres ungdomsorganisationer er ikke støtteberettiget.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Administration</p>\r\n      <p class=\"ParagrafGruppeOverskrift\">Myndigheder og kontrol</p>\r\n      <p class=\"Paragraf\"><span class=\"ParagrafNr\">§ 2.</span> Ministeriet for Fødevarer, Landbrug og Fiskeri ved Direktoratet for FødevareErhverv træffer afgørelse efter denne bekendtgørelse.</p>\r\n      <p class=\"Paragraf\"><span class=\"ParagrafNr\">§ 3.</span> Direktoratet for FødevareErhverv foretager kontrol i forbindelse med administrationen efter denne bekendtgørelse.</p>\r\n      <p class=\"Stk2\"><span class=\"StkNr\">Stk. 2.</span> Direktoratet for FødevareErhverv forestår den fysiske kontrol og den efterfølgende regnskabskontrol.</p>\r\n      <p class=\"Stk2\"><span class=\"StkNr\">Stk. 3.</span> Plantedirektoratet kan efter bemyndigelse forestå den fysiske kontrol og den efterfølgende regnskabskontrol.</p>\r\n      <p class=\"Stk2\"><span class=\"StkNr\">Stk. 4.</span> Til brug for kontrollen indhentes oplysninger fra andre myndigheder i fornødent omfang.</p>\r\n      <p class=\"ParagrafGruppeOverskrift\">Ansøgning om tilskud</p>\r\n      <p class=\"Paragraf\"><span class=\"ParagrafNr\">§ 4.</span> Ansøgning om tilskud skal for hvert projekt indgives på et særligt skema, der fås ved henvendelse til Direktoratet for FødevareErhverv eller via direktoratets hjemmeside.</p>\r\n      <p class=\"Paragraf\"><span class=\"ParagrafNr\">§ 5.</span> Ansøgning om tilskud til projekter skal være Direktoratet for FødevareErhverv i hænde inden den 1. april i 2008 og i de efterfølgende år inden den 1. februar.</p>\r\n      <p class=\"Stk2\"><span class=\"StkNr\">Stk. 2.</span> Direktoratet kvitterer for ansøgningens modtagelse og kan i forbindelse hermed give tilladelse til at iværksætte projektet.</p>\r\n      <p class=\"Paragraf\"><span class=\"ParagrafNr\">§ 6.</span> Til bedømmelse af de indsendte ansøgninger nedsætter Direktoratet for FødevareErhverv et rådgivende udvalg.</p>\r\n      <p class=\"Stk2\"><span class=\"StkNr\">Stk. 2.</span> Udvalget består af 9 personer. Følgende organisationer indstiller hver et medlem til udvalget: Landdistrikternes Fællesråd, Landsbyerne i Danmark, Friluftsrådet, Landsforeningen af Landsbysamfund, Dansk Ungdoms Fællesråd, Håndværksrådet, Dansk Landbrug og Landsorganisationen i Danmark. Formandskabet varetages af Direktoratet for FødevareErhverv.</p>\r\n      <p class=\"Stk2\"><span class=\"StkNr\">Stk. 3.</span> Det rådgivende udvalg foretager en prioriteret indstilling af ansøgningerne på grundlag af projekternes forventede effekt på indsatsområderne, jf. § 8.</p>\r\n      <p class=\"Paragraf\"><span class=\"ParagrafNr\">§ 7.</span> Hvis ansøgningen kan imødekommes, giver Direktoratet for FødevareErhverv tilsagn om tilskud.</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Tilskudsberettigede projekter</p>\r\n      <p class=\"Paragraf\"><span class=\"ParagrafNr\">§ 8.</span> Der kan ydes tilskud inden for følgende indsatsområder:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Aktiviteter for børn og unge i landdistrikterne, der vedrører kvalitet i fødevarer, smag og ernæring.</p>\r\n          <p class=\"Liste1\"><span class=\"Liste1Nr\">2)</span> Aktiviteter for børn og unge i landdistrikterne, der vedrører erhverv knyttet til landdistrikterne.</p>\r\n          <p class=\"Liste1\"><span class=\"Liste1Nr\">3)</span> Aktiviteter for børn og unge i landdistrikterne, der vedrører friluftsliv, natur og miljø.</p>\r\n          <p class=\"Liste1\"><span class=\"Liste1Nr\">4)</span> Aktiviteter for børn og unge i landdistrikterne, der vedrører bevægelse, motion og sundhed.</p>\r\n          <p class=\"Liste1\"><span class=\"Liste1Nr\">5)</span> Aktiviteter for børn og unge i landdistrikterne, der omhandler teater og musik, billedkunst og medier</p>\r\n          <p class=\"Liste1\"><span class=\"Liste1Nr\">6)</span> Kurser og kompetenceudvikling, der relaterer sig til områder i nr. 1-5.</p>\r\n        </div>\r\n      </p>\r\n      <p class=\"Kapitel\"><a name=\"Kap4\">Kapitel 4</a></p>\r\n      <p class=\"KapitelOverskrift2\">Betingelser for tilskud</p>\r\n      <p class=\"Paragraf\"><span class=\"ParagrafNr\">§ 9.</span> Det er en betingelse for tilskud til et projekt,</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> at de samlede tilskudsberettigede udgifter til projektet beløber sig til mindst 20.000 kr.,</p>\r\n          <p class=\"Liste1\"><span class=\"Liste1Nr\">2)</span> at de nødvendige tilladelser fra offentlige myndigheder opnås,</p>\r\n          <p class=\"Liste1\"><span class=\"Liste1Nr\">3)</span> at projekterne foregår i landdistrikterne, med mindre at direktoratet har godkendt andet,</p>\r\n          <p class=\"Liste1\"><span class=\"Liste1Nr\">4)</span> at de enkelte projekter vedrører mindst 25 børn og unge hovedsageligt fra landdistrikterne,</p>\r\n          <p class=\"Liste1\"><span class=\"Liste1Nr\">5)</span> at projekterne indeholder faglighed og læring,</p>\r\n          <p class=\"Liste1\"><span class=\"Liste1Nr\">6)</span> at aktiviteter, der gennemføres i tilknytning til de støttede arrangementer, har en naturlig sammenhæng,</p>\r\n          <p class=\"Liste1\"><span class=\"Liste1Nr\">7)</span> at projekterne er åbne for alle uden krav om medlemskab eller organisatorisk tilhørsforhold,</p>\r\n          <p class=\"Liste1\"><span class=\"Liste1Nr\">8)</span> at ansøger afgiver de oplysninger, Direktoratet for FødevareErhverv anmoder om til brug for sagsbehandlingen,</p>\r\n          <p class=\"Liste1\"><span class=\"Liste1Nr\">9)</span> at de planlagte aktiviteter inden for projektet afvikles inden et år efter tilsagnsdatoen,</p>\r\n          <p class=\"Liste1\"><span class=\"Liste1Nr\">10)</span> at det er tilsagnshaver, der gennemfører projektet,</p>\r\n          <p class=\"Liste1\"><span class=\"Liste1Nr\">11)</span> at det kan dokumenteres, at projektets aktiviteter er gennemført,</p>\r\n          <p class=\"Liste1\"><span class=\"Liste1Nr\">12)</span> at tilsagnshaver indsender udbetalingsanmodning og projektrapport rettidigt til direktoratet, jf. § 14, stk. 2,</p>\r\n          <p class=\"Liste1\"><span class=\"Liste1Nr\">13)</span> at investeringer, hvortil der er ydet tilskud, opretholdes af tilsagnshaver i en periode på 5 år fra det tidspunkt, hvor tilsagn om tilskud er meddelt, eller i den i tilsagnet om tilskud fastsatte periode, og</p>\r\n          <p class=\"Liste1\"><span class=\"Liste1Nr\">14)</span> at tilsagnshaver holder udbetalingsanmodning med tilhørende originale regnskabsbilag tilgængeligt i 5 år, regnet fra udbetalingsdatoen.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Hvis tilskuddet ydes som de minimisstøtte, jf. § 13, stk.4, skal tilsagnshaver opbevare alt materiale til brug ved dokumentationen af, at samtlige tilskudsbetingelser er opfyldt, i 10 skatteår fra det tidspunkt, hvor tilskuddet blev modtaget.</p>\r\n      <p class=\"Stk2\"><span class=\"StkNr\">Stk. 3.</span> Direktoratet fastsætter i tilsagnet nærmere betingelser om tilsagnshavers forpligtelse til at informere om den offentlige medfinansiering af projektet og til at offentliggøre oplysninger om projektet på tilsagnshavers hjemmeside eller i relevante dagblade og tidsskrifter.</p>\r\n      <p class=\"Stk2\"><span class=\"StkNr\">Stk. 4.</span> Direktoratet kan i tilsagnsskrivelsen fastsætte yderligere betingelser for tilskud.</p>\r\n      <p class=\"Kapitel\"><a name=\"Kap5\">Kapitel 5</a></p>\r\n      <p class=\"KapitelOverskrift2\">Tilskudsberettigede projektudgifter</p>\r\n      <p class=\"Paragraf\"><span class=\"ParagrafNr\">§ 10.</span> Der ydes tilskud til udgifter, der er nødvendige for gennemførelse af projekter om børne- og ungdomsaktiviteter.</p>\r\n      <p class=\"Stk2\"><span class=\"StkNr\">Stk. 2.</span> Der kan ikke ydes tilskud til følgende:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Udgifter, som ansøger har betalt, inden Direktoratet for FødevareErhverv har givet tilladelse til at iværksætte projektet, jf. § 5, stk. 2.</p>\r\n          <p class=\"Liste1\"><span class=\"Liste1Nr\">2)</span> Værdien af eget og ansattes arbejde. Dog kan der ydes tilskud til løn, hvis der foreligger en specifik projektansættelseskontrakt for den pågældende medarbejder.</p>\r\n          <p class=\"Liste1\"><span class=\"Liste1Nr\">3)</span> Brugt og renoveret udstyr, medmindre det fremgår af tilsagnet.</p>\r\n          <p class=\"Liste1\"><span class=\"Liste1Nr\">4)</span> Udgifter, hvortil der gives andre EU -tilskud.</p>\r\n          <p class=\"Liste1\"><span class=\"Liste1Nr\">5)</span> Finansierings-, revisions-, advokat- og pengeinstitutomkostninger, medmindre disse skyldes krav fra tilsagnsgivende myndighed.</p>\r\n          <p class=\"Liste1\"><span class=\"Liste1Nr\">6)</span> Moms, medmindre denne endeligt bæres af tilsagnshaver.</p>\r\n          <p class=\"Liste1\"><span class=\"Liste1Nr\">7)</span> Køb af fast ejendom, herunder køb af jord og andre langsigtede investeringer.</p>\r\n          <p class=\"Liste1\"><span class=\"Liste1Nr\">8)</span> Aktiviteter, der ikke indeholder faglighed og læring.</p>\r\n          <p class=\"Liste1\"><span class=\"Liste1Nr\">9)</span> Information om ansøgers organisation.</p>\r\n          <p class=\"Liste1\"><span class=\"Liste1Nr\">10)</span> Udgifter til fortæring og drikkevarer, med mindre det er en nødvendighed for at projektet kan gennemføres.</p>\r\n          <p class=\"Liste1\"><span class=\"Liste1Nr\">11)</span> Organisationernes almindelige drift.</p>\r\n        </div>\r\n      </p>\r\n      <p class=\"Kapitel\"><a name=\"Kap6\">Kapitel 6</a></p>\r\n      <p class=\"KapitelOverskrift2\">Ændring af projektet og indtræden i tilsagn</p>\r\n      <p class=\"Paragraf\"><span class=\"ParagrafNr\">§ 11.</span> Ændring af et projekt kan godkendes af Direktoratet for FødevareErhverv på betingelse af, at projektets overordnede formål overholdes. Ansøgning om ændring af et projekt skal godkendes af direktoratet, inden ændringen iværksættes.</p>\r\n      <p class=\"Stk2\"><span class=\"StkNr\">Stk. 2.</span> Tilsagnsbeløbet kan ikke forhøjes i forbindelse med ændringer i projektet.</p>\r\n      <p class=\"Paragraf\"><span class=\"ParagrafNr\">§ 12.</span> Direktoratet for FødevareErhverv kan efter ansøgning tillade, at en anden, der ifølge § 1 kan være tilsagnshaver, indtræder i et tilsagn om tilskud, med den virkning, at den nye tilsagnshaver indtræder i rettigheder og forpligtelser efter tilsagnet om tilskud.</p>\r\n      <p class=\"Kapitel\"><a name=\"Kap7\">Kapitel 7</a></p>\r\n      <p class=\"KapitelOverskrift2\">Beregning af tilskud</p>\r\n      <p class=\"Paragraf\"><span class=\"ParagrafNr\">§ 13.</span> Der kan efter denne bekendtgørelse ydes tilskud på højest 50 pct. af de tilskudsberettigede udgifter til børne- og ungdomsaktiviteterne i landdistrikterne.</p>\r\n      <p class=\"Stk2\"><span class=\"StkNr\">Stk. 2.</span> Tilskudsordningen for børne- og ungdomsaktiviteter i landdistrikterne finansieres af midler fra Ministeriet for Fødevarer, Landbrug og Fiskeri og midler fra EU.</p>\r\n      <p class=\"Stk2\"><span class=\"StkNr\">Stk. 3.</span> I tilfælde, hvor der påregnes billetindtægter eller andre former for indtægter i forbindelse med projektet, modregnes summen af indtægterne i de samlede projektudgifter.</p>\r\n      <p class=\"Stk2\"><span class=\"StkNr\">Stk. 4.</span> Til projekter, som kan være konkurrenceforvridende, ydes tilskuddet under forudsætning af, at ansøger overholder EU ’s de minimis regler, hvilket indebærer, at summen af tilskud efter denne bekendtgørelse og anden de minimisstøtte over en treårig periode maksimalt må udgøre, hvad der svarer til 200.000 Euro.</p>\r\n      <p class=\"Kapitel\"><a name=\"Kap8\">Kapitel 8</a></p>\r\n      <p class=\"KapitelOverskrift2\">Udbetaling af tilskud</p>\r\n      <p class=\"Paragraf\"><span class=\"ParagrafNr\">§ 14.</span> Udbetaling af tilskud sker på baggrund af tilsagnshavers opgørelse over betalte tilskudsberettigede projektudgifter, der skal kunne dokumenteres. Anmodning om udbetaling af tilskud skal ske på et særligt skema og vedlægges en revisorerklæring fra en registreret eller statsautoriseret revisor og en projektrapport. Skema og formular til revisorerklæring fås ved henvendelse til Direktoratet for FødevareErhverv eller via direktoratets hjemmeside.</p>\r\n      <p class=\"Stk2\"><span class=\"StkNr\">Stk. 2.</span> Det er en betingelse for udbetaling af tilskud, at der udarbejdes en detaljeret projektrapport, hvor det fremgår hvor mange aktiviteter, der er gennemført, hvad aktiviteterne indeholdt og i hvilken sammenhæng, de er gennemført.</p>\r\n      <p class=\"Stk2\"><span class=\"StkNr\">Stk. 3.</span> Ansøger skal udarbejde en evaluering, der beskriver deltagernes udbytte af projektet, og evalueringen skal vedlægges udbetalingsanmodningen.</p>\r\n      <p class=\"Stk2\"><span class=\"StkNr\">Stk. 4.</span> Udbetalingsanmodning og projektrapport skal være modtaget i direktoratet senest 3 måneder efter, at projektet er afsluttet. Direktoratet kan i særlige tilfælde meddele dispensation fra denne frist.</p>\r\n      <p class=\"Stk2\"><span class=\"StkNr\">Stk. 5.</span> Tilskuddet overføres til tilsagnshavers NemKonto.</p>\r\n      <p class=\"Kapitel\"><a name=\"Kap9\">Kapitel 9</a></p>\r\n      <p class=\"KapitelOverskrift2\">Underretningspligt</p>\r\n      <p class=\"Paragraf\"><span class=\"ParagrafNr\">§ 15.</span> En tilsagnshaver skal i hele perioden, hvor betingelserne for tilskud skal opfyldes, på forlangende afgive erklæring til Direktoratet for FødevareErhverv om, hvorvidt betingelserne for tilskud fortsat opfyldes.</p>\r\n      <p class=\"Stk2\"><span class=\"StkNr\">Stk. 2.</span> Tilsagnshaver er i hele perioden, hvor betingelserne for tilskud skal opfyldes, forpligtet til uden ugrundet ophold skriftligt at give direktoratet meddelelse om forhold, der kan medføre bortfald af tilsagn om tilskud eller tilbagebetaling af tilskud efter § 16.</p>\r\n      <p class=\"Kapitel\"><a name=\"Kap10\">Kapitel 10</a></p>\r\n      <p class=\"KapitelOverskrift2\">Bortfald og tilbagebetaling af tilskud</p>\r\n      <p class=\"Paragraf\"><span class=\"ParagrafNr\">§ 16.</span> Tilsagn om tilskud bortfalder, hvis</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> betingelserne for tilskud ikke længere er opfyldt, jf. kapitel 4,</p>\r\n          <p class=\"Liste1\"><span class=\"Liste1Nr\">2)</span> tilsagnshaver har givet urigtige eller vildledende oplysninger eller har fortiet oplysninger af betydning for sagens afgørelse,</p>\r\n          <p class=\"Liste1\"><span class=\"Liste1Nr\">3)</span> projektet ikke er gennemført i overensstemmelse med den godkendte ansøgning, og tilsagnet,</p>\r\n          <p class=\"Liste1\"><span class=\"Liste1Nr\">4)</span> tilsagnshaver tilsidesætter sine pligter efter landdistriktslovens § 11, stk. 2,</p>\r\n          <p class=\"Liste1\"><span class=\"Liste1Nr\">5)</span> tilsagnshaver ikke overholder sin underretningspligt efter § 15, eller</p>\r\n          <p class=\"Liste1\"><span class=\"Liste1Nr\">6)</span> der er gennemført aktiviteter i tilknytning til det støttede projekter, der ikke har en naturlig sammenhæng med projektet.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> I de i stk. 1 nævnte tilfælde kan Direktoratet for FødevareErhverv bestemme, at tilskud helt eller delvist skal tilbagebetales med tillæg af renter. Rentetillægget beregnes fra tidspunktet for meddelelse af tilbagebetalingskravet, til tilbagebetaling sker, og med den i lov om renter ved forsinket betaling(Renteloven) fastsatte referencesats med tillæg. Rentetillægget udgør dog mindst 50 kr.</p>\r\n      <p class=\"Kapitel\"><a name=\"Kap11\">Kapitel 11</a></p>\r\n      <p class=\"KapitelOverskrift2\">Force majeure</p>\r\n      <p class=\"Paragraf\"><span class=\"ParagrafNr\">§ 17.</span> Direktoratet for FødevareErhverv anerkender følgende begivenheder som force majeure:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Ekspropriation, hvis en sådan ekspropriation ikke kunne forudses på tidspunktet for tilsagnshavers modtagelse af tilsagnet.</p>\r\n          <p class=\"Liste1\"><span class=\"Liste1Nr\">2)</span> En alvorlig naturkatastrofe, der i væsentlig grad berører tilsagnshavers virksomhed.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Det er en betingelse for anerkendelse af force majeure i konkrete tilfælde, at de indtrufne begivenheder forhindrer opfyldelse af de forpligtelser, i forhold til hvilke der påberåbes force majeure, og at den forpligtede ikke uden uforholdsmæssige opofrelser kunne have sikret sig herimod.</p>\r\n      <p class=\"Stk2\"><span class=\"StkNr\">Stk. 3.</span> Direktoratet kan i ganske særlige tilfælde anerkende andre begivenheder som force majeure end de, der er nævnt i stk. 1.</p>\r\n      <p class=\"Stk2\"><span class=\"StkNr\">Stk. 4.</span> Hvis tilsagnshaver ønsker at påberåbe sig force majeure, skal dette meddeles direktoratet skriftligt senest 10 arbejdsdage efter det tidspunkt, hvor tilsagnshaver er i stand til at gøre det. Meddelelsen skal være vedlagt fyldestgørende dokumentationsmateriale.</p>\r\n      <p class=\"Kapitel\"><a name=\"Kap12\">Kapitel 12</a></p>\r\n      <p class=\"KapitelOverskrift2\">Klageadgang</p>\r\n      <p class=\"Paragraf\"><span class=\"ParagrafNr\">§ 18.</span> Afgørelser, truffet af Direktoratet for FødevareErhverv i medfør af denne bekendtgørelse, kan påklages til ministeren for fødevarer, landbrug og fiskeri.</p>\r\n      <p class=\"Stk2\"><span class=\"StkNr\">Stk. 2.</span> Klagen skal indgives gennem direktoratet. Klagen skal være direktoratet i hænde senest 4 uger efter modtagelsen af den afgørelse, klagen vedrører.</p>\r\n      <p class=\"Stk2\"><span class=\"StkNr\">Stk. 3.</span> Direktoratet kan genoptage en sag efter, at der er indgivet klage.</p>\r\n      <p class=\"Kapitel\"><a name=\"Kap13\">Kapitel 13</a></p>\r\n      <p class=\"KapitelOverskrift2\">Straffebestemmelser</p>\r\n      <p class=\"Paragraf\"><span class=\"ParagrafNr\">§ 19.</span> Efter landdistriktslovens § 14 straffes med bøde den, der</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> afgiver urigtige eller vildledende oplysninger eller fortier oplysninger af betydning for afgørelser, der træffes i henhold til loven eller de i medfør af loven fastsatte regler,</p>\r\n          <p class=\"Liste1\"><span class=\"Liste1Nr\">2)</span> handler i strid med vilkår, der er fastsat i en afgørelse, der træffes i henhold til loven eller de i medfør af loven fastsatte regler,</p>\r\n          <p class=\"Liste1\"><span class=\"Liste1Nr\">3)</span> undlader at afgive den dokumentation og de oplysninger, som den pågældende har pligt til at afgive i henhold til loven eller regler fastsat i medfør af loven,</p>\r\n          <p class=\"Liste1\"><span class=\"Liste1Nr\">4)</span> afgiver urigtige eller vildledende oplysninger eller fortier oplysninger, som den pågældende har pligt til at afgive i henhold til loven eller regler fastsat i medfør af loven,</p>\r\n          <p class=\"Liste1\"><span class=\"Liste1Nr\">5)</span> undlader at give kontrolmyndigheden adgang til virksomheden m.v. efter lovens § 11, stk. 1, eller</p>\r\n          <p class=\"Liste1\"><span class=\"Liste1Nr\">6)</span> undlader at udlevere eller indsende materiale eller at yde kontrolmyndigheden bistand efter lovens § 11, stk. 2.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n      <p class=\"Kapitel\"><a name=\"Kap14\">Kapitel 14</a></p>\r\n      <p class=\"KapitelOverskrift2\">Ikrafttrædelse</p>\r\n      <p class=\"Paragraf\"><span class=\"ParagrafNr\">§ 20.</span> Bekendtgørelsen træder i kraft den 18. februar 2008.</p>\r\n      <p class=\"Stk2\"><span class=\"StkNr\">Stk. 2.</span> Bekendtgørelse nr. 387 af 26. april 2007 om tilskud til børne- og ungdomsaktiviteter i landdistrikterne ophæves. Bekendtgørelsen finder dog fortsat anvendelse for ansøgninger modtaget inden den 31. december 2007.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Direktoratet for FødevareErhverv, den 14. februar 2008</I></P><P CLASS=SIGN1 ALIGN=\"CENTER\">Arent B. Josefsen</P><P CLASS=SIGN2 ALIGN=\"RIGHT\">/ Bjarne Bak Pedersen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/02/2008"
        },
        {
            "displayName": "Accession",
            "displayValue": "B20080008105"
        },
        {
            "displayName": "Entydig dokumentidentifikation",
            "displayValue": "AH002786"
        },
        {
            "displayName": "Dato for førstegangsindlæggelse",
            "displayValue": "16/02/2008"
        },
        {
            "displayName": "Dato for indlæggelse",
            "displayValue": "16/02/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "81"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "14/02/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Direktoratet for FødevareErhverv"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />Direktoratet for FødevareErhverv, j.nr. 3621-07-29 "
        },
        {
            "displayName": "Stikord",
            "displayValue": "børne, landdistrikterne, ungdomsaktiviteter"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}