{
    "id": 67973,
    "title": "Samarbejde mellem Arbejdstilsynet og Miljøstyrelsen om genteknologi (* 1) (* 2) (* 3) ((* 4) (* 5) (* 6) ",
    "documentTypeId": "140",
    "isSagsforlobPeriodValid": false,
    "shortName": "CIR nr 3050 af 08/01/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Samarbejde mellem Arbejdstilsynet og  \r\n\r\n Miljøstyrelsen om genteknologi (* 1) (* 2) (* 3) ((* 4) (* 5) (* 6) </H1>  \r\n\r\n<P></P>  \r\n\r\n<BR>  \r\n\r\n<P> <B>Samarbejde mellem</B>  </P>  \r\n\r\n<P> <B>Arbejdstilsynet og</B>  </P>  \r\n\r\n<P> <B>Miljøstyrelsen</B>  </P>  \r\n\r\n<P> <B>om genteknologi</B>  </P>  \r\n\r\n<P> <B>I. Orientering</B>  </P>  \r\n\r\n<P>På baggrund af samarbejdsaftalen mellem indre og ydre miljømyndigheder, og  \r\n\r\n under henvisning til At-cirkulæreskrivelse nr. 18 og 19 i 1990, er der nu  \r\n\r\n udarbejdet retningslinier for samarbejdet vedrørende varetagelse af opgaver  \r\n\r\n inden for miljø og genteknologi. Aftalen er trykt sidst i dette cirkulære.  \r\n\r\n</P>  \r\n\r\n<P> <B>II. Instruktion</B>  </P>  \r\n\r\n<P CLASS=PUNKT> <B>1.</B> Efter retningslinierne skal kredsene underrette  \r\n\r\n vedkommende kom- munalbestyrelse, når kredsene har klassificeret et  \r\n\r\n laboratorium efter Arbejdsministeriets bekendtgørelse nr. 684 af 11. oktober  \r\n\r\n 1991 om genteknologi og arbejdsmiljø. </P>  \r\n\r\n<P CLASS=PUNKT> <B>2.</B> Herudover skal kredsene underrette Miljøstyrelsen,  \r\n\r\n hvis der i forbindelse med virksomhedsbesøg konstateres forhold, der ikke er  \r\n\r\n i overensstemmelse med bestemmelserne i Miljøministeriets bekendt- gørelse  \r\n\r\n nr. 732 af 5. november 1991 om transport og import af genetisk modificerede  \r\n\r\n organismer. </P>  \r\n\r\n<P> <B>III. Ikrafttræden</B>  </P>  \r\n\r\n<P>Straks. </P>  \r\n\r\n<P CLASS=PUNKT> <B>8.</B> januar 1993 </P>  \r\n\r\n<P>Erik Andersen </P>  \r\n\r\n<P> <B>Bilag</B>  </P>  \r\n\r\n<P> <B>Retningslinier for samarbejde mellem Arbejdstilsynet og Miljøstyrelsen  \r\n\r\n vedrørende varetagelse af opgaver inden for miljø og genteknologi, jf.  \r\n\r\n arbejdsmiljølovgivningen og lov om miljø og genteknologi.</B>  </P>  \r\n\r\n<P> <B>Indledning</B>  </P>  \r\n\r\n<P>Arbejdsministeren og miljøministeren tiltrådte den 20. august 1990 en  \r\n\r\n samarbejdsaftale mellem myndighederne på arbejdsmiljøområdet og det ydre  \r\n\r\n miljøområde. Den overordnede koordinering sikres af et  \r\n\r\n miljøkoordineringsudvalg, der har kompetence til at definere nye  \r\n\r\n samarbejdsfelter samt at sikre, at samarbejdet på eksisterende områder  \r\n\r\n gennemføres. Med henblik på koordineringen på genteknologiområdet er der  \r\n\r\n således nedsat en genteknologigruppe, der har udarbejdet disse  \r\n\r\n retningslinier. </P>  \r\n\r\n<P> <B>Område</B>  </P>  \r\n\r\n<P>Retningslinierne for samarbejdet omfatter regeludarbejdelse, udarbejdelse  \r\n\r\n af vejledninger m.m., sagsbehandling, gensidig og ekstern underretning samt  \r\n\r\n samarbejde i internationale anliggender om genteknologiske aktiviteter  \r\n\r\n reguleret i arbejdsmiljølovgivningen og i lov om miljø og genteknologi samt i  \r\n\r\n regler fastsat med hjemmel i loven. </P>  \r\n\r\n<P> <B>Samarbejde om generelle sager og indbyrdes underretning</B>  </P>  \r\n\r\n<P> <B>Regler, anvisninger, vejledninger o.l.</B>  </P>  \r\n\r\n<P>Arbejdstilsynet hører Miljøstyrelsen i god tid, før Arbejdstilsynet  \r\n\r\n forelægger nye eller ændringer af eksisterende regler for Arbejdsmiljørådet.  \r\n\r\n Miljøstyrelsen høres om vejledninger, anvisninger og lignende  \r\n\r\n informationsmateriale på et så tidligt tidspunkt i sagen som muligt. </P>  \r\n\r\n<P>Miljøstyrelsen hører Arbejdstilsynet i god tid, før Miljøstyrelsen sender  \r\n\r\n nye eller ændringer af eksisterende regler til ekstern høring.  \r\n\r\n Arbejdstilsynet høres om vejledninger og lignende informationsmateriale på et  \r\n\r\n så tidligt tidspunkt i sagen som muligt. </P>  \r\n\r\n<P> <B>Videnopbygning</B>  </P>  \r\n\r\n<P>Den faglige viden, som på genteknologiområdet tilvejebringes i  \r\n\r\n Arbejdstilsynet og Miljøstyrelsen, og som er relevant for begge myndigheder,  \r\n\r\n skal i videst muligt omfang viderebringes til begge institutioner. </P>  \r\n\r\n<P> <B>Samarbejde i konkrete sager</B>  </P>  \r\n\r\n<P> <B>Klassifikation af laboratorier og dyrestalde m.v., anmeldelse af  \r\n\r\n forskningsprojekter, storskalaforsøg og godkendelse af storskalaanlæg</B>  \r\n\r\n</P>  \r\n\r\n<P>Sager vedrørende ovennævnte, hvor Miljøstyrelsen efter Arbejdsministeriets  \r\n\r\n bekendtgørelse om genteknologi og arbejdsmiljø skal høres, sendes til  \r\n\r\n Miljøstyrelsen efter modtagelsen. Kræver behandling af anmeldelsen eller  \r\n\r\n ansøgningen supplerende oplysninger, underrettes Arbejdstilsynet herom.  \r\n\r\n Miljøstyrelsen fremsender senest 14 dage efter modtagelsen af fyldestgørende  \r\n\r\n anmeldelse eller ansøgning en udtalelse i sagen til Arbejdstilsynet. </P>  \r\n\r\n<P>Indeholder Miljøstyrelsens udtalelse anmodning om vilkår og krav til  \r\n\r\n fysisk indeslutning, skal Arbejdstilsynet medtage disse i klassifikationen  \r\n\r\n eller godkendelsen, jf. §§ 6, 12, 13 og 17 i bekendtgørelse om genteknologi  \r\n\r\n og arbejdsmiljø. </P>  \r\n\r\n<P>Arbejdstilsynet sender kopi af klassifikationen eller godkendelsen til  \r\n\r\n Miljøstyrelsen i de sager, hvor Miljøstyrelsen har været hørt. </P>  \r\n\r\n<P> <B>Produktion</B>  </P>  \r\n\r\n<P>I produktionssager underretter Arbejdstilsynet og Miljøstyrelsen hinanden  \r\n\r\n om indkomne produktionsansøgninger og anmeldelser efter henholdsvis § 18 og  \r\n\r\n 21 i bekendtgørelse om genteknologi og arbejdsmiljø og § 8 i lov om miljø og  \r\n\r\n genteknologi. Der søges i videst muligt omfang gennemført en parallel  \r\n\r\n sagsbehandling og gensidig underretning om biologisk risikovurdering og  \r\n\r\n risikovurdering i øvrigt af anlæg m.m., inden afgørelser træffes.  \r\n\r\n<B>Underretning af decentrale myndigheder</B>  </P>  \r\n\r\n<P>Arbejdstilsynet underretter vedkommende kommunalbestyrelse, når et  \r\n\r\n laboratorium er klassificeret. </P>  \r\n\r\n<P>Miljøstyrelsen underretter vedkommende amtsråd og kommunalbestyrelse ved  \r\n\r\n kopi af alle storskalaanlægsgodkendelser samt om klassifikationer af  \r\n\r\n dyrestalde, drivhuse m.m. </P>  \r\n\r\n<P>Miljøstyrelsen underretter vedkommende amtsråd og kommunalbestyrelse ved  \r\n\r\n kopi af styrelsens afgørelse i produktionssager efter § 8 i lov om miljø og  \r\n\r\n genteknologi. </P>  \r\n\r\n<P> <B>Tilsyn</B>  </P>  \r\n\r\n<P>Konstaterer Arbejdstilsynet i forbindelse med virksomhedsbesøg forhold,  \r\n\r\n der ikke er i overensstemmelse med bestemmelserne i Miljøministeriets  \r\n\r\n bekendtgørelse om transport og import af genetisk modificerede organismer,  \r\n\r\n underrettes Miljøstyrelsen herom. </P>  \r\n\r\n<P> <B>Samarbejde i internationale anliggender</B>  </P>  \r\n\r\n<P>I sager med fælles berøringsflader underretter Arbejdstilsynet og  \r\n\r\n Miljøstyrelsen gensidigt hinanden så tidligt som muligt samt koordinerer de  \r\n\r\n danske synspunkter. </P>  \r\n\r\n<P>Arbejdstilsynet og Miljøstyrelsen koordinerer den årlige rapport til  \r\n\r\n Kommissionen om indesluttet anvendelse anmeldt i henhold til artikel 10, stk.  \r\n\r\n 2, i Rådets direktiv af 23. april 1990 om indesluttet anvendelse af genetisk  \r\n\r\n modificerede mikroorganismer (90/219/EØF), jf. direktivets artikel 18. </P>  \r\n\r\n<P>Arbejdstilsynet og Miljøstyrelsen koordinerer den rapport om erfaringer  \r\n\r\n med direktivet, der hvert tredje år sendes til Kommissionen, første gang den  \r\n\r\n 1. september 1992, jf. direktivets artikel 18. </P>  \r\n\r\n<P> <B>Revision</B>  </P>  \r\n\r\n<P>Aftalen kan af hver af myndighederne på et hvilket som helst tidspunkt  \r\n\r\n opsiges eller tages op til vurdering med henblik på revision. </P>  \r\n\r\n</DIV>",
    "isHistorical": true,
    "editorialNotes": [
        "(* 3) AT-Cirkulæreskrivelse nr. 19/1990",
        "(* 2) AT-Cirkulæreskrivelse nr. 18/1990",
        "(* 1) AT-Cirkulæreskrivelse nr. 1/1993",
        "(* 6) Rådets direktiv af 23. april 1990 om indesluttet anvendelse af genetisk modificerede mikroorganismer (90/219/EØF)",
        "(* 5) Miljøministeriets bekendtgørelse nr. 732 af 5. november 1991",
        "(* 4) Arbejdsministeriets bekendtgørelse nr. 684 af 11. oktober 1991 om genteknologi og arbejdsmiljø"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19930305009"
        },
        {
            "displayName": "Entydig dokumentidentifikation",
            "displayValue": "CM027157"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "19/01/2006"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3050"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "08/01/1993"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}