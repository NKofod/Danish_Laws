{
    "id": 115281,
    "title": "Dispensation for afbrydelse af indbetaling til efterløn",
    "documentTypeId": "230",
    "isSagsforlobPeriodValid": true,
    "shortName": "AFG nr 10419 af 20/08/2007",
    "documentHtml": "<div class=\"bjelke\">Den fulde tekst</div><p class=\"Titel2\">Dispensation for afbrydelse af indbetaling til efterløn</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Ansøgeren havde været medlem af en a-kasse siden 1977 og havde betalt efterlønsbidrag fra 1. april 1999. Han ville kunne opnå efterløn efter overgangsbestemmelserne, hvis han fortsatte med at betale.</div>\r\n        </p>\r\n        <p class=\"Tekst2\">\r\n          <div>Medlemmet havde ikke indbetalt det sædvanlige kontingent og efterlønsbidrag.</div>\r\n        </p>\r\n        <p class=\"Tekst2\">\r\n          <div>A-kassen havde overholdt den fastsatte rykker- og sletteprocedure, og medlemmet havde fået frist til den 15. september 2006.</div>\r\n        </p>\r\n        <p class=\"Tekst2\">\r\n          <div>Medlemmet betalte ved en check, som a-kassen modtog den 12. september 2006 og indløste den 15. september 2006. Beløbet var dog for lille til både at dække a-kassekontingent og efterlønsbidrag.</div>\r\n        </p>\r\n        <p class=\"Tekst2\">\r\n          <div>Medlemskab af a-kassen blev genoprettet med virkning fra 1. juni 2006 på grundlag af den udstedte check.</div>\r\n        </p>\r\n        <p class=\"Tekst2\">\r\n          <div>Den 5. oktober 2006 gjorde a-kassen medlemmet opmærksom på, at der var indbetalt for lidt, og at han derfor var slettet af efterlønsordningen. Samme dag indbetalte medlemmet det manglende beløb.</div>\r\n        </p>\r\n        <p class=\"Tekst2\">\r\n          <div>Medlemmet søgte den 12. oktober 2006 om dispensation for afbrydelsen i efterlønsordningen.</div>\r\n        </p>\r\n        <p class=\"Tekst2\">\r\n          <div>Arbejdsdirektoratet meddelt afslag på ansøgningen.</div>\r\n        </p>\r\n        <p class=\"Tekst2\">\r\n          <div>Arbejdsmarkedets Ankenævn ændrede Arbejdsdirektoratets afgørelse og gav medlemmet dispensation. Nævnet lagde vægt på, at der var tale om en kortvarig afbrydelse, og at a-kassen, som led i god forvaltningsskik, burde have kontaktet medlemmet igen seneste den 15. september 2006 for at oplyse om, at beløbet på checken den 12. september 2006 ikke var tilstrækkeligt til at dække både a-kassekontingent og efterlønsbidrag.</div>\r\n        </p>\r\n      </div>\r\n      <p class=\"Tekst\">Dato 20. august 2007</p>\r\n      <p class=\"Tekst\">Ankenævnet har behandlet Deres klage på møde den 16. august 2007.</p>\r\n      <p class=\"Tekst\">Nævnet traf denne</p>\r\n      <p class=\"Tekst\">A F G Ø R E L S E</p>\r\n      <p class=\"Tekst\">De får dispensation for afbrud i medlemskab og indbetaling af efterlønsbidrag.</p>\r\n      <p class=\"Tekst\">Tilladelsen er betinget af, at De efterbetaler det skyldige efterlønsbidrag.</p>\r\n      <p class=\"Tekst\">Ankenævnet ændrer således Arbejdsdirektoratets afgørelse af den 24. november 2006.</p>\r\n      <p class=\"Tekst\">B E G R U N D E L S E</p>\r\n      <p class=\"Tekst\">Ankenævnet har lagt til grund for afgørelsen om dispensation på grund af afbrydelse i medlemskabet, herunder efterlønsordningen, at</p>\r\n      <p>\r\n        <p class=\"Liste1\"><span class=\"Liste1Nr\">–</span> De er født den 27. marts 1949</p>\r\n        <p class=\"Liste1\"><span class=\"Liste1Nr\">–</span> De søger om dispensation for afbrydelsen i efterlønsordningen efter at være blevet slettet den 15. september 2006 med virkning fra. 1. juni 2006 på grund af kontingentrestance</p>\r\n        <p class=\"Liste1\"><span class=\"Liste1Nr\">–</span> De i øvrigt har været medlem af a-kasse siden 1977 og har betalt til efterlønsordningen fra 1. april 1999</p>\r\n        <p class=\"Liste1\"><span class=\"Liste1Nr\">–</span> De vil have mulighed for at opnå efterløn/skattefri præmie efter reglen i § 74 a, stk. 2, hvis der gives dispensation</p>\r\n        <p class=\"Liste1\"><span class=\"Liste1Nr\">–</span> a-kassen i brev af 16. august 2006 meddelte, at De var slettet som medlem af a-kasse og efterlønsordning, men at medlemskabet kunne genoprettes, hvis De betalte senest 4 uger fra modtagelsen af det fremsendte brev, dvs. den 15. september 2006</p>\r\n        <p class=\"Liste1\"><span class=\"Liste1Nr\">–</span> Deres medlemskab af a-kassen er genoprettet med virkning fra 1. juni 2006 på grundlag af en check udstedt den 12. september 2006. A-kassen indløste checken den 15. september 2006.</p>\r\n      </p>\r\n      <p class=\"Tekst\">Medlemmer født før den 1. marts 1952 kan opnå ret til efterløn efter 10 års medlemskab og betalt efterlønsbidrag, hvis medlemskabet har bestået uafbrudt siden 31. marts 1992 og der er betalt efterlønsbidrag uafbrudt fra den 1. april 1999. Det fremgår af lovens § 74 a, stk. 2.</p>\r\n      <p class=\"Tekst\">De vil ikke kunne opnå ret til efterløn efter bestemmelsen i lovens § 74 a, stk. 2, fordi indbetaling til efterlønsordningen har været afbrudt fra 1. juni 2006 til 5. oktober 2006.</p>\r\n      <p class=\"Tekst\">Direktøren for Arbejdsdirektoratet kan undtagelsesvis tillade, at der ses bort fra afbrydelser i medlemskabet og indbetaling af efterlønsbidrag. Det fremgår af lovens § 74 a, stk. 4. Tilladelsen kan gøres betinget af, at medlemmet efterbetaler bidrag til arbejdsløshedsforsikringen og efterlønsbidrag for den pågældende periode.</p>\r\n      <p class=\"Tekst\">Det kan oplyses, at der er praksis for at dispensere for afbrydelse i medlemskabet, når et med lem har fået en berettiget forventning om at være omfattet af efterlønsordningen, eller når der har været tale om en kortvarig afbrydelse af undskyldelige grunde, f.eks. PBS-fejl.</p>\r\n      <p class=\"Tekst\">Nævnet har lagt vægt på, at der har været tale om en kortvarig afbrydelse.</p>\r\n      <p class=\"Tekst\">Nævnet har endvidere lagt vægt på, at a-kassen, som et led i god forvaltningsskik, burde have kontaktet Dem igen senest den 15. september 2006, for at oplyse Dem om, at beløbet på checken udstedt den 12. september 2006 ikke var tilstrækkeligt.</p>\r\n      <p class=\"Tekst\">Nævnet har endelig lagt vægt på, at De kontaktede a-kassen straks det gik op for Dem, at der ikke var betalt som forventet.</p>\r\n      <p class=\"Tekst\">Nævnet finder derfor efter en konkret vurdering, at De skal have dispensation.</p>\r\n      <p class=\"Tekst\">Nævnet finder dog, at De skal efterbetale det manglende efterlønsbidrag, idet der er tale om en restance.</p>\r\n      <p class=\"Tekst\">R E G L E R</p>\r\n      <p class=\"Tekst\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 65, stk. 1 og stk. 5, § 74 a, stk. 3 og stk. 4, § 78 og § 98, stk. 2 i lov om arbejdsløshedsforsikring m.v., jf. lovbekendtgørelse nr 874 af 11. september 2005.</p>\r\n        <p class=\"Liste1\"><span class=\"Liste1Nr\">–</span> § 1, § 24, stk. 1 og § 26 i Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede mv.</p>\r\n        <p class=\"Liste1\"><span class=\"Liste1Nr\">–</span> § 8, stk. 1-3 og stk. 5, § 9, § 11, og § 12 i Arbejdsdirektoratets bekendtgørelse nr. 514 af 7. juni 2001 om betaling af medlems- og efterlønsbidrag til en a-kasse.</p>\r\n      </p>\r\n      <p class=\"Tekst\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra direktoratet samt oplysninger fra a-kassen indhentet pr. telefon den 16. juli 2007.</p>\r\n      <p class=\"Tekst\">På ankenævnets vegne</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p>\r\n        <p class=\"Liste1\"><span class=\"Liste1Nr\">–</span> Arbejdsdirektoratet, Stormgade 10, Postboks 1103, 1009 København K.</p>\r\n        <p class=\"Liste1\"><span class=\"Liste1Nr\">–</span> [navn udeladt]</p>\r\n      </p>\r\n      <p class=\"Tekst\"><span class=\"BoldUnderline\">Regler</span></p>\r\n      <p class=\"Tekst\"><span class=\"Bold\">Lov om arbejdsløshedsforsikring m.v., jf. lovbekendtgørelse nr 874 af 11. september 2005</span></p>\r\n      <p class=\"Tekst\">…</p>\r\n      <p class=\"Tekst\">Kapitel 10</p>\r\n      <p class=\"Tekst\"><span class=\"Italic\">Ret til dagpenge og aktiveringsydelse</span></p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 65.</span> Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.</p>\r\n      <p class=\"Tekst\"><span class=\"Italic\">Stk. 2.</span></p>\r\n      <p class=\"Tekst\"><span class=\"Italic\">Stk. 3.</span></p>\r\n      <p class=\"Tekst\"><span class=\"Italic\">Stk. 4.</span></p>\r\n      <p class=\"Tekst\"><span class=\"Italic\">Stk. 5.</span> Nærmere regler om anvendelse af bestemmelserne i stk. 1-4 fastsættes af direktøren for Arbejdsdirektoratet efter forhandling med Beskæftigelsesrådet.</p>\r\n      <p class=\"Tekst\"><span class=\"Italic\">Stk. 6.</span> …</p>\r\n      <p class=\"Tekst\">Kapitel 11 a</p>\r\n      <p class=\"Tekst\"><span class=\"Italic\">Efterløn</span></p>\r\n      <p class=\"Tekst\"><span class=\"Italic\">Efterløn til medlemmer, der fylder 60 år den 1. juli 1999 eller senere</span></p>\r\n      <p class=\"Tekst\"><span class=\"Italic\">Betingelser for ret til efterløn</span></p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 74 a.</span> Ret til efterløn har et medlem af en anerkendt arbejdsløshedskasse, som</p>\r\n      <p>\r\n        <p class=\"Liste1\"><span class=\"Liste1Nr\">1)</span> er fyldt 60 år,</p>\r\n        <p class=\"Liste1\"><span class=\"Liste1Nr\">2)</span> har været medlem i mindst 25 år inden for de sidste 30 år, jf. dog stk. 2 og 3,</p>\r\n        <p class=\"Liste1\"><span class=\"Liste1Nr\">3)</span> har indbetalt efterlønsbidrag, jf. § 77, stk. 4, jf. dog § 77, stk. 5, i mindst 25 år inden for de sidste 30 år, jf. dog stk. 2 og 3,</p>\r\n        <p class=\"Liste1\"><span class=\"Liste1Nr\">4)</span> ved ledighed vil kunne opfylde betingelserne for ret til dagpenge, jf. dog stk. 5 og 7, eller modtager overgangsydelse,</p>\r\n        <p class=\"Liste1\"><span class=\"Liste1Nr\">5)</span> har fået indberettet værdien af pensionsformuen, jf. § 74 i, stk. 3, 4, 7 og 8 og</p>\r\n        <p class=\"Liste1\"><span class=\"Liste1Nr\">6)</span> har bopæl her i riget eller i et andet EØS-land.</p>\r\n      </p>\r\n      <p class=\"Tekst\"><span class=\"Italic\">Stk. 2.</span> …</p>\r\n      <p class=\"Tekst\"><span class=\"Italic\">Stk. 3.</span> Medlemmer, der er født før den 1. juli 1964, jf. dog stk. 2, kan opfylde kravet om medlemskab og indbetaling af efterlønsbidrag, jf. stk. 1, nr. 2 og 3, ved uafbrudt medlemskab og indbetaling af efterlønsbidrag fra den 1. juli 1999 til mindst det fyldte 60. år, jf. dog § 77, stk. 5. Perioden skal dog mindst udgøre 20 år inden for de sidste 25 år. For medlemmer født før den 1. april 1959 er det tilstrækkeligt, at efterlønsbidraget er indbetalt uafbrudt fra den 1. april 1999.</p>\r\n      <p class=\"Tekst\"><span class=\"Italic\">Stk. 4.</span> Direktøren for Arbejdsdirektoratet kan undtagelsesvis tillade, at der ses bort fra afbrydelser i medlemskabet og indbetaling af efterlønsbidrag ved afgørelsen af, om kravene i stk. 2 og 3 er opfyldt. Tilladelsen kan gøres betinget af, at medlemmet efterbetaler bidrag til arbejdsløshedsforsikringen og efterlønsbidrag for den pågældende periode.</p>\r\n      <p class=\"Tekst\"><span class=\"Italic\">Stk. 5.</span> …</p>\r\n      <p class=\"Tekst\">Kapitel 12</p>\r\n      <p class=\"Tekst\"><span class=\"Italic\">Økonomi</span></p>\r\n      <p class=\"Tekst\"><span class=\"Italic\">Indbetaling af medlemsbidrag m.v.</span></p>\r\n      <p class=\"Tekst\"><span class=\"Bold\">§ 78.</span> Et medlem skal betale medlemsbidrag efter § 77 til de af kassen fastsatte tidspunkter. Medlemsbidraget skal vedrøre en nærmere angiven periode.</p>\r\n      <p class=\"Tekst\"><span class=\"Italic\">Stk. 2.</span> Et medlem, der undlader at betale det fulde medlemsbidrag rettidigt, bortset fra frivilligt efterlønsbidrag, jf. § 77, stk. 4, slettes som medlem af kassen med virkning fra det tidspunkt, indtil hvilket medlemmet har betalt bidrag, jf. dog stk. 3.</p>\r\n      <p class=\"Tekst\"><span class=\"Italic\">Stk. 3.</span> Slettelse kan kun finde sted, hvis medlemmet ikke har betalt det skyldige medlemsbidrag senest 3 uger efter, at kassen skriftligt har rykket medlemmet for restancen. Rykkerskrivelsen skal afsendes til de medlemmer, der ved den forudgående måneds afslutning ikke har betalt det fulde medlemsbidrag, der forfalder i denne måned. Skrivelsen skal udtrykkeligt angive, at medlemmet vil blive slettet, hvis det skyldige medlemsbidrag ikke bliver betalt.</p>\r\n      <p class=\"Tekst\"><span class=\"Italic\">Stk. 4.</span> Hvis det skyldige medlemsbidrag, jf. stk. 2 og 3, samt senere forfaldent medlemsbidrag betales senest 4 uger efter, at medlemmet er blevet skriftligt underrettet om slettelsen, hæves slettelsen.</p>\r\n      <p class=\"Tekst\"><span class=\"Italic\">Stk. 5.</span> Direktøren for Arbejdsdirektoratet kan bestemme, at fristen efter stk. 3, 1. pkt., forlænges for en kasse eller en gruppe af medlemmer af kassen, når særlige forhold medfører væsentlige vanskeligheder for medlemmerne ved at overholde fristen.</p>\r\n      <p class=\"Tekst\"><span class=\"Italic\">Stk. 6.</span> Direktøren for Arbejdsdirektoratet fastsætter efter forhandling med Beskæftigelsesrådet nærmere regler om anvendelsen af bestemmelserne i stk. 1-5, herunder regler om udelukkelse fra ret til dagpenge m.v. for medlemmer, der har undladt at betale medlemsbidrag rettidigt, og om tilbagebetaling af medlemsbidrag.</p>\r\n      <p class=\"Tekst\"><span class=\"Italic\">Stk. 7.</span> Undlader et medlem at betale frivilligt efterlønsbidrag, jf. § 77, stk. 4, rettidigt, skal kassen rykke medlemmet for restancen. I rykkerbrevet skal det udtrykkeligt anføres, at undladelse af at betale efterlønsbidraget kan medføre, at medlemmet mister retten til efterløn. Direktøren for Arbejdsdirektoratet fastsætter efter forhandling med Beskæftigelsesrådet nærmere regler herom.</p>\r\n      <p class=\"Tekst\"><span class=\"Italic\">Stk. 8.</span> Arbejdsløshedskassen kan i forbindelse med udsendelse af rykkerskrivelse, jf. stk. 3 og 7, opkræve et restancegebyr. Direktøren for Arbejdsdirektoratet fastsætter efter forhandling med Beskæftigelsesrådet nærmere regler herom.</p>\r\n      <p class=\"Tekst\">Kapitel 16</p>\r\n      <p class=\"Tekst\"><span class=\"Italic\">Klageadgang</span></p>\r\n      <p class=\"Tekst\"><span class=\"Bold\">§ 98.</span> Klage over arbejdsløshedskassernes afgørelser efter denne lov kan af den, afgørelsen vedrører, indbringes for direktøren for Arbejdsdirektoratet inden 4 uger efter, at klageren har fået meddelelse om afgørelsen. Klagen sendes til kassens hovedledelse, der skal vurdere sagen på ny. Fastholder kassens hovedledelse helt eller delvis afgørelsen, videresender denne klagen sammen med sagens akter til direktøren for Arbejdsdirektoratet. Nærmere regler udarbejdes af direktøren for Arbejdsdirektoratet efter forhandling med Beskæftigelsesrådet.</p>\r\n      <p class=\"Tekst\"><span class=\"Italic\">Stk. 2.</span> Direktøren for Arbejdsdirektoratet kan se bort fra overskridelse af klagefristen i stk. 1, når der er særlig grund hertil. Direktøren for Arbejdsdirektoratets afgørelse herom kan ikke indbringes for anden administrativ myndighed.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede mv.</span></p>\r\n      <p class=\"Tekst\">Kapitel 1</p>\r\n      <p class=\"Tekst\"><span class=\"Italic\">Generelle pligter</span></p>\r\n      <p class=\"Tekst\"><span class=\"Bold\">§ 1.</span> En a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.</p>\r\n      <p class=\"Tekst\">…</p>\r\n      <p class=\"Tekst\">Kapitel 3</p>\r\n      <p class=\"Tekst\"><span class=\"Italic\">Konkret vejledningspligt</span></p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Restance med medlemsbidrag og udmeldelse</span></p>\r\n      <p class=\"Tekst\"><span class=\"Bold\">§ 24.</span> Når et medlem kommer i restance med betaling af medlemsbidrag, skal a-kassen vejlede om, hvilken betydning en eventuel slettelse kan få for en senere ret til ydelser, herunder for retten til efterløn.</p>\r\n      <p class=\"Tekst\"><span class=\"Italic\">Stk. 2.</span> …</p>\r\n      <p class=\"Tekst\"><span class=\"Bold\">§ 26.</span> Vejledningen efter §§ 10-20 og 22-25 kan ske skriftligt.</p>\r\n      <p class=\"Tekst\"><span class=\"Italic\">Stk. 2.</span> A-kassen kan også tilbyde medlemmet en personlig samtale, jf. § 5, stk. 2.</p>\r\n      <p class=\"Tekst\"><span class=\"Bold\">Arbejdsdirektoratets bekendtgørelse nr. 514 af 7. juni 2001 om betaling af medlems- og efterlønsbidrag til en a-kasse</span></p>\r\n      <p class=\"Tekst\">…</p>\r\n      <p class=\"Tekst\">Kapitel 4</p>\r\n      <p class=\"Tekst\"><span class=\"Italic\">Rykker- og sletteproceduren for medlemsbidraget</span></p>\r\n      <p class=\"Tekst\"><span class=\"Italic\">Rykkerproceduren</span></p>\r\n      <p class=\"Tekst\"><span class=\"Bold\">§ 8.</span> Betaler man ikke medlemsbidraget til tiden, skal a-kassen sende et rykkerbrev.</p>\r\n      <p class=\"Tekst\"><span class=\"Italic\">Stk. 2.</span> A-kassen skal sende brevet, når den konstaterer, at man ved den forudgående måneds afslutning ikke har betalt hele det bidrag, der skulle betales i denne måned. Opkræver a-kassen et restancegebyr, skal dette pålægges alle medlemmer, der ikke har betalt bidraget, inden brevet sendes. Restancegebyret må ikke fremstå som en del af medlemsbidraget.</p>\r\n      <p class=\"Tekst\"><span class=\"Italic\">Stk. 3.</span> A-kassen skal i brevet klart skrive, at man vil blive slettet, hvis medlemsbidraget til a-kassen ikke bliver betalt senest 3 uger efter, at brevet er sendt, jf. dog § 9, stk. 3, om genoprettelse af medlemskabet.</p>\r\n      <p class=\"Tekst\"><span class=\"Italic\">Stk. 4.</span> ...</p>\r\n      <p class=\"Tekst\"><span class=\"Italic\">Stk. 5.</span> A-kassen skal kunne dokumentere, at brevet er sendt.</p>\r\n      <p class=\"Tekst\"><span class=\"Italic\">Slettelse og genoprettelse af medlemskabet</span></p>\r\n      <p class=\"Tekst\"><span class=\"Bold\">§ 9.</span> Betaler man ikke medlemsbidraget inden udløbet af betalingsfristen på 3 uger, jf. § 8, stk. 3, skal a-kassen straks sende et brev om, at man slettes som medlem af a-kassen. Man slettes fra det tidspunkt, hvortil man har betalt.</p>\r\n      <p class=\"Tekst\"><span class=\"Italic\">Stk. 2.</span> A-kassen skal skrive i slettebrevet, at medlemskabet bliver genoprettet, hvis man senest 4 uger efter at brevet er sendt, betaler det opkrævede bidrag, samt de bidrag, der senere skulle have været betalt.</p>\r\n      <p class=\"Tekst\"><span class=\"Italic\">Stk. 3.</span> Betaler man, hvad man skylder senest 4 uger efter, at a-kassen har sendt brevet, genoprettes medlemskabet. Betaler man det opkrævede bidrag senest den dag, brevet sendes, genoprettes medlemskabet.</p>\r\n      <p class=\"Tekst\"><span class=\"Italic\">Stk. 4.</span> Betaler man bidraget efter udløbet af betalingsfristen på 3 uger i rykkerbrevet, og får man sit medlemskab genoprettet, får man en karantæne, jf. § 10, stk. 1.</p>\r\n      <p class=\"Tekst\"><span class=\"Italic\">Stk. 5.</span> A-kassen skal kunne dokumentere, at brevet er sendt.</p>\r\n      <p class=\"Tekst\">…</p>\r\n      <p class=\"Tekst\">Kapitel 5</p>\r\n      <p class=\"Tekst\"><span class=\"Italic\">Rykker- og frameldeproceduren for efterlønsbidraget</span></p>\r\n      <p class=\"Tekst\"><span class=\"Italic\">Rykkerproceduren</span></p>\r\n      <p class=\"Tekst\"><span class=\"Bold\">§ 11.</span> Betaler man ikke efterlønsbidraget til tiden, skal a-kassen sende et rykkerbrev.</p>\r\n      <p class=\"Tekst\"><span class=\"Italic\">Stk. 2.</span> A-kassen skal sende brevet, når den konstaterer, at man ved den forudgående måneds afslutning ikke har betalt hele det bidrag, der skulle betales i denne måned. Opkræver a-kassen et restancegebyr, skal dette pålægges alle medlemmer, der ikke har betalt bidraget, inden brevet sendes. Omfatter brevet også det almindelige medlemsbidrag, jf. § 8, stk. 2, skal det stå i brevet, hvad der skal betales henholdsvis i medlemsbidrag og i efterlønsbidrag.</p>\r\n      <p class=\"Tekst\"><span class=\"Italic\">Stk. 3.</span> A-kassen skal i brevet klart skrive, at man bliver frameldt betaling af efterlønsbidrag, hvis det opkrævede bidrag ikke bliver betalt senest 3 uger efter, at brevet er sendt. Det skal også fremgå af brevet, at man kan risikere at miste sin ret til efterløn.</p>\r\n      <p class=\"Tekst\"><span class=\"Italic\">Stk. 4.</span> A-kassen skal kunne dokumentere, at brevet er sendt.</p>\r\n      <p class=\"Tekst\"><span class=\"Italic\">Framelding af efterlønsbidraget</span></p>\r\n      <p class=\"Tekst\"><span class=\"Bold\">§ 12.</span> Betaler man ikke efterlønsbidraget inden udløbet af betalingsfristen på 3 uger, jf. § 11, stk. 3, skal a-kassen straks sende et brev om, at man er blevet frameldt betaling af bidraget. Man frameldes fra det tidspunkt, hvortil man har betalt.</p>\r\n      <p class=\"Tekst\"><span class=\"Italic\">Stk. 2.</span> A-kassen skal skrive i frameldebrevet, at man ikke får nogen afbrydelse i sin anciennitet, hvad angår efterlønsbidraget, hvis man senest 4 uger efter at brevet er sendt, betaler det opkrævede bidrag, samt de bidrag, der senere skulle have været betalt. Det skal fremgå af brevet, at man kan vælge igen at betale efterlønsbidrag, jf. § 3, stk. 2. Er fra­mel­de­bre­vet også et slettebrev, skal det stå i brevet, hvad der skal betales henholdsvis i medlemsbidrag og i efterlønsbidrag, jf. § 9, stk. 2.</p>\r\n      <p class=\"Tekst\"><span class=\"Italic\">Stk. 3.</span> Betaler man det opkrævede bidrag senest den dag, brevet sendes, får man ikke nogen afbrydelse i sin anciennitet, når det drejer sig om efterlønsbidraget.</p>\r\n      <p class=\"Tekst\"><span class=\"Italic\">Stk. 4.</span> A-kassen skal kunne dokumentere, at brevet er sendt.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/03/2008"
        },
        {
            "displayName": "Accession",
            "displayValue": "X20071041901"
        },
        {
            "displayName": "Entydig dokumentidentifikation",
            "displayValue": "BE002742"
        },
        {
            "displayName": "Dato for indlæggelse",
            "displayValue": "06/03/2008"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "10419"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "20/08/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j.nr. 5100013-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}