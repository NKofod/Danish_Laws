{
    "id": 31426,
    "title": "Cirkulæreskrivelse om nye regler om indgåelse af ægteskab",
    "documentTypeId": "210",
    "isSagsforlobPeriodValid": true,
    "shortName": "CIS nr 9664 af 28/09/2004",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Cirkulæreskrivelse  \r\n\r\n om nye regler om indgåelse af ægteskab  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekstoverskrift\">  \r\n\r\n 1. Indledning  \r\n\r\n</P>  \r\n\r\n<P class=\"TekstV\">  \r\n\r\n Indledningsvis kan det oplyses, at det familieretlige område den  \r\n\r\n 2. august 2004 blev overført fra Justitsministeriet til det nyoprettede  \r\n\r\n Ministerium for Familie- og Forbrugeranliggender. I den anledning har den del  \r\n\r\n af Civilretsdirektoratet, der arbejder med familieret, skiftet navn til  \r\n\r\n Familiestyrelsen.  \r\n\r\n</P>  \r\n\r\n<P class=\"TekstV\">  \r\n\r\n Ved § 1 og § 6 i lov nr. 446 af 9. juni 2004 om ændring af lov  \r\n\r\n om ægteskabets indgåelse og opløsning med flere love (Regelforenkling på det  \r\n\r\n familieretlige område m.v.) ændres bl.a. reglerne om indgåelse af ægteskab og  \r\n\r\n registreret partnerskab. Ændringerne træder i kraft den 1. oktober 2004.  \r\n\r\n</P>  \r\n\r\n<P class=\"TekstV\">  \r\n\r\n På baggrund af disse lovændringer har Familiestyrelsen ændret  \r\n\r\n indgåelsesbekendtgørelsen (bekendtgørelse nr. 662 af 1. august 1995 som  \r\n\r\n senest  \r\n\r\n ændret ved bekendtgørelse nr. 461 af 14. juni 2002) ved bekendtgørelse nr.  \r\n\r\n 933  \r\n\r\n af 14. september 2004, der vedlægges. Der er samtidig foretaget andre  \r\n\r\n moderniseringer af vielsesreglerne.  \r\n\r\n</P>  \r\n\r\n<P class=\"TekstV\">  \r\n\r\n I det følgende gennemgås de nye regler:  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Når det tidligere ægteskab er ophørt ved  \r\n\r\n skilsmisse, stilles der ikke længere krav om, at fællesboet er delt, før man  \r\n\r\n kan indgå nyt ægteskab. Dette er beskrevet i pkt. 2.1.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Samtidig er reglerne,  \r\n\r\n når det tidligere ægteskab er ophørt ved død, blevet ændret. Dette er  \r\n\r\n beskrevet  \r\n\r\n i pkt. 2.2.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Det er blevet lettere  \r\n\r\n at dokumentere, at et tidligere ægteskab er opløst ved skilsmisse eller død i  \r\n\r\n Danmark, idet registrering i CPR som udgangspunkt er tilstrækkelig. Dette er  \r\n\r\n beskrevet i pkt. 3.1.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Reglerne om  \r\n\r\n dokumentation for udenlandske skilsmisser og dødsfald m.v. er kort beskrevet  \r\n\r\n i  \r\n\r\n pkt. 3.2.&#150;3.4.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Fremlæggelse af  \r\n\r\n originale dokumenter eller kopier er omtalt i pkt. 4.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Kravet om, at hver  \r\n\r\n part skal afgive erklæring om, hvorvidt den pågældende har eller venter børn  \r\n\r\n med en anden, er blevet ophævet. Dette er beskrevet i pkt. 5.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Endelig er reglerne om  \r\n\r\n indgåelse og opløsning af registreret partnerskab blevet ændret. Dette  \r\n\r\n omtales  \r\n\r\n i en særskilt skrivelse.  \r\n\r\n</P>  \r\n\r\n<P class=\"TekstV\">  \r\n\r\n Det bemærkes, at nedenstående ændringer af reglerne om  \r\n\r\n indgåelse af ægteskab også gælder for registreret partnerskab.  \r\n\r\n</P>  \r\n\r\n<P class=\"Tekstoverskrift\">  \r\n\r\n 2. Dokumentation for skifte af det tidligere fællesbo  \r\n\r\n ved indgåelse af ægteskab  \r\n\r\n</P>  \r\n\r\n<P class=\"TekstV\">  \r\n\r\n Efter lovændringen har § 10 i lov om ægteskabs indgåelse og  \r\n\r\n opløsning følgende ordlyd:  \r\n\r\n</P>  \r\n\r\n<P class=\"Paragraftekst\"> »§ 10. Er et tidligere ægteskab eller registreret  \r\n\r\n partnerskab opløst ved død, må den efterlevende ægtefælle eller registrerede  \r\n\r\n partner ikke indgå ægteskab eller registreret partnerskab, før  \r\n\r\n dødsbobehandling  \r\n\r\n ved bobestyrer eller offentligt skifte er påbegyndt eller privat skifte er  \r\n\r\n afsluttet. Dette gælder dog ikke, hvis  \r\n\r\n</P>  \r\n\r\n<P class=\"Litra\">  \r\n\r\n 1) der ikke var noget formuefællesskab mellem ægtefællerne eller  \r\n\r\n de registrerede partnere,  \r\n\r\n</P>  \r\n\r\n<P class=\"Litra\">  \r\n\r\n 2) ægtefællerne eller de registrerede partnere var separerede på  \r\n\r\n tidspunktet for dødsfaldet,  \r\n\r\n</P>  \r\n\r\n<P class=\"Litra\">  \r\n\r\n 3) samtlige arvinger efter afdøde giver samtykke hertil, eller  \r\n\r\n</P>  \r\n\r\n<P class=\"Litra\">  \r\n\r\n 4) der ikke skal foretages dødsbobehandling her i landet.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 2.  \r\n\r\n</I>  \r\n\r\n Den  \r\n\r\n myndighed, som efter § 13 skal prøve ægteskabsbetingelserne, kan tillade, at  \r\n\r\n stk. 1 fraviges.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 3.  \r\n\r\n</I>  \r\n\r\n Afgørelser  \r\n\r\n efter stk. 2 kan påklages til justitsministeren  \r\n\r\n<A HREF=\"#FN501\" NAME=\"_FN501\"><SUP>1)</SUP></A> .«  \r\n\r\n</P>  \r\n\r\n<P class=\"TekstV\">  \r\n\r\n Skrivelse af 14. december 2001 om skiftefritagelse ved  \r\n\r\n indgåelse af nyt ægteskab er herefter bortfaldet.  \r\n\r\n</P>  \r\n\r\n<P class=\"Tekstoverskrift\">  \r\n\r\n 2.1. Indgåelse af nyt ægteskab efter skilsmisse  \r\n\r\n</P>  \r\n\r\n<P class=\"TekstV\">  \r\n\r\n Når det tidligere ægteskab er opløst ved skilsmisse eller  \r\n\r\n omstødelse, betyder lovændringen, at det ikke længere er et krav, at  \r\n\r\n fællesboet  \r\n\r\n er delt, før man kan indgå nyt ægteskab.  \r\n\r\n</P>  \r\n\r\n<P class=\"TekstV\">  \r\n\r\n Dette gælder for alle prøvelser, der afsluttes den 1. oktober  \r\n\r\n 2004 eller senere, også selvom anmodningen om prøvelse er indgivet inden da.  \r\n\r\n</P>  \r\n\r\n<P class=\"Tekstoverskrift\">  \r\n\r\n 2.2. Indgåelse af nyt ægteskab, når det tidligere  \r\n\r\n ægteskab er opløst ved død  \r\n\r\n</P>  \r\n\r\n<P class=\"Tekstoverskrift\">  \r\n\r\n 2.2.1. Dødsboet behandles i Danmark  \r\n\r\n</P>  \r\n\r\n<P class=\"TekstV\">  \r\n\r\n Når det tidligere ægteskab er opløst ved død, og dødsboet  \r\n\r\n behandles i Danmark, må den efterlevende ægtefælle fortsat ikke indgå  \r\n\r\n ægteskab,  \r\n\r\n før fællesboet er delt eller taget under bobestyrerbehandling eller  \r\n\r\n offentligt  \r\n\r\n skifte, medmindre prøvelsesmyndigheden giver dispensation.  \r\n\r\n</P>  \r\n\r\n<P class=\"TekstV\">  \r\n\r\n Dette krav gælder dog ikke i følgende situationer:  \r\n\r\n</P>  \r\n\r\n<P class=\"Litra\">  \r\n\r\n 1) Der var ikke noget formuefællesskab i det tidligere ægteskab.  \r\n\r\n</P>  \r\n\r\n<P class=\"Litra\">  \r\n\r\n 2) Ægtefællerne var separerede ved dødsfaldet.  \r\n\r\n</P>  \r\n\r\n<P class=\"Litra\">  \r\n\r\n 3) Samtlige arvinger efter afdøde giver samtykke til indgåelse  \r\n\r\n af nyt ægteskab.  \r\n\r\n</P>  \r\n\r\n<P class=\"TekstV\">  \r\n\r\n I det følgende beskrives, hvordan den efterlevende ægtefælle  \r\n\r\n kan dokumentere, at dødsboet ikke er til hinder for indgåelse af ægteskab.  \r\n\r\n Beskrivelsen er ikke udtømmende.  \r\n\r\n</P>  \r\n\r\n<P class=\"TekstV\">  \r\n\r\n I flere situationer er dokumentationen en erklæring fra  \r\n\r\n skifteretten. Det er imidlertid ikke nødvendigt at fremlægge en erklæring,  \r\n\r\n hvis  \r\n\r\n skifteretten f.eks. telefonisk over for kommunen bekræfter oplysningerne.  \r\n\r\n</P>  \r\n\r\n<P class=\"TekstV\">  \r\n\r\n Tværtimod vil det oftest være det enkleste for kommunen og den  \r\n\r\n efterlevende ægtefælle, at kommunen indhenter oplysninger hos skifteretten  \r\n\r\n om,  \r\n\r\n hvordan dødsboet er blevet behandlet. I så fald er det ikke nødvendigt at  \r\n\r\n fremlægge den neden for nævnte dokumentation fra skifteretten.  \r\n\r\n</P>  \r\n\r\n<P class=\"Tekstoverskrift\">  \r\n\r\n 2.2.1.1. Dokumentation for, at privat skifte o.lign.  \r\n\r\n er afsluttet  \r\n\r\n</P>  \r\n\r\n<P class=\"TekstV\">  \r\n\r\n Et privat skifte af et dødsbo anses for afsluttet, når  \r\n\r\n skifteretten har færdigbehandlet sagen, medmindre dødsboet er udleveret til  \r\n\r\n uskiftet bo.  \r\n\r\n</P>  \r\n\r\n<P class=\"TekstV\">  \r\n\r\n Der findes mange forskellige måder at behandle et dødsbo på.  \r\n\r\n Hvis kommunen er i tvivl om, hvorvidt et dødsbo er afsluttet eller ej, kan  \r\n\r\n kommunen kontakte skifteretten, eventuelt telefonisk. Hvis skifteretten  \r\n\r\n bekræfter,  \r\n\r\n at dødsboet er afsluttet, er det ikke nødvendigt at indhente dokumentation  \r\n\r\n fra  \r\n\r\n den efterlevende ægtefælle.  \r\n\r\n</P>  \r\n\r\n<P class=\"TekstV\">  \r\n\r\n Om nødvendigt kan det bl.a. ved følgende attester m.v.  \r\n\r\n dokumenteres, at privat skifte er afsluttet:  \r\n\r\n</P>  \r\n\r\n<P class=\"Pind\">  \r\n\r\n<SPAN class=\"TekstTegn\">  \r\n\r\n &#150;  \r\n\r\n &#9;  \r\n\r\n Skifteretsattest  \r\n\r\n om, at fællesboet er udleveret til privat skifte samt erklæringer fra  \r\n\r\n samtlige  \r\n\r\n arvinger om, at skiftet er afsluttet. Fortegnelse over arvingerne findes på  \r\n\r\n &#148;Skifteretsattest Om Privat Skifte&#148;. I stedet for erklæring fra  \r\n\r\n arvingerne kan  \r\n\r\n der fremlægges bekræftelse fra skifteretten på, at skiftet er afsluttet,  \r\n\r\n f.eks.  \r\n\r\n i form af endelig beregning af arve- eller boafgift.  \r\n\r\n</SPAN>  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Skifteretsattest om,  \r\n\r\n at fællesboet er udleveret til forenklet privat skifte efter skiftelovens §  \r\n\r\n 18.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Skifteretsattest om,  \r\n\r\n at boet er udlagt som boudlæg (Skifteretsattest Om Boudlæg) eller udlagt til  \r\n\r\n en  \r\n\r\n bestemt person. (Tidligere anvendtes skifteretsattest om udlæg til dækning af  \r\n\r\n udgifterne ved begravelsen eller udlæg efter § 10, stk. 2, i skifteloven).  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Skifteretsattest om,  \r\n\r\n at fællesboet er udlagt til den længstlevende ægtefælle efter skiftelovens §  \r\n\r\n 22. (Tidligere anvendtes skifteretsattest om udlæg efter § 62 b, stk. 2, i  \r\n\r\n skifteloven).  \r\n\r\n</P>  \r\n\r\n<P class=\"Tekstoverskrift\">  \r\n\r\n 2.2.1.2. Dokumentation for, at dødsboet er taget under  \r\n\r\n behandling af bobestyrer eller under offentligt skifte  \r\n\r\n</P>  \r\n\r\n<P class=\"TekstV\">  \r\n\r\n Dette kan dokumenteres ved skifteretsattest om, at fællesboet  \r\n\r\n er eller har været under offentligt skifte eller udleveret til  \r\n\r\n bobestyrerbehandling. Det er ikke nødvendigt, at behandlingen af boet er  \r\n\r\n afsluttet.  \r\n\r\n</P>  \r\n\r\n<P class=\"Tekstoverskrift\">  \r\n\r\n 2.2.1.3. Dokumentation for, at der ikke var  \r\n\r\n formuefællesskab i det tidligere ægteskab  \r\n\r\n</P>  \r\n\r\n<P class=\"TekstV\">  \r\n\r\n Dette kan dokumenteres ved tinglyst ægtepagt, hvorefter alle  \r\n\r\n ejendele i det tidligere ægteskab fuldt ud var omfattet af fuldstændigt  \r\n\r\n særeje.  \r\n\r\n</P>  \r\n\r\n<P class=\"TekstV\">  \r\n\r\n Ægtepagt om skilsmissesæreje er ikke tilstrækkeligt.  \r\n\r\n</P>  \r\n\r\n<P class=\"Tekstoverskrift\">  \r\n\r\n 2.2.1.4. Ægtefællerne var separerede ved dødsfaldet  \r\n\r\n</P>  \r\n\r\n<P class=\"TekstV\">  \r\n\r\n Dette kan dokumenteres ved fremlæggelse af separationsdom eller  \r\n\r\n -bevilling.  \r\n\r\n</P>  \r\n\r\n<P class=\"TekstV\">  \r\n\r\n Hvis separationen er registreret i CPR, behøver den  \r\n\r\n efterlevende ægtefælle ikke at fremlægge dokumentation for separationen. (Den  \r\n\r\n 1. juni 2004 begyndte statsamterne at indberette separationsbevillinger til  \r\n\r\n CPR, og den 1. juli 2004 begyndte domstolene at indberette separationsdomme  \r\n\r\n til  \r\n\r\n CPR.)  \r\n\r\n</P>  \r\n\r\n<P class=\"Tekstoverskrift\">  \r\n\r\n 2.2.1.5. Arvingerne efter afdøde giver samtykke til  \r\n\r\n indgåelse af nyt ægteskab  \r\n\r\n</P>  \r\n\r\n<P class=\"TekstV\">  \r\n\r\n Arvingerne kan give samtykke til, at den efterlevende indgår  \r\n\r\n nyt ægteskab, selvom dødsboet endnu ikke er afsluttet.  \r\n\r\n</P>  \r\n\r\n<P class=\"TekstV\">  \r\n\r\n I stedet kan arvingerne &#150; eller nogle af dem &#150; give afkald på  \r\n\r\n arv. I så fald skal de ikke give samtykke til indgåelse af ægteskab.  \r\n\r\n</P>  \r\n\r\n<P class=\"TekstV\">  \r\n\r\n Skifteretten kan eventuelt oplyse, hvem der er afdødes  \r\n\r\n arvinger.  \r\n\r\n</P>  \r\n\r\n<P class=\"TekstV\">  \r\n\r\n Ved samtykke til indgåelse af nyt ægteskab giver arvingerne  \r\n\r\n ikke afkald på arven efter afdøde.  \r\n\r\n</P>  \r\n\r\n<P class=\"Tekstoverskrift\">  \r\n\r\n 2.2.1.6. Den efterlevende ægtefælle sidder i uskiftet  \r\n\r\n bo, men arvingerne efter afdøde giver samtykke til indgåelse af nyt ægteskab  \r\n\r\n</P>  \r\n\r\n<P class=\"TekstV\">  \r\n\r\n Når den efterlevende ægtefælle sidder i uskiftet bo, er  \r\n\r\n dødsboet efter afdøde ikke afsluttet, og den efterlevende kan derfor ikke  \r\n\r\n umiddelbart indgå nyt ægteskab.  \r\n\r\n</P>  \r\n\r\n<P class=\"TekstV\">  \r\n\r\n I disse situationerne kan den efterlevende ægtefælle indgå  \r\n\r\n ægteskab, hvis en af følgende betingelser er opfyldt:  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Den efterlevende  \r\n\r\n ægtefælle kan anmode skifteretten om at skifte det uskiftede bo. I så fald  \r\n\r\n dokumenteres  \r\n\r\n adgangen til at indgå ægteskab som beskrevet i pkt. 2.2.1.1. eller 2.2.1.2.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Den efterlevende  \r\n\r\n ægtefælle kan få samtykke fra samtlige arvinger til at indgå nyt ægteskab,  \r\n\r\n uden  \r\n\r\n at det uskiftede bo skiftes. I så fald dokumenteres adgangen til at indgå  \r\n\r\n ægteskab som beskrevet i pkt. 2.2.1.5. Arvekald fra arvingerne sidestilles i  \r\n\r\n denne situation med samtykke til at indgå nyt ægteskab.  \r\n\r\n</P>  \r\n\r\n<P class=\"TekstV\">  \r\n\r\n Hvis den efterlevende ægtefælle vælger løsning nr. 2 og med  \r\n\r\n arvingernes samtykke indgår ægteskab uden at skifte det uskiftede bo, skal  \r\n\r\n der  \r\n\r\n betales en boafgift. I disse situationer beregnes afgiften uden det  \r\n\r\n almindelige  \r\n\r\n bofradrag. Dette kan betyde, at afgiften bliver højere end ellers.  \r\n\r\n</P>  \r\n\r\n<P class=\"TekstV\">  \r\n\r\n Kommunen bør orientere parterne om dette og henvise dem til at  \r\n\r\n kontakte skifteretten inden vielsen for at få vejledning om afgiften.  \r\n\r\n</P>  \r\n\r\n<P class=\"TekstV\">  \r\n\r\n Der henvises til § 8, stk. 3, i lov om afgift af dødsboer og  \r\n\r\n gaver, jf. lovbekendtgørelse nr. 752 af 23. august 2001.  \r\n\r\n</P>  \r\n\r\n<P class=\"TekstV\">  \r\n\r\n Dette punkt erstatter anden del af skrivelse af 9. august 1999.  \r\n\r\n</P>  \r\n\r\n<P class=\"Tekstoverskrift\">  \r\n\r\n 2.2.1.7. Skiftefritagelse  \r\n\r\n</P>  \r\n\r\n<P class=\"TekstV\">  \r\n\r\n Kommunen har mulighed for at meddele skiftefritagelse, således  \r\n\r\n at den efterlevende ægtefælle kan indgå nyt ægteskab, uden at der er taget  \r\n\r\n stilling til delingen af fællesboet.  \r\n\r\n</P>  \r\n\r\n<P class=\"TekstV\">  \r\n\r\n Adgangen til at meddele skiftefritagelse anvendes kun, hvis der  \r\n\r\n foreligger helt specielle grunde, f.eks. at den efterlevende ægtefælle, der  \r\n\r\n ønsker at indgå nyt ægteskab, ligger for døden.  \r\n\r\n</P>  \r\n\r\n<P class=\"TekstV\">  \r\n\r\n Kommunens afgørelse om skiftefritagelse kan påklages til Familiestyrelsen.  \r\n\r\n</P>  \r\n\r\n<P class=\"TekstV\">  \r\n\r\n Meddelelse af skiftefritagelse betyder ikke, at arven efter  \r\n\r\n afdøde ikke skal deles, men alene at den efterlevende kan indgå nyt ægteskab,  \r\n\r\n selvom dødsboet ikke er afsluttet.  \r\n\r\n</P>  \r\n\r\n<P class=\"Tekstoverskrift\">  \r\n\r\n 2.2.2. Dødsboet behandles i udlandet  \r\n\r\n</P>  \r\n\r\n<P class=\"TekstV\">  \r\n\r\n Når det tidligere ægteskab er opløst ved død, og dødsboet ikke  \r\n\r\n behandles i Danmark, kan den efterlevende ægtefælle indgå nyt ægteskab,  \r\n\r\n selvom  \r\n\r\n dødsboet ikke er afsluttet.  \r\n\r\n</P>  \r\n\r\n<P class=\"Tekstoverskrift\">  \r\n\r\n 3. Dokumentation for skilsmisse eller dødsfald  \r\n\r\n</P>  \r\n\r\n<P class=\"TekstV\">  \r\n\r\n Bestemmelserne i indgåelsesbekendtgørelsens § 10 om  \r\n\r\n dokumentation for opløsning af et tidligere ægteskab ved skilsmisse eller død  \r\n\r\n er blevet ændret pr. 1. oktober 2004. Sager herom behandles efter følgende  \r\n\r\n retningslinier:  \r\n\r\n</P>  \r\n\r\n<P class=\"Tekstoverskrift\">  \r\n\r\n 3.1. Danske skilsmisser, dødsfald m.v.  \r\n\r\n</P>  \r\n\r\n<P class=\"Tekstoverskrift\">  \r\n\r\n 3.1.1. Skilsmissebevillinger  \r\n\r\n</P>  \r\n\r\n<P class=\"TekstV\">  \r\n\r\n Når det tidligere ægteskab er opløst ved skilsmissebevilling  \r\n\r\n udstedt af et statsamt, Københavns Overpræsidium, Rigsombudsmanden i Grønland  \r\n\r\n eller Rigsombudsmanden på Færøerne, behøver parten ikke at fremlægge  \r\n\r\n bevillingen,  \r\n\r\n hvis det fremgår af CPR, at ægteskabet er ophørt ved skilsmisse meddelt af en  \r\n\r\n af disse myndigheder.  \r\n\r\n</P>  \r\n\r\n<P class=\"Tekstoverskrift\">  \r\n\r\n 3.1.2. Skilsmisse- og omstødelsesdomme  \r\n\r\n</P>  \r\n\r\n<P class=\"TekstV\">  \r\n\r\n Hvis ægteskabet er ophørt ved dom til skilsmisse eller  \r\n\r\n omstødelse  \r\n\r\n<B>,  \r\n\r\n</B>  \r\n\r\n behøver parten ikke at fremlægge dommen, hvis det fremgår af  \r\n\r\n CPR, at ægteskabet er ophørt ved dansk dom til skilsmisse eller omstødelse.  \r\n\r\n</P>  \r\n\r\n<P class=\"TekstV\">  \r\n\r\n Dette gælder, uanset hvornår skilsmissedommen er afsagt. Det er  \r\n\r\n således heller ikke længere nødvendigt at fremlægge ældre skilsmissedomme.  \r\n\r\n</P>  \r\n\r\n<P class=\"TekstV\">  \r\n\r\n Ønsker en af ægtefællerne at indgå nyt ægteskab, inden en  \r\n\r\n skilsmissedom er registreret i CPR, dokumenteres skilsmissen således:  \r\n\r\n</P>  \r\n\r\n<P class=\"TekstV\">  \r\n\r\n Skilsmissen eller omstødelsen af ægteskabet skal dokumenteres  \r\n\r\n ved udskrift af dommen, der skal være påtegnet af den byret, der har afsagt  \r\n\r\n dommen om, at dommen ikke er anket (ankepåtegning). Ved domme afsagt før den  \r\n\r\n 1.  \r\n\r\n januar 1983 er det den overordnede ret, der skal forsyne udskriften med  \r\n\r\n ankepåtegning.  \r\n\r\n</P>  \r\n\r\n<P class=\"TekstV\">  \r\n\r\n I stedet for ankepåtegning kan der forevises bevis for, at den  \r\n\r\n tidligere ægtefælle har givet afkald på anke, eller at anken vil blive  \r\n\r\n begrænset til at gælde vilkårene for skilsmissen. Dette er dog ikke  \r\n\r\n nødvendigt,  \r\n\r\n hvis det fremgår af dommen, at den tidligere ægtefælle har erklæret sig  \r\n\r\n indforstået  \r\n\r\n med påstanden om skilsmisse, også selv om ægtefællen ikke har været  \r\n\r\n indforstået  \r\n\r\n med vilkårene for skilsmissen.  \r\n\r\n</P>  \r\n\r\n<P class=\"Tekstoverskrift\">  \r\n\r\n 3.1.3.Dokumentation for dødsfald i Danmark  \r\n\r\n</P>  \r\n\r\n<P class=\"TekstV\">  \r\n\r\n Hvis dødsfaldet har fundet sted i Danmark, og det er  \r\n\r\n registreret i CPR, behøver den efterlevende ægtefælle ikke at fremlægge  \r\n\r\n dokumentation for dødsfaldet. Ellers dokumenteres dødsfaldet ved dødsattest  \r\n\r\n eller attest fra skifteretten.  \r\n\r\n</P>  \r\n\r\n<P class=\"TekstV\">  \r\n\r\n Er dødsfaldet fastslået ved dødsformodningsdom, skal der  \r\n\r\n fremlægges udskrift af dommen med ankepåtegning som ved skilsmissedomme, jf.  \r\n\r\n pkt. 3.1.2.  \r\n\r\n</P>  \r\n\r\n<P class=\"Tekstoverskrift\">  \r\n\r\n 3.2. Skilsmisser, dødsfald m.v. fra de nordiske lande  \r\n\r\n</P>  \r\n\r\n<P class=\"TekstV\">  \r\n\r\n Hvis det tidligere ægteskab er opløst ved dom til skilsmisse  \r\n\r\n eller omstødelse afsagt i Finland, Island, Norge eller Sverige, skal der  \r\n\r\n forevises domsudskrift forsynet med erklæring om, at dommen er retskraftig.  \r\n\r\n Denne erklæring afgives af retten.  \r\n\r\n</P>  \r\n\r\n<P class=\"TekstV\">  \r\n\r\n Er det tidligere ægteskab opløst ved islandsk  \r\n\r\n skilsmissebevilling, skal bevillingen foreligge i original eller i genpart  \r\n\r\n bekræftet af sysselmanden.  \r\n\r\n</P>  \r\n\r\n<P class=\"TekstV\">  \r\n\r\n Er det tidligere ægteskab opløst ved norsk skilsmissebevilling,  \r\n\r\n skal den originale skilsmissebevilling fra en fylkesmand i Norge forevises.  \r\n\r\n</P>  \r\n\r\n<P class=\"TekstV\">  \r\n\r\n Hvis ægteskabet er opløst ved dødsfald, skal der fremlægges  \r\n\r\n dødsattest e.lign.  \r\n\r\n</P>  \r\n\r\n<P class=\"TekstV\">  \r\n\r\n Bekræftelse (legalisering) af underskrifter kræves ikke.  \r\n\r\n</P>  \r\n\r\n<P class=\"TekstV\">  \r\n\r\n Det er kommunen, der tager stilling til, om det er  \r\n\r\n dokumenteret, at det tidligere ægteskab er opløst.  \r\n\r\n</P>  \r\n\r\n<P class=\"TekstV\">  \r\n\r\n I tvivlstilfælde forelægger kommunen sagen for Familiestyrelsen.  \r\n\r\n</P>  \r\n\r\n<P class=\"Tekstoverskrift\">  \r\n\r\n 3.3. Udenlandske skilsmisser m.v. uden for de nordiske  \r\n\r\n lande  \r\n\r\n</P>  \r\n\r\n<P class=\"TekstV\">  \r\n\r\n Er det tidligere ægteskab opløst ved udenlandsk skilsmisse m.v.  \r\n\r\n uden for de nordiske lande, tager statsamtet stilling til, om der er fremlagt  \r\n\r\n dokumentation for, at ægteskabet er opløst.  \r\n\r\n</P>  \r\n\r\n<P class=\"TekstV\">  \r\n\r\n Sagen behandles af statsamtet på det sted, hvor en af parterne  \r\n\r\n bor eller opholder sig. Har ingen af parterne bopæl eller ophold her i  \r\n\r\n landet,  \r\n\r\n behandles sagen af statsamtet på det sted, hvor prøvelsesmyndigheden ligger.  \r\n\r\n</P>  \r\n\r\n<P class=\"TekstV\">  \r\n\r\n Skrivelse af 2. marts 2004 indeholder orientering om  \r\n\r\n godkendelse af internationale skilsmisseattester m.v. Den findes på  \r\n\r\n<A href=\"http://www.civilretsdirektoratet.dk/\">  \r\n\r\n www.civilretsdirektoratet.dk  \r\n\r\n</A>  \r\n\r\n under blanketter/vejledninger.  \r\n\r\n</P>  \r\n\r\n<P class=\"Tekstoverskrift\">  \r\n\r\n 3.4. Udenlandske dødsfald  \r\n\r\n</P>  \r\n\r\n<P class=\"TekstV\">  \r\n\r\n Hvis det tidligere ægteskab er opløst ved dødsfald i udlandet,  \r\n\r\n tager kommunen stilling til, om der er fremlagt dokumentation for dødsfaldet.  \r\n\r\n</P>  \r\n\r\n<P class=\"TekstV\">  \r\n\r\n I tvivltilfælde forelægger kommunen sagen for Familiestyrelsen.  \r\n\r\n</P>  \r\n\r\n<P class=\"TekstV\">  \r\n\r\n Skrivelse af 2. marts 2004 indeholder orientering om  \r\n\r\n godkendelse af internationale dødsattester m.v., jf. pkt. 3.3.  \r\n\r\n</P>  \r\n\r\n<P class=\"Tekstoverskrift\">  \r\n\r\n 4. Originale dokumenter eller kopier  \r\n\r\n</P>  \r\n\r\n<P class=\"TekstV\">  \r\n\r\n Der bør som udgangspunkt ikke stilles krav om fremlæggelse af  \r\n\r\n originale dokumenter, når det drejer sig om dokumenter, der er udstedt af  \r\n\r\n danske myndigheder. Det er tilstrækkeligt at fremlægge kopier af dokumenterne  \r\n\r\n eller scanne dokumenterne og fremsende dem via e-mail.  \r\n\r\n</P>  \r\n\r\n<P class=\"TekstV\">  \r\n\r\n Derimod skal væsentlige udenlandske dokumenter som udgangspunkt  \r\n\r\n fremlægges i original eller bekræftet kopi.  \r\n\r\n</P>  \r\n\r\n<P class=\"Tekstoverskrift\">  \r\n\r\n 5. Erklæring om børn  \r\n\r\n</P>  \r\n\r\n<P class=\"TekstV\">  \r\n\r\n Ved regelforenklingsloven ophæves ægteskabslovens § 11 pr. 1.  \r\n\r\n oktober 2004. Dette betyder, at parterne ved indgåelse af ægteskab ikke  \r\n\r\n længere  \r\n\r\n skal afgive erklæring om, hvorvidt de har eller venter børn med andre.  \r\n\r\n</P>  \r\n\r\n<P class=\"Tekstoverskrift\">  \r\n\r\n *  \r\n\r\n</P>  \r\n\r\n<P class=\"TekstV\">  \r\n\r\n Familiestyrelsen vil foranledige ægteskabsblanketterne ændret i  \r\n\r\n overensstemmelse med de nye regler.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<FONT SIZE=\"3\">  \r\n\r\n<P CLASS=GIVET ALIGN=\"CENTER\"><I>Familiestyrelsen, den 28. september  \r\n\r\n 2004</I></P>  \r\n\r\n<P CLASS=SIGN1 ALIGN=\"CENTER\">Lars Thøgersen</P>  \r\n\r\n</FONT>  \r\n\r\n</DIV><!-- End of \"GIVET\" -->  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P class=\"Slutnotetekst\">  \r\n\r\n<A NAME=\"FN501\" HREF=\"#_FN501\"><SUP>1)</SUP></A>  \r\n\r\n Det familieretlige område, herunder indgåelse af ægteskab, er pr. 2. august  \r\n\r\n 2004 overført fra Justitsministeriet til Ministeriet for Familie- og  \r\n\r\n Forbrugeranliggender.  \r\n\r\n</P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/12/2004"
        },
        {
            "displayName": "Accession",
            "displayValue": "C20040966410"
        },
        {
            "displayName": "Entydig dokumentidentifikation",
            "displayValue": "BG000105"
        },
        {
            "displayName": "Dato for førstegangsindlæggelse",
            "displayValue": "13/12/2004"
        },
        {
            "displayName": "Dato for indlæggelse",
            "displayValue": "29/05/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9664"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Dato for underskrift",
            "displayValue": "28/09/2004"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Familiestyrelsen"
        },
        {
            "displayName": "Ressortministeriets journalnummer",
            "displayValue": "Familie- og Forbrugermin.,<br />Familiestyrelsen, j.nr. 04-5010-00013"
        },
        {
            "displayName": "Stikord",
            "displayValue": "dødsfald, indgåelse, registreret partnerskab, skiftefritagelse, skilsmisse, ægteskab"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}