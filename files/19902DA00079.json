{
    "id": 107196,
    "title": "1990 BTB 79   BETÆNKNING OVER FORSLAG TIL FOLKETINGSBESLUTNING OM STØTTE TIL DRIFTEN AF   ET SØFARTSMEDICINSK INSTITUT I ESBJERG    NR B 79 1990-91, 2. SAMLING ",
    "documentTypeId": "500",
    "isSagsforlobPeriodValid": false,
    "shortName": "1990/2 BTB 79",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 79 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om støtte til driften af  \r\n\r\n et Søfartsmedicinsk Institut i Esbjerg <BR>  \r\n\r\n Nr B 79 1990-91, 2. samling </P>  \r\n\r\n<P></P>  \r\n\r\n<P>Afgivet af Erhvervsudvalget </P>  \r\n\r\n<P></P>  \r\n\r\n<P>Afgivet: 19910528 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i nogle møder og har </P>  \r\n\r\n<P>herunder stillet spørgsmål til industriministeren, som denne har </P>  \r\n\r\n<P>besvaret skriftligt. </P>  \r\n\r\n<P>Der er af et flertal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis og Det Radikale Venstres medlemmer af udvalget)  \r\n\r\n beslutningsforslaget til <I>vedtagelse</I> med de stillede ændringsforslag.  \r\n\r\n</P>  \r\n\r\n<P>Flertallet finder, at et institut som det omhandlede på en værdifuld måde  \r\n\r\n vil kunne bidrage til en meget ønskelig forskning vedrørende arbejdsmiljø og  \r\n\r\n arbejdsulykker inden for fiskeri-, søfarts- og offshoreerhvervet. </P>  \r\n\r\n<P>Flertallet ønsker tillige at understrege følgende: </P>  \r\n\r\n<P>Det faglige ansvar for instituttets planer og virke udøves af den ansatte  \r\n\r\n leder i samråd med et forretningsudvalg, hvori staten forventes at være  \r\n\r\n repræsenteret af Industriministeriets departement, Søfartsstyrelsen,  \r\n\r\n Energiministeriet og søværnet. Øvrige repræsentanter udpeges af Ribe Amtsråd  \r\n\r\n og Esbjerg Kommune. </P>  \r\n\r\n<P>Til at følge og rådgive instituttet i dets virke nedsættes et rådgivende  \r\n\r\n udvalg med repræsentanter for de institutioner og organisationer, der har  \r\n\r\n berøring med fiskeri-, søfarts- og offshoreerhvervet. </P>  \r\n\r\n<P>Et <I>mindretal</I> (Det Konservative Folkepartis, Venstres,  \r\n\r\n Fremskridtspartiets, Centrum-Demokraternes og Kristeligt Folkepartis  \r\n\r\n medlemmer af udvalget) indstiller beslutningsforslaget til <I>forkastelse.  \r\n\r\n</I></P>  \r\n\r\n<P> Et mindretal inden for mindretallet (Fremskridtspartiets medlem af  \r\n\r\n udvalget) kan dog stemme for de stillede ændringsforslag. </P>  \r\n\r\n<P>Ændringsforslag </P>  \r\n\r\n<P>Til teksten </P>  \r\n\r\n<P>Af et <I>flertal</I> (S, SF og RV): </P>  \r\n\r\n<P> <B>1)</B> I <I>1. pkt.</I> indsættes efter &#187;et beløb på 1,9 mio. kr.  \r\n\r\n om året&#171; ordene: &#187;for en 3-årig periode&#171;. </P>  \r\n\r\n<P> <B>2)</B> Efter 2. pkt. indsættes som nyt punktum: </P>  \r\n\r\n<P>&#187;Industriministeren pålægges inden 1. juli 1994 at give Folketingets  \r\n\r\n Erhvervsudvalg en redegørelse om instituttets arbejde.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 og 2 </P>  \r\n\r\n<P>Ved de foreslåede ændringer fastsættes instituttets statsstøtte til en  \r\n\r\n 3-årig periode. Efter industriministerens redegørelse til Folketingets  \r\n\r\n Erhvervsudvalg vil flertallet tage stilling til, hvorvidt der fortsat skal  \r\n\r\n ydes statsstøtte til instituttet. </P>  \r\n\r\n<P>Flertallet forudsætter naturligvis, at der skaffes den fornødne  \r\n\r\n bevillingsmæssige hjemmel. </P>  \r\n\r\n<P> <I>Lotte Henriksen (S) Helge Mortensen (S) Sonja Mikkelsen (S) Erling  \r\n\r\n Olsen (S) Nyrup Rasmussen (S)</I> fmd. <I>Løvig Simonsen (S) Tommy Dinesen  \r\n\r\n (SF) Rahbæk Møller (SF) Sonja Albrink (CD) Flemming Hansen (KF)</I> nfmd.  \r\n\r\n<I>Kai Dige Bach (KF) Svend Heiselberg (V) Pia Larsen (V) Helge Sander (V)  \r\n\r\n Annette Just (FP) Lone Dybkjær (RV) Lysholm Christensen (KRF)</I>  </P>  \r\n\r\n<P>Tillægsbetænkningen </P>  \r\n\r\n<P>Udvalget har, efter at 2. behandling af beslutningsforslaget blev </P>  \r\n\r\n<P>afbrudt og beslutningsforslaget blev henvist til fornyet </P>  \r\n\r\n<P>udvalgsbehandling, behandlet dette i et møde. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis og Det Radikale Venstres medlemmer af udvalget)  \r\n\r\n beslutningsforslaget til <I>vedtagelse</I> med de af flertallet i udvalgets  \r\n\r\n betænkning stillede ændringsforslag. </P>  \r\n\r\n<P>Et <I>mindretal</I> (Det Konservative Folkepartis, Venstres,  \r\n\r\n Centrum-Demokraternes og Kristeligt Folkepartis medlemmer af udvalget)  \r\n\r\n indstiller beslutningsforslaget til <I>forkastelse. </I></P>  \r\n\r\n<P> Mindretallet ønsker i den forbindelse at udtale følgende: </P>  \r\n\r\n<P>Det har med den korte tidsfrist ikke været muligt at undersøge sagen til  \r\n\r\n bunds. Således er der ikke skabt den nødvendige afklaring af, hvad  \r\n\r\n instituttet skal anvendes til. Ligeledes er det et spørgsmål, om de  \r\n\r\n eksisterende organer ikke både kan klare opgaverne og udføre dem mest  \r\n\r\n hensigtsmæssigt i en bredere sammenhæng. Det må antages, at en spredning af  \r\n\r\n opgaverne meget vel kan medføre en svækkelse af indsatsen på området. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller ligeledes beslutningsforslaget til <I>forkastelse,</I> men kan dog  \r\n\r\n stemme for de i betænkningen stillede ændringsforslag. Mindretallet ønsker  \r\n\r\n endvidere at udtale følgende: </P>  \r\n\r\n<P>Der er efter mindretallets opfattelse ikke blevet givet tid til at  \r\n\r\n behandle beslutningsforslaget ordentligt. Fakta er, at relevante spørgsmål  \r\n\r\n ikke kan nå at blive besvaret, organisationerne kan ikke nå at blive hørt,  \r\n\r\n internationale samarbejdsorganer kan overhovedet ikke nå at blive kontaktet,  \r\n\r\n og at det ikke er oplyst, hvad instituttet i Esbjerg egentlig skal  \r\n\r\n koncentrere sig som. </P>  \r\n\r\n<P>Fremskridtspartiet vil meget gerne se på mulighederne for øget sikkerhed  \r\n\r\n til søs, men denne behandling af beslutningsforslaget mener mindretallet er  \r\n\r\n totalt uansvarlig, navnlig i betragtning af, at  \r\n\r\n bedriftsundhedstjenesteordningen sandsynligvis vil gælde for søfarten fra og  \r\n\r\n med 1. januar 1992, samt at der afholdes en søfartsmedicinsk konference i  \r\n\r\n Finland, hvor der med bl.a. dansk deltagelse vil blive diskuteret et  \r\n\r\n internationalt samarbejde. Mindretallet har forgæves forsøgt at få den  \r\n\r\n endelige behandling af beslutningsforslaget udsat, således at udvalget kunne  \r\n\r\n have fået alle relevante oplysninger, herunder oplysninger om det  \r\n\r\n internationale samarbejde. Havet er internationalt, men det ser ud til, at  \r\n\r\n beslutningsforslaget skal forceres igennem til glæde for lokale  \r\n\r\n Esbjerginteresser. </P>  \r\n\r\n<P>Principielt bør forskning i forebyggelse af ulykker inden for søfarten  \r\n\r\n såvel som på andre områder foregå inden for det almindelige sundhedssystem.  \r\n\r\n Ellers kan vi opleve krav om transport-, landbrugs-, industri- eller  \r\n\r\n mejerimedicinske institutter med mange flere - det vil være absurd. </P>  \r\n\r\n<P> <I>Lotte Henriksen (S) Ole Vagn Christensen (S) Sonja Mikkelsen (S) Helge  \r\n\r\n Mortensen (S) Nyrup Rasmussen (S)</I> fmd. <I>Løvig Simonsen (S) Tommy  \r\n\r\n Dinesen (SF) Rahbæk Møller (SF) Sonja Albrink (CD) Flemming Hansen (KF)</I>  \r\n\r\n nfmd. <I>Kai Dige Bach (KF) Svend Heiselberg (V) Pia Larsen (V) Helge Sander  \r\n\r\n (V) Annette Just (FP) Lone Dybkjær (RV) Lysholm Christensen (KRF)</I>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "10/07/1991"
        },
        {
            "displayName": "Accession",
            "displayValue": "19902DA00079"
        },
        {
            "displayName": "Entydig dokumentidentifikation",
            "displayValue": "CL002801"
        },
        {
            "displayName": "Dato for førstegangsindlæggelse",
            "displayValue": "10/07/1991"
        },
        {
            "displayName": "Dato for indlæggelse",
            "displayValue": "10/07/1991"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "79"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}