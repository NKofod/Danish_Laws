{
    "id": 38944,
    "title": "Hovedaftalens 2, stk. 6. Organisationsansvar 4.1. Overenskomstbrud og bod pålagt. (* 1) (* 2) Støtteforbudet i Hovedaftalens § 2, stk. 6 overtrådt. Landsorganisationen i Danmark for Specialarbejderforbundet i Danmark (konsulent Leo Lybæk Hansen)    mod Dansk Arbejdsgiverforening for Plast-Industriens Arbejdsgiverforening (advokat Jørgen Brink). Dommere: Vejgaard Andersen, Erik Balle, Bjerregaard (retsformand), Jon Palle Buhl, Degerbøl, Arnold Hansen og Kofod. ",
    "documentTypeId": "260",
    "isSagsforlobPeriodValid": false,
    "shortName": "DOM nr 51463 af 15/01/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Den 24. juni 1985 varslede en afdeling af et fagforbund under LO  \r\n\r\n blokade og strejke til iværksættelse den 2. september 1985 over for en  \r\n\r\n uorganiseret virksomhed under henvisning til resultatløse forhandlinger om  \r\n\r\n oprettelse af en overenskomst. Omkring den 13. </I> </P>  \r\n\r\n<P> <I>august 1985 blev virksomheden optaget som medlem af en  \r\n\r\n arbejdsgiverforening under DA. Under fornyede forhandlinger tog virksomheden  \r\n\r\n kontakt til arbejdsgiverforeningen, som frarådede underskrivelsen af  \r\n\r\n overenskomst. Da forbundet anså arbejdsgiverforeningens adfærd for stridende  \r\n\r\n mod hovedaftalens § 2, stk. 6, afholdtes fællesmøde, og i direkte tilslutning  \r\n\r\n hertil forhandlede afdelingen og virksomheden påny, og nu blev der  \r\n\r\n underskrevet overenskomst. Antaget, at støtteforbudet i hovedaftalens § 2,  \r\n\r\n stk. 6 trådte i kraft ved konfliktvarslets afgivelse den 24. </I> </P>  \r\n\r\n<P> <I>juni 1985, og hverken varslet eller støtteforbudet var suspenderet  \r\n\r\n eller bortfaldet, fordi forhandlingerne mellem afdelingen og virksomheden  \r\n\r\n fortsatte. Det fandtes ikke godtgjort, at der mellem arbejdsgiverforeningen  \r\n\r\n og fagforbundet var indgået aftale om, at arbejdsgiverforeningen kunne  \r\n\r\n deltage i forhandlingerne om en overenskomst. Ved at arbejdsgiverforeningen  \r\n\r\n havde frarådet virksomheden at underskrive en overenskomst, var hovedaftalens  \r\n\r\n § 2, stk. 6 overtrådt. Udtalt at en sådan overtrædelse måtte anses for en  \r\n\r\n alvorlig overenskomstovertrædelse. Under hensyn til, at  \r\n\r\n arbejdsgiverforeningens handlemåde ikke påførte afdelingen eller dennes  \r\n\r\n medlemmer tab, fastsattes boden dog ikke højere end til 50.000 kr. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Hovedaftalens 2, stk. 6. Organisationsansvar  \r\n\r\n 4.1. Overenskomstbrud og bod pålagt. (* 1) (* 2) Støtteforbudet i  \r\n\r\n Hovedaftalens § 2, stk. 6 overtrådt. Landsorganisationen i Danmark for  \r\n\r\n Specialarbejderforbundet i Danmark (konsulent Leo Lybæk Hansen) mod Dansk  \r\n\r\n Arbejdsgiverforening for Plast-Industriens Arbejdsgiverforening (advokat  \r\n\r\n Jørgen Brink). Dommere: Vejgaard Andersen, Erik Balle, Bjerregaard  \r\n\r\n (retsformand), Jon Palle Buhl, Degerbøl, Arnold Hansen og Kofod. </H1>  \r\n\r\n<P></P>  \r\n\r\n<BR>  \r\n\r\n<P>Under denne sag har Landsorganisationen i Danmark for  \r\n\r\n Specialarbejderforbundet i Danmark indklaget Dansk Arbejdsgiverforening for  \r\n\r\n Plast-Industriens Arbejdsgiverforening for Arbejdsretten for brud på  \r\n\r\n hovedaftalens § 2, stk. 6. </P>  \r\n\r\n<P>Klagerne har nedlagt påstand om dom for, at Plast-Industriens  \r\n\r\n Arbejdsgiverforening har brudt hovedaftalens § 2, stk. 6, ved støtte til  \r\n\r\n Master Plastik ApS under virksomhedens forhandlinger med  \r\n\r\n Specialarbejderforbundet i Danmark, og at Plast-Industriens  \r\n\r\n Arbejdsgiverforening tilpligtes at betale en efter rettens skøn fastsat bod  \r\n\r\n til Specialarbejderforbundet i Danmark. </P>  \r\n\r\n<P>De indklagede har påstået frifindelse. </P>  \r\n\r\n<P>Sagens nærmere omstændigheder er følgende. </P>  \r\n\r\n<P>Master Plastik ApS var ikke medlem af nogen arbejdsgiverorganisation.  \r\n\r\n Efter at der på grundlag af en henvendelse fra Specialarbejderforbundets  \r\n\r\n Kastrup afdeling var blevet ført nogle forhandlinger med henblik på  \r\n\r\n oprettelse af en overenskomst, uden at der var blevet opnået enighed,  \r\n\r\n varslede afdelingen strejke og blokade mod virksomheden fra den 2. september  \r\n\r\n 1985 ved en sålydende skrivelse af 24. juni 1985: </P>  \r\n\r\n<P>&#187;Idet vi henviser til de mellem virksomheden og underskrivende  \r\n\r\n fagforening førte resultatløse forhandlinger om oprettelse af en  \r\n\r\n lokaloverenskomst, jf. vort forslag herom, beklager vi at måtte meddele  \r\n\r\n følgende: </P>  \r\n\r\n<P>Under forudsætning af SID's kompetente forsamlings godkendelse, vil der  \r\n\r\n blive etableret strejke og blokade fra og med normal daglig arbejdstids  \r\n\r\n begyndelse mandag den 2. september 1985. </P>  \r\n\r\n<P>Vi skal samtidig orientere Dem om, at vi snarest muligt herefter vil  \r\n\r\n forsøge etablering af sympatistrejke, således at ingen organiserede arbejdere  \r\n\r\n må levere, af- og pålæsse varer til og fra Deres virksomhed. </P>  \r\n\r\n<P>Vi er naturligvis til disposition - evt. sammen med vort Hovedforbund -  \r\n\r\n hvis De efter nærmere overvejelse ønsker at genetablere en forhandling med  \r\n\r\n henblik på en fredelig løsning af striden. </P>  \r\n\r\n<P>Evt. kontakt kan etableres telefonisk.&#171; </P>  \r\n\r\n<P>Efter en drøftelse den 26. juni 1985 underskrev afdelingen og virksomheden  \r\n\r\n et sålydende protokollat: </P>  \r\n\r\n<P>&#187;Fra og med uge 31 påbegyndes realitetsforhandling om en  \r\n\r\n tiltrædelsesaftale indenfor normallønsområdet. </P>  \r\n\r\n<P>Såfremt enighed ikke kan opnåes inden den 16. august 1985, inddrages  \r\n\r\n specialarbejdernes hovedforbund med den målsætning, at få oprettet en  \r\n\r\n tiltrædelsesaftale inden den 2. september 1985, hvor den varslede konflikt  \r\n\r\n ellers træder i kraft.&#171; </P>  \r\n\r\n<P>Plast-Industriens Arbejdsgiverforening meddelte i en skrivelse af 13.  \r\n\r\n august 1985 Specialarbejderforbundet i Danmark, at arbejdsgiverforeningens  \r\n\r\n medlemskreds var blevet udvidet med Master Plastik ApS. </P>  \r\n\r\n<P>Den 20. august 1985 forhandlede forbundets Kastrup afdeling og  \r\n\r\n virksomheden påny om oprettelse af en overenskomst. Under forhandlingen  \r\n\r\n rettede virksomheden en telefonisk henvendelse til Plast-Industriens  \r\n\r\n Arbejdsgiverforening, og efter denne meddelte virksomhedens direktør ifølge  \r\n\r\n klagernes oplysninger, at han ikke måtte underskrive en overenskomst, og der  \r\n\r\n blev derfor ikke underskrevet en sådan. </P>  \r\n\r\n<P>Specialarbejderforbundet anså arbejdsgiverforeningens adfærd for at være  \r\n\r\n et brud på hovedaftalens § 2, stk. 6, og foranledigede fællesmøde afholdt. På  \r\n\r\n fællesmødet den 21. august 1985 blev der ikke opnået enighed. I direkte  \r\n\r\n tilslutning til fællesmødet forhandlede Kastrup afdelingen og virksomheden  \r\n\r\n påny, og der blev ved denne lejlighed underskrevet en overenskomst. Den 4.  \r\n\r\n november 1985 blev klageskriftet indgivet til Arbejdsretten. </P>  \r\n\r\n<P>Under domsforhandlingen den 25. november 1986 er der afgivet følgende  \r\n\r\n vidneforklaringer: </P>  \r\n\r\n<P>Tidligere næstformand i Specialarbejderforbundets Kastrup afdeling Jørn  \r\n\r\n Sørensen har forklaret, at afdelingen allerede i 1982-83 henvendte sig til  \r\n\r\n virksomheden for at få oprettet en overenskomst. På grund af virksomhedens  \r\n\r\n dårlige økonomi på daværende tidspunkt blev man enige om at lade spørgsmålet  \r\n\r\n ligge i et par år. I 1985 henvendte afdelingen sig påny til virksomheden, og  \r\n\r\n da man stadig ikke kunne få en overenskomst underskrevet, blev blokadevarslet  \r\n\r\n afgivet den 24. juni 1985. Under en forhandling i virksomheden den 20. august  \r\n\r\n 1985 udtalte direktøren, at han beklageligvis ikke kunne underskrive en  \r\n\r\n overenskomst, fordi arbejdsgiverforeningen havde forbudt det. Efter  \r\n\r\n fællesmødet den 21. august 1985 ønskede direktøren alligevel at underskrive,  \r\n\r\n og overenskomsten blev straks underskrevet uden andre organisationers  \r\n\r\n medvirken. </P>  \r\n\r\n<P>Gruppeformand i Specialarbejderforbundet Villy Strube har forklaret, at  \r\n\r\n forbundet ikke har nogen interesse i at holde arbejdsgivere uden for  \r\n\r\n arbejdsgiverforeningen. Forbundets afdelinger kan selv forhandle  \r\n\r\n overenskomster med uorganiserede arbejdsgivere og får lov til at varsle  \r\n\r\n konflikt efter resultatløse forhandlinger. Når en afdeling har varslet  \r\n\r\n konflikt over for en uorganiseret arbejdsgiver, får forbundets hovedkontor  \r\n\r\n jævnligt henvendelse fra en arbejdsgiverforening, som virksomheden har  \r\n\r\n indmeldt sig i efter varslets afgivelse. Forbundet svarer da, at man vil  \r\n\r\n spørge afdelingen, om organisationerne må være med som bisiddere ved de  \r\n\r\n fortsatte forhandlinger, og undertiden finder man en løsning på denne måde.  \r\n\r\n Andre gange har man også måttet sige til arbejdsgiverforeningen, at den  \r\n\r\n blandede sig for meget i forhandlingerne, og at man derfor ville forhandle  \r\n\r\n med virksomheden alene. I denne sag blev der ikke indgået nogen aftale om  \r\n\r\n arbejdsgiverforeningens deltagelse i forhandlingerne. </P>  \r\n\r\n<P>Afdelingschef Erik Kjærgaard har forklaret, at arbejdsgiverforeningen den  \r\n\r\n 7. eller 8. august 1985 fik en henvendelse fra virksomheden. Han gjorde  \r\n\r\n direktøren bekendt med hovedaftalens støtteforbud og sagde, at han - som man  \r\n\r\n plejede at gøre - ville henvende sig til forbundet for at få adgang til at  \r\n\r\n deltage i de videre forhandlinger. Den 12. august ringede han til forbundet  \r\n\r\n og forsøgte at få en aftale om, at organisationerne kunne deltage i en  \r\n\r\n forhandling, der var aftalt til den 15. august 1985. Han fik til svar, at det  \r\n\r\n ikke kunne lade sig gøre den 15. august, og mødet denne dag blev derefter  \r\n\r\n aflyst. Den 20. august om formiddagen fik han af sin sekretær at vide, at  \r\n\r\n direktør Rasmussen havde ringet og oplyst, at Kastrup afdelingen og  \r\n\r\n virksomheden var ved at blive enige om en overenskomst. Han bad sin sekretær  \r\n\r\n meddele direktør Rasmussen, at han ikke fandt det hensigtsmæssigt, at der  \r\n\r\n blev indgået en overenskomst uden organisationernes medvirken, og at han  \r\n\r\n frarådede en underskrivelse, fordi der skulle være et møde mellem  \r\n\r\n organisationerne. Under en telefonsamtale samme eftermiddag med Villy Strube  \r\n\r\n fik han at vide, at der ikke ville blive afholdt møde mellem  \r\n\r\n organisationerne, og han sagde dertil, at man så kunne afholde et fællesmøde.  \r\n\r\n Efter fællesmødet den 21. august kom direktør Svend Rasmussen med et  \r\n\r\n overenskomstudkast, som han ville skrive under, og fra  \r\n\r\n arbejdsgiverforeningens side måtte man svare, at når han ville skrive under,  \r\n\r\n så måtte han gøre det. Det er helt sædvanligt, at arbejdsgiverforeningen i  \r\n\r\n lignende situationer henvender sig til Specialarbejderforbundet, og at man  \r\n\r\n derefter bliver enige om en løsning. Han havde den 20. august 1985 en klar  \r\n\r\n forventning om, at man skulle have et møde med forbundet. Han kendte da ikke  \r\n\r\n overenskomstudkastets indhold. </P>  \r\n\r\n<P>Direktør Svend Rasmussen, Master Plastik ApS, har forklaret, at han ved  \r\n\r\n sin indmeldelse i arbejdsgiverforeningen blev gjort bekendt med hovedaftalens  \r\n\r\n § 2, stk. 6, og fik at vide, at foreningen kun kunne være bisidder under  \r\n\r\n forhandlingerne og yde ham støtte, men at den ikke kunne forhandle på hans  \r\n\r\n vegne. Under telefonsamtalerne den 20. august 1985 anbefalede  \r\n\r\n arbejdsgiverforeningen ham, at han ikke skrev under. Han følte sig hårdt  \r\n\r\n presset af truslen om blokade fra den 2. september 1985, og efter fællesmødet  \r\n\r\n den 21. august 1985 besluttede han sig til at underskrive afdelingens  \r\n\r\n overenskomstforslag, fordi han fik at vide, at nye forhandlinger først kunne  \r\n\r\n finde sted efter den 2. september. </P>  \r\n\r\n<P>Klagerne har til støtte for deres påstande anført, at støtteforbudet i  \r\n\r\n hovedaftalens § 2, stk. 6, trådte i kraft ved afgivelsen af blokadevarslet  \r\n\r\n den 24. juni 1985. Da Kastrup afdelingen den 20. august 1985 forhandlede med  \r\n\r\n direktør Rasmussen, afviste han at underskrive en overenskomst på grund af  \r\n\r\n arbejdsgiverforeningens rådgivning, og arbejdsgiverforeningen har ved denne  \r\n\r\n rådgivning overtrådt støtteforbudet. Der var ikke forinden indgået nogen  \r\n\r\n aftale om, at arbejdsgiverforeningen kunne være med ved forhandlingerne, og  \r\n\r\n der eksisterer ikke nogen kutyme herfor. Det kan kun ske efter aftale i hvert  \r\n\r\n enkelt tilfælde. Da der er tale om et alvorligt brud på en vigtig bestemmelse  \r\n\r\n i hovedaftalen, bør der pålægges arbejdsgiverforeningen bodsansvar. </P>  \r\n\r\n<P>De indklagede har anført, at arbejdsgiverforeningen ikke har overtrådt  \r\n\r\n hovedaftalens § 2, stk. 6, idet foreningen kun har givet direktør Rasmussen  \r\n\r\n råd, men ikke retligt forbindende pålæg om ikke at skrive under, og idet  \r\n\r\n foreningens rådgivning skete efter en aftale med Specialarbejderforbundet i  \r\n\r\n overensstemmelse med sædvanlig fremgangsmåde. Arbejdsgiverforeningen havde  \r\n\r\n ingen interesse i at bryde hovedaftalens regler og har ikke haft forsæt til  \r\n\r\n at gøre det. </P>  \r\n\r\n<P>De indklagede har videre anført, at støtteforbudet ikke var trådt i kraft,  \r\n\r\n da Master Plastik ApS indmeldte sig i arbejdsgiverforeningen, idet  \r\n\r\n forhandlingerne ikke på dette tidspunkt var afsluttet som forgæves. Dette  \r\n\r\n fremgår af, at forhandlingerne blev genoptaget på mødet den 26. juni 1985, og  \r\n\r\n at der på dette møde aftaltes yderligere forhandlinger. Støtteforbudet må i  \r\n\r\n hvert fald anses for suspenderet i tiden efter dette møde. </P>  \r\n\r\n<P>De indklagede har endelig henvist til, at arbejdsgiverforeningens  \r\n\r\n handlemåde ikke har medført tab for Kastrup afdelingen eller dennes  \r\n\r\n medlemmer, idet overenskomst blev underskrevet allerede den 21. august 1985.  \r\n\r\n</P>  \r\n\r\n<P>Arbejdsretten skal udtale: </P>  \r\n\r\n<P>Støtteforbudet ifølge hovedaftalens § 2, stk. 6, trådte i kraft den 24.  \r\n\r\n juni 1985, da blokadevarslet blev afgivet efter forudgående forgæves  \r\n\r\n forhandlinger. Det forhold, at arbejdsgiveren og afdelingen derefter  \r\n\r\n forhandlede videre, kan ikke føre til, at varslet og dermed støtteforbudet  \r\n\r\n var bortfaldet eller suspenderet. Formålet med blokadevarslet var netop at få  \r\n\r\n indgået en overenskomst ved at lægge pres på arbejdsgiveren under fortsatte  \r\n\r\n forhandlinger. </P>  \r\n\r\n<P>Det er ikke under sagen godtgjort, at der mellem arbejdsgiverforeningen og  \r\n\r\n Specialarbejderforbundet er blevet indgået nogen aftale om, at  \r\n\r\n arbejdsgiverforeningen kunne deltage i forhandlingerne om indgåelsen af en  \r\n\r\n overenskomst. </P>  \r\n\r\n<P>Arbejdsgiverforeningen frarådede den 20. august 1985 direktør Rasmussen at  \r\n\r\n underskrive en overenskomst, og foreningen har derved overtrådt  \r\n\r\n støtteforbudet i hovedaftalens § 2, stk. 6, hvorfor klagernes første påstand  \r\n\r\n tages til følge. </P>  \r\n\r\n<P>Overtrædelse af hovedaftalens støtteforbud må anses for en alvorlig  \r\n\r\n overenskomstkrænkelse, og arbejdsgiverforeningen må derfor pålægges bod.  \r\n\r\n Under hensyn til, at arbejdsgiverforeningens handlemåde ikke påførte  \r\n\r\n afdelingen eller dens medlemmer noget tab, fordi overenskomst blev  \r\n\r\n underskrevet allerede den 21. august 1985, findes boden ikke at burde  \r\n\r\n fastsættes til et højere beløb end 50.000 kr. </P>  \r\n\r\n<P>Sagens omkostninger, 2.000 kr., skal betales af de indklagede. </P>  \r\n\r\n<P>T h i k e n d e s f o r r e t : </P>  \r\n\r\n<P>Plast-Industriens Arbejdsgiverforening har brudt hovedaftalens § 2, stk.  \r\n\r\n 6, ved støtte til Master Plastik ApS under virksomhedens forhandlinger med  \r\n\r\n Specialarbejderforbundet i Danmark. </P>  \r\n\r\n<P>Til Specialarbejderforbundet i Danmark betaler PlastIndustriens  \r\n\r\n Arbejdsgiverforening en bod på 50.000 kr. </P>  \r\n\r\n<P>Sagens omkostninger, 2.000 kr., betales af indklagede. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: Per Jacobsen, s.139 (note 15), s.455 (note 150),  \r\n\r\n Hasselblach Kollektivarbejdsretten, s.120, Christensen og Sørensen s. 136,  \r\n\r\n Rise og Degerbøl s.85-86, K 8147 (A 1977, s.180), K 7601 (A 1976, s.40). </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1987, side ??"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19875146313"
        },
        {
            "displayName": "Entydig dokumentidentifikation",
            "displayValue": "CA006879"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "51463"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "15/01/1987"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "10.944"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}