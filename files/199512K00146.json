{
    "id": 112452,
    "title": "1995 LSF 146   FORSLAG TIL LOV OM ÆNDRING AF LOV OM BESKYTTELSE MOD ELEKTROMAGNETISKE   FORSTYRRELSER ",
    "documentTypeId": "400",
    "isSagsforlobPeriodValid": false,
    "shortName": "1995/1 LSF 146",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 146 </P>  \r\n\r\n<P></P>  \r\n\r\n<P>Forslag til Lov om ændring af lov om beskyttelse mod elektromagnetiske  \r\n\r\n forstyrrelser </P>  \r\n\r\n<P></P>  \r\n\r\n<P>Fremsat af forskningsministeren (Frank Jensen) </P>  \r\n\r\n<P></P>  \r\n\r\n<P>den 10. januar 1996 </P>  \r\n\r\n<P></P>  \r\n\r\n<P>Vedtaget ved tredjebehandling den 8. februar 1996 </P>  \r\n\r\n<P></P>  \r\n\r\n<P><a href=\"document.aspx?accn=A19960010230\"> Lov nr. 102 af 28/02/1996</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om beskyttelse mod elektromagnetiske forstyrrelser, jf.  \r\n\r\n lovbekendtgørelse nr. 475 af 1. juni 1994, foretages følgende ændring: </P>  \r\n\r\n<P> <B>1.</B>  <I>§ 15</I> affattes således: </P>  \r\n\r\n<P>&#187; <B>§ 15.</B> Forskningsministeren kan fastsætte bestemmelser om, at  \r\n\r\n bekendtgørelser udfærdiget i henhold til den i § 14, stk. 2, nævnte lov kan  \r\n\r\n forblive i kraft indtil den 1. januar 1997. </P>  \r\n\r\n<P> <I>Stk. 2.</I> Ikke-CE-mærkede apparater, der er klar til brug, så snart  \r\n\r\n de markedsføres, og som senest den 31. december 1995 fysisk befandt sig hos  \r\n\r\n grossister eller detailhandlere, kan indtil den 1. januar 1997 overdrages til  \r\n\r\n slutbrugeren, uanset hvilken retshandel der ligger til grund for  \r\n\r\n overdragelsen (salg, lån, udlejning, leasing, gave eller lignende), såfremt  \r\n\r\n de opfylder bestemmelserne i § 2 i bekendtgørelse nr. 796 af 5. december 1991  \r\n\r\n om markedsføring m.v. af elektriske apparater og om elektromagnetiske  \r\n\r\n forstyrrelser, som ændret ved bekendtgørelse nr. 685 af 20. juli 1994, eller  \r\n\r\n bestemmelserne i denne lovs § 2 og § 3.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende og har  \r\n\r\n virkning fra den 1. januar 1996. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om beskyttelse mod elektromagnetiske forstyrrelser, jf.  \r\n\r\n lovbekendtgørelse nr. 475 af 1. juni 1994, foretages følgende ændringer: </P>  \r\n\r\n<P> <I>§ 15</I> affattes således: </P>  \r\n\r\n<P>&#187; <B>§ 15.</B> Forskningsministeren kan fastsætte bestemmelser om, at  \r\n\r\n bekendtgørelser udfærdiget i henhold til den i § 14, stk. 2, nævnte lov kan  \r\n\r\n forblive i kraft indtil den 1. janaur 1997. </P>  \r\n\r\n<P> <I>Stk. 2.</I> Ikke-CE-mærkede apparater, der er klar til brug så snart  \r\n\r\n de markedsføres, og som senest den 31. december 1995 fysisk befandt sig hos  \r\n\r\n grossister eller detailhandlere, kan indtil den 1. januar 1997 overdrages til  \r\n\r\n slutbrugeren uanset hvilken retshandel, der ligger til grund for  \r\n\r\n overdragelsen (salg, lån, udlejning, leasing, gave eller lignende), såfremt  \r\n\r\n de opfylder bestemmelserne i § 2 i bekendtgørelse nr. 796 af 5. december 1991  \r\n\r\n om markedsføring m.v. af elektriske apparater og om elektromagnetiske  \r\n\r\n forstyrrelser eller bestemmelserne i denne lovs § 2 og § 3.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende, og har  \r\n\r\n virkning fra den 1. januar 1996. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Den 1. januar 1992 trådte lov nr. 216 af 10. april 1991 om beskyttelse mod  \r\n\r\n elektromagnetiske forstyrrelser i kraft. Herved implementeredes Det  \r\n\r\n Europæiske Økonomiske Fællesskabs direktiv af 3. maj 1989 (89/336/EØS) om  \r\n\r\n indbyrdes tilnærmelse af medlemsstaternes lovgivning om elektromagnetisk  \r\n\r\n kompatibilitet (EMC-direktivet) i dansk lovgivning. </P>  \r\n\r\n<P>Direktivet og den danske lov skulle efter de oprindelige planer træde i  \r\n\r\n kraft den 1. januar 1992, men det blev hurtigt klart, at en længere  \r\n\r\n overgangsperiode ville være nødvendig. Med vedtagelsen den 28. april 1992 af  \r\n\r\n direktiv nr. 92/31/EØF forlængedes overgangsperioden for markedsføring og  \r\n\r\n ibrugtagning af elektriske apparater, som ikke opfyldte EMC-direktivets krav,  \r\n\r\n til den 1. januar 1996. Denne forlængelse af overgangsperioden var der taget  \r\n\r\n højde for i den danske EMC-lov idet ministeren i § 15 bemyndigedes til at  \r\n\r\n fastsætte bestemmelser om, at de regler vedrørende elektromagnetiske  \r\n\r\n forstyrelser, der var gældende før 1. januar 1992, kunne forlænges til den 1.  \r\n\r\n januar 1996. Disse regler fremgår af bekendtgørelse nr. 796 af 5. december  \r\n\r\n 1991 om markedsføring m.v. af elektriske apparater og om elektromagnetiske  \r\n\r\n forstyrrelser. </P>  \r\n\r\n<P>Den nugældende lov om beskyttelse mod elektromagnetiske forstyrrelser er  \r\n\r\n bekendtgjort ved lovbekendtgørelse nr. 475 af 1. juni 1994. </P>  \r\n\r\n<P> <I>A. Baggrunden for lovforslaget</I>  </P>  \r\n\r\n<P>EMC-direktivets overgangsbestemmelser vedrørende markedsføring og  \r\n\r\n ibrugtagning af elektriske apparater, der ikke opfylder direktivets krav om  \r\n\r\n ikke at forstyrre andre apparater og ikke selv at blive forstyrret, har ikke  \r\n\r\n været tilstrækkeligt klare. Det har især været fortolkningen af begreberne  \r\n\r\n markedsføring og ibrugtagning, der har givet anledning til usikkerhed og  \r\n\r\n heraf følgende mulighed for forskellig praksis i medlemsstaterne.  \r\n\r\n Forskningsministeren anmodede derfor med skrivelse af 5. december 1995  \r\n\r\n Europa-Kommisssionen om en fortolkning af overgangsbestemmelserne og med  \r\n\r\n skrivelse af 20. december 1995 meddelte Kommissionen sin fortolkning. </P>  \r\n\r\n<P>Ifølge denne fortolkning kan elektriske apparater, der ikke opfylder  \r\n\r\n EMC-direktivets krav, og således ikke er CE-mærkede, markedsføres og  \r\n\r\n ibrugtages efter den 1. januar 1996, hvis to betingelser er opfyldt. Disse  \r\n\r\n betingelser er: a) at apparaterne enten opfylder EMC-direktivets krav eller  \r\n\r\n de nationale regler om forstyrrelser, der var gældende før den 1. januar 1992  \r\n\r\n og b) at apparaterne fysisk var til stede hos grossister eller detailhandlere  \r\n\r\n den 31. december 1995. </P>  \r\n\r\n<P>Med hensyn til spørgsmålet om, i hvor lang en periode det skal være  \r\n\r\n tilladt at markedsføre og ibrugtage ikke-CE-mærkede apparater, der opfylder  \r\n\r\n disse betingelser, foreslår Kommissionen, at dette overlades til afgørelse i  \r\n\r\n de enkelte medlemsstater, idet man dog finder, at en periode på et år burde  \r\n\r\n være tilstrækkelig. </P>  \r\n\r\n<P>Det foreliggende lovforslag har til formål at bringe den danske EMC-lov på  \r\n\r\n linie med Europa-Kommisssionens fortolkning af EMC-direktivets  \r\n\r\n overgangsbestemmelser og dermed på linie med den fortolkning, de andre  \r\n\r\n EU-lande ifølge Kommissionen anlægger. </P>  \r\n\r\n<P>I betragtning af at overgangsperioden i hvilken der har kunnet sælges  \r\n\r\n ikke-CE-mærkede elektriske apparater har varet 4 år og i betragtning af at  \r\n\r\n mange elektriske apparater er bragt i overensstemmelse med EMC-direktivets  \r\n\r\n krav, er det skønnet rimeligt at begrænse den periode, som grossister og  \r\n\r\n detailhandlere ifølge lovforslaget vil få til at afsætte deres lagre af  \r\n\r\n ikke-CE-mærkede apparater, til udgangen af 1996. </P>  \r\n\r\n<P>Importører af elektriske apparater fra tredielande vil kun blive betragtet  \r\n\r\n som grossister og således være omfattet af lovforslagets overgangsordning i  \r\n\r\n de tilfælde, hvor tredielandsfabrikanten har udpeget en anden end importøren  \r\n\r\n som repræsentant i Fællesskabet og hvor denne repræsentant udtrykkeligt har  \r\n\r\n fået til opgave at handle i fabrikantens navn og for dennes regning i  \r\n\r\n forbindelse med forpligtelserne i henhold til EMC-direktivet. En fabrikant,  \r\n\r\n der samtidig er detailhandler, kan ifølge lovforslaget kun sælge  \r\n\r\n ikke-CE-mærkede elektriske apparater i 1996, såfremt detailhandelsdelen af  \r\n\r\n den pågældende virksomhed er klart adskilt fra virksomhedens øvrige  \r\n\r\n aktiviteter, og det kan dokumenteres, at apparaterne den 31. december 1995  \r\n\r\n fysisk befandt sig i detailhandelsdelen af virksomheden. </P>  \r\n\r\n<P> <I>B. Lovforslagets økonomiske, erhvervsmæssige, miljømæssige og  \r\n\r\n administrative konsekvenser</I>  </P>  \r\n\r\n<P>Lovforslaget har ikke økonomiske, miljømæssige eller administrative  \r\n\r\n konsekvenser for stat eller kommuner. Erhvervsmæssigt vil lovforslaget have  \r\n\r\n den konsekvens, at dele af varelagrene hos grossister og detailhandlere  \r\n\r\n fortsat lovligt vil kunne sælges. </P>  \r\n\r\n<P> <I>C. Høring</I>  </P>  \r\n\r\n<P>Lovforslaget har været udsendt til høring hos de berørte  \r\n\r\n brancheorganisationer m.fl. samt hos relevante ministerier. </P>  \r\n\r\n<P> <I>Bemærkninger til de enkelte bestemmelser </I></P>  \r\n\r\n<P>Til § 1 </P>  \r\n\r\n<P>I § 15, stk. 1, er ministerens bemyndigelse til at fastsætte bestemmelser  \r\n\r\n om, at bekendtgørelser udfærdiget efter den pr. 1. januar 1992 ophævede lov  \r\n\r\n om foranstaltninger mod forstyrrelser af radiomodtagning kan blive forblive i  \r\n\r\n kraft indtil den 1. januar 1996 ændret til den 1. januar 1997. De relevante  \r\n\r\n bestemmelser fra disse bekendtgørelser indgår i bekendtgørelse nr. 796 af 5.  \r\n\r\n december 1991 om markedsføring m.v. af elektriske apparater og om  \r\n\r\n elektromagnetiske forstyrrelser. </P>  \r\n\r\n<P>I § 15, stk. 2, er det præciseret, at de elektriske apparater, der  \r\n\r\n omfattes af lovforslagets overgangsbestemmelse og dermed kan overdrages til  \r\n\r\n slutbrugeren indtil den 1. januar 1997, er ikke-CE-mærkede apparater, som  \r\n\r\n opfylder følgende betingelser: a) apparaterne skal den 31. december 1995  \r\n\r\n fysisk befinde sig hos grossister eller detailhandlere, b) apparaterne skal  \r\n\r\n være klar til brug, dvs. at de ikke kræver montering eller installering for  \r\n\r\n at kunne ibrugtages og ikke påvirkes af distributionsvilkårene (transport,  \r\n\r\n oplagring osv.) og c) apparaterne skal opfylde enten de før 1992 gældende  \r\n\r\n bestemmelser (som fremgår af bekendtgørelse nr. 796 af 5/12-91 om  \r\n\r\n markedsføring m.v. af elektriske apparater og om elektromagnetiske  \r\n\r\n forstyrrelser, § 2 og bilag 4a - 4d) eller de EMC-krav, som fremgår af  \r\n\r\n EMC-direktivet eller lovens § 2 og § 3. Apparater, der senest den 31.  \r\n\r\n december 1995 fysisk befandt sig hos fabrikanter eller importører, der  \r\n\r\n sidestilles med fabrikanter, jf. de almindelige bemærkninger, eller er under  \r\n\r\n transport til grossister eller detailhandlere, kan altså hverken markedsføres  \r\n\r\n eller ibrugtages efter denne dato. Den, der er ansvarlig for konstruktion og  \r\n\r\n fremstilling af et elektrisk apparat, anses som fabrikant, herunder også den  \r\n\r\n som udarbejder en ny færdigvare ud fra allerede eksisterende færdigvarer  \r\n\r\n eller som ændrer en vares bestemmelse. </P>  \r\n\r\n<P>Markedsføring af et elektrisk apparat antages at have fundet sted, når det  \r\n\r\n er overgået fra fabrikanten til andre led i salgskæden. Et ikke-CE-mærket  \r\n\r\n elektrisk apparat, der den 31. december 1995 fysisk befandt sig hos grossist  \r\n\r\n eller detailhandler anses altså for markedsført. Ibrugtagning af et elektrisk  \r\n\r\n apparat finder som hovedregel sted ved slutbrugerens første anvendelse af  \r\n\r\n apparat. Hvis der imidlertid er tale om et elektrisk apparat, som er klar til  \r\n\r\n brug så snart det markedsføres og som således ikke kræver montering eller  \r\n\r\n installering, vil det normalt ikke være muligt at bestemme tidspunktet for  \r\n\r\n den første anvendelse, og et sådant apparat anses derfor ibrugtaget, når det  \r\n\r\n er markedsført. </P>  \r\n\r\n<P>Begrebet &#187;klar til brug&#171; kan ikke defineres udtømmende, men  \r\n\r\n eksempelvis vil et batteridrevet elektrisk apparat, der blot forudsætter  \r\n\r\n isætning af batteri for at virke, være at betragte som klar til brug, og det  \r\n\r\n samme vil gælde en en PC, der kun forudsætter indlægning af et program for at  \r\n\r\n kunne fungere. Med begrebet &#187;slutbrugeren&#171; forstås den, der køber,  \r\n\r\n låner mv. et elektrisk apparat mhp. at tage dette i anvendelse, i modsætning  \r\n\r\n til den, der køber, låner mv. et elektrisk apparat mhp. videresalg. Med  \r\n\r\n formuleringen &#187;overdrages til slutbrugeren&#171; er der således ikke  \r\n\r\n tilsigtet nogen begrænsning i f.eks. grossisters salg til detailhandlere,  \r\n\r\n idet dette salg i mange tilfælde vil være en forudsætning for at et apparat  \r\n\r\n kan overdrages til slutbrugeren. </P>  \r\n\r\n<P>De her anførte definitioner på begreberne &#187;fabrikant&#171;,  \r\n\r\n &#187;markedsføring&#171; og &#187;ibrugtagning&#171; baserer sig på  \r\n\r\n Europa-Kommissionens &#187;Vejledning i anvendelse af de direktiver om  \r\n\r\n teknisk EF-harmonisering, der er udarbejdet på grundlag af bestemmelserne i  \r\n\r\n den nye metode og den globale metode - første udgave&#171;. Når der i  \r\n\r\n lovteksten anvendes udtrykket &#187;overdragelse til slutbrugeren&#171;  \r\n\r\n skyldes det, at begrebet &#187;markedsføring&#171; i almindelighed også  \r\n\r\n omfatter de salgsaktiviteter, som grossister og detailhandlere iværksætter  \r\n\r\n for at afsætte en vare. </P>  \r\n\r\n<P> <I>Til § 2</I>  </P>  \r\n\r\n<P>Da det fra den 1. januar 1996 ifølgende gældende lov ikke er tilladt at  \r\n\r\n markedsføre og ibrugtage ikke-CE-mærkede elektriske apparater, er det vigtigt  \r\n\r\n af hensyn til grossisters og detailhandleres muligheder for at afsætte disse  \r\n\r\n varer at loven træder i kraft hurtigst muligt. Det foreslås derfor, at loven  \r\n\r\n træder i kraft dagen efter bekendtgørelsen i Lovtidende og har virkning fra  \r\n\r\n den 1. januar 1996. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "28/02/1996"
        },
        {
            "displayName": "Accession",
            "displayValue": "199512K00146"
        },
        {
            "displayName": "Entydig dokumentidentifikation",
            "displayValue": "CL000367"
        },
        {
            "displayName": "Dato for førstegangsindlæggelse",
            "displayValue": "28/02/1996"
        },
        {
            "displayName": "Dato for indlæggelse",
            "displayValue": "28/02/1996"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "146"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}