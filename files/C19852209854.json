{
    "id": 76238,
    "title": "Skrivelse vedrørende læsepensa og eksamensopgivelser i faget biologi til studentereksamen og højere forberedelseseksamen ",
    "documentTypeId": "200",
    "isSagsforlobPeriodValid": false,
    "shortName": "SKR nr 22098 af 20/09/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse vedrørende læsepensa og  \r\n\r\n eksamensopgivelser i faget biologi til studentereksamen og højere  \r\n\r\n forberedelseseksamen </H1>  \r\n\r\n<P></P>  \r\n\r\n<BR>  \r\n\r\n<P>Af bekendtgørelse om studentereksamen m.v. i gymnasiet af 25. maj 1984 §  \r\n\r\n 17 fremgår det at ikke-naturfaglige klasser skal opgive det <BR>  \r\n\r\n  læste stof til mundtlig eksamen, mens naturfaglige klasser skal opgive en  \r\n\r\n del af det læste stof og med et omfang der svarer til det pensum direktoratet  \r\n\r\n meddeler for den skriftlige eksamens vedkommende. Af bekendtgørelse om fagene  \r\n\r\n til højere forberedelseseksamen af 3. juni 1984 fremgår det at der til  \r\n\r\n eksamen i biologi som fællesfag og som tilvalgsfag skal opgives  det læste  \r\n\r\n stof . </P>  \r\n\r\n<P>Skemaerne &#187;læsepensa og eksamensopgivelser&#171; for henholdsvis  \r\n\r\n studentereksamen og højere forberedelseseksamen i biologi har inden for de  \r\n\r\n senere år vist at sidetallet for det læste stof er vokset for mange klassers  \r\n\r\n vedkommende. Dette har ført til en relativt stor variation fra klasse til  \r\n\r\n klasse i antallet af læste og til eksamen opgivne sider. Derfor skal følgende  \r\n\r\n præciseres: </P>  \r\n\r\n<P>Skemaerne &#187;læsepensa og eksamensopgivelser&#171; har to formål. De  \r\n\r\n giver et samlet billede af hvad det er for stofområder og materialer den  \r\n\r\n enkelte klasse har arbejdet med i undervisningsforløbene. De indeholder  \r\n\r\n samtidig en entydig og klar meddelelse til eleverne og censor om hvad det er  \r\n\r\n for materialer som skal opgives til eksamen. </P>  \r\n\r\n<P>I behandlingen af et stofområde indgår der intensivt bearbejdet  materiale  \r\n\r\n fra f.eks. lærebøger, artikler, udleverede duplikater og eksperimentelle  \r\n\r\n aktiviteter i laboratoriet eller felten. Der kan imidlertid også indgå  \r\n\r\n supplerende, kursorisk bearbejdet materiale. </P>  \r\n\r\n<P>Når det i bekendtgørelserne anføres at der til eksamen opgives det læste  \r\n\r\n stof (eller for naturfaglige klasser en del af det læste stof), menes der  \r\n\r\n alene de intensivt bearbejdede materialer. Eventuelle supplerende, kursorisk  \r\n\r\n bearbejdede materialer er ikke  en del af eksamensopgivelserne. Disse  \r\n\r\n materialer kan anføres på skemaet &#187;læsepensa og  \r\n\r\n eksamensopgivelser&#171;, men ikke som materialer der opgives til eksamen.  \r\n\r\n</P>  \r\n\r\n<P>I udformningen af mundtlige eksamensspørgsmål skal læreren sikre at  \r\n\r\n spørgsmålene alene ligger inden for rammerne af de intensivt bearbejdede  \r\n\r\n materialer som entydigt og klart står anført som eksamensopgivelser på  \r\n\r\n skemaet &#187;læsepensa og eksamensopgivelser&#171;. Dette udelukker ikke at  \r\n\r\n eksamensspørgsmålene er forsynet med ukendt bilagsmateriale hvis dette har  \r\n\r\n reference til eksamensopgivelserne. </P>  \r\n\r\n<P>Film, plancheudstillinger eller tilsvarende visuelle materialer kan indgå  \r\n\r\n i eksamensopgivelserne, men det forudsætter at eleverne har fået udleveret  \r\n\r\n eller selv har udarbejdet notat eller andet skriftligt materiale som kan  \r\n\r\n benyttes under eksamensforberedelserne. </P>  \r\n\r\n<P>Sværhedsgraden inden for de forskellige biologiske stofområder kan være  \r\n\r\n meget forskellig, ligesom forskellige eksperimentelle aktiviteter i  \r\n\r\n laboratoriet eller felten kan have varierende tidsmæssigt omfang. Det er  \r\n\r\n derfor ikke muligt at give mere præcise anvisninger f.eks. i antal  \r\n\r\n normalsider for eksamensopgivelsernes omfang. Men i tilrettelæggelsen af  \r\n\r\n undervisningsforløb og ved udarbejdelsen af eksamensopgivelser skal det  \r\n\r\n tilstræbes at  eksamensopgivelserne holder sig inden for følgende rammer:  \r\n\r\n</P>  \r\n\r\n<P CLASS=PUNKT> <B>1.</B> De eksperimentelt betonede kursusarbejder (hf  \r\n\r\n fællesfag) og specialer (alle andre niveauer) skal opgives til mundtlig  \r\n\r\n eksamen uanset om der er udarbejdet rapport over disse eller der alene  \r\n\r\n foreligger en laboratoriejournal med eventuelt tilknyttede duplikater. </P>  \r\n\r\n<P CLASS=PUNKT> <B>2.</B> Eksperimentelle aktiviteter i laboratoriet eller  \r\n\r\n felten med tilknytning til set opgivne læsestof skal opgives til mundtlig  \r\n\r\n eksamen. </P>  \r\n\r\n<P CLASS=PUNKT> <B>3.</B> Intensivt bearbejdet læsestof som opgives til  \r\n\r\n eksamen, skal indeholde eksempler på tabel- og diagram-/kurve-materiale og  \r\n\r\n bør normalt også foruden lærebogssider omfatte sider fra artikler (f.eks.  \r\n\r\n avisartikler) eller andre tilsvarende udleverede dublikater. Det intensivt  \r\n\r\n bearbejdede læsestof som opgives til eksamen, skal anføres med entydige  \r\n\r\n kildehenvisninger (titel, år og evt. udgave, sidetal). </P>  \r\n\r\n<P>P.d.v. </P>  \r\n\r\n<P>Ib Fischer Hansen </P>  \r\n\r\n<P>undervisningsinspektør. </P>  \r\n\r\n</DIV>",
    "isHistorical": true,
    "editorialNotes": [
        "(studenter- og hf-eksamensbekendtgørelse)",
        "1991 om studentereksamen og om højere forberedelseseksamen",
        "(* 1) Skrivelsen er bortfaldet ved bekendtgørelse nr. 312 af 17. maj"
    ],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19852209854"
        },
        {
            "displayName": "Entydig dokumentidentifikation",
            "displayValue": "CM035444"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "11/10/1999"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22098"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "20/09/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Gymnasieafdelingen"
        },
        {
            "displayName": "Ressortministeriets journalnummer",
            "displayValue": "Undervisningsmin. DGHF j.nr. 31-09-00/85"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}