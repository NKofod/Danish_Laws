{
    "id": 133357,
    "title": "Cirkulære om beregning af kremeringstakster\\n(Til menighedsråd (krematoriebestyrelser), provstiudvalg og stiftsadministrationer m.v.)",
    "documentTypeId": "150",
    "isSagsforlobPeriodValid": true,
    "shortName": "CIR nr 9515 af 08/09/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\">\r\n   <a href=\"#K0\">\r\n   </a>   </p><div class=\"bjelke\">Den fulde tekst</div><p class=\"Titel2\">Cirkulære om beregning af kremeringstakster</p>\r\n<p class=\"UnderTitel2\">(Til menighedsråd (krematoriebestyrelser), provstiudvalg og stiftsadministrationer m.v.)</p>\r\n<p class=\"Indledning2\">I medfør af § 12, stk. 5, i lov om folkekirkens kirkebygninger og kirkegårde, jf. lovbekendtgørelse nr. 77 af 2. februar 2009, fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Begrænsninger ved fastsættelse af takster</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Kremeringstakster er underlagt den offentlige rets almindelige principper for beregning af gebyrer. Beregning af kremeringstakster følger generelt de statslige regler for beregning af gebyrer, jf. www.oeav.dk. Taksterne må således ikke overstige de faktiske omkostninger, der er forbundet med levering af den pågældende ydelse.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Beregning af omkostninger til brug for takstfastsættelse</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Provstiudvalget har ansvaret for, at der foretages en beregning af omkostningerne forbundet med kremering. Provstiudvalget kan vælge at bistå menighedsrådet eller krematoriebestyrelsen med selve beregningen.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Beregningen skal danne grundlag for fastsættelsen af taksterne, jf. § 4 om fastsættelse af takster.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Beregningen skal følge principperne i Kirkeministeriets vejledning om beregning af kremeringstakster.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Beregningen skal dække de faktiske omkostninger til:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num1\">1)</span> Driftsomkostninger.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num2\">2)</span> Lønomkostninger.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num3\">3)</span> Kapitalomkostninger i form af afskrivning og forrentning af nyværdien af bygninger og teknisk udstyr.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Beregningen foretages i årets priser. Grundlaget for prisberegningen skal være retvisende og konsistent.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Fastsættelse af takster</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Provstiudvalget fastsætter taksterne for et krematorium i provstiet. Provstiudvalget kan efter forhandling med menighedsrådet eller krematoriebestyrelsen tage initiativ til at ændre tidligere godkendte vedtægters takstbestemmelser.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Der må ydes tilskud til krematorievirksomhed ved at sætte taksterne for medlemmer af folkekirken lavere end de beregnede omkostningsdækkende takster for disse medlemmer.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Ikke-medlemmer af folkekirken skal betale en takst, der dækker omkostningerne. For valgmenighedsmedlemmer gælder det, at disse i relation til takster, er at betragte som ikke-medlemmer af folkekirken, idet valgmenighedsmedlemmer ikke betaler kirkeskat.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Provstiudvalgets afgørelse om fastsættelse af kremeringstakster efter stk. 1 kan indbringes for stiftsøvrigheden.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Ajourføring af takster</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Menighedsrådet eller krematoriets bestyrelse har ansvaret for, at de gældende takster fremgår af kirkegårdens eller krematoriets vedtægt. Provstiudvalget påser, at taksterne er ajourførte.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Provstiudvalget skal som udgangspunkt påse, at takstberegningen er lagt til grund ved ajourføringen af krematoriets takster.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Forholdet mellem indtægter og omkostninger skal løbende overvåges af krematoriets bestyrelse.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Taksterne skal årligt pristalsreguleres ved brug af Finansministeriets generelle pris- og lønindeks.</p>\r\n<p class=\"Stk2\">\r\n   <span class=\"StkNr\" id=\"Par6_Stk4\">Stk. 4.</span> Taksterne skal ajourføres, når der sker markante ændringer i beregningernes forudsætninger og genberegnes mindst hvert fjerde år.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Betaling af takster</span>\r\n</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Betaling for en kremering sker til krematoriet.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Ikrafttræden</span>\r\n</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Cirkulæret træder i kraft med virkning fra 1. oktober 2010. Provstiudvalget skal sikre gennemførelsen af beregningerne i cirkulæret inden udgangen af 1. september 2012. Herved er det muligt at gennemføre en gradvis tilpasning af taksterne.</p><div class=\"Givet\" id=\"Givet\"><p class=\"Givet\" align=\"center\">Kirkeministeriet, den 8. september 2010</p><p class=\"Sign1\" align=\"center\">Klaus Kerrn-Jespersen<br />Økonomichef</p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/09/2010"
        },
        {
            "displayName": "Accession",
            "displayValue": "C20100951509"
        },
        {
            "displayName": "Entydig dokumentidentifikation",
            "displayValue": "AJ000463"
        },
        {
            "displayName": "Dato for førstegangsindlæggelse",
            "displayValue": "16/09/2010"
        },
        {
            "displayName": "Dato for indlæggelse",
            "displayValue": "16/09/2010"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9515"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "08/09/2010"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Kirkeministeriet"
        },
        {
            "displayName": "Ressortministeriets journalnummer",
            "displayValue": "Kirkeministeriet, Dok. nr. 80283/10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}