{
    "id": 97526,
    "title": "Beretning om krav til ræveproduktion i Danmark",
    "documentTypeId": "370",
    "isSagsforlobPeriodValid": true,
    "shortName": "2003/1 BR 2",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Beretning afgivet af Udvalget for Fødevarer, Landbrug og  \r\n\r\n Fiskeri den 2. juni 2004  \r\n\r\n</P>  \r\n\r\n<P class=\"PreTitel1\">  \r\n\r\n Beretning  \r\n\r\n</P>  \r\n\r\n<P class=\"PreTitel2\">  \r\n\r\n om  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n krav til ræveproduktion i Danmark  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"TekstV\">  \r\n\r\n &nbsp;  \r\n\r\n</P>  \r\n\r\n<P class=\"TekstoverskriftVenstreN\">  \r\n\r\n 1. Indledning  \r\n\r\n</P>  \r\n\r\n<P class=\"Tekst\">  \r\n\r\n Den 23. april 2003 fremsatte Kristen Touborg (SF) m.fl.  \r\n\r\n beslutningsforslag nr. B 160 (folketingsåret 2002-03) om afvikling af  \r\n\r\n ræveproduktionen, som var til 1. behandling den 22. maj 2003.  \r\n\r\n Beslutningsforslaget  \r\n\r\n blev efter 1. behandling henvist til behandling i Udvalget for Fødevarer,  \r\n\r\n Landbrug  \r\n\r\n og Fiskeri. Den 29. september 2003 afgav udvalget beretning over  \r\n\r\n beslutningsforslaget,  \r\n\r\n hvori Socialdemokratiet foreslog, at udvalget afholdt en minihøring om  \r\n\r\n ræveproduktion i Danmark. Høringen blev afholdt den 26. november 2003.  \r\n\r\n Justitsministeriet har efterfølgende udarbejdet et udkast til bekendtgørelse  \r\n\r\n om  \r\n\r\n beskyttelse af pelsdyr, som har været sendt i høring, og justitsministeren  \r\n\r\n sendte den 2. marts 2004 dette udkast til udvalget, jf. alm. del &#150; bilag  \r\n\r\n 613.  \r\n\r\n Den 28. april 2004 sendte justitsministeren de indkomne høringssvar til  \r\n\r\n udvalget og bemærkede samtidig, at Justitsministeriet fortsat afventer et  \r\n\r\n høringssvar fra Dyreværnsrådet, som vil blive eftersendt til udvalget, når  \r\n\r\n dette foreligger, jf. alm. del &#150; bilag 824. Udvalget har endnu ikke  \r\n\r\n modtaget  \r\n\r\n dette høringssvar.  \r\n\r\n</P>  \r\n\r\n<P class=\"TekstoverskriftVenstreN\">  \r\n\r\n 2. Politiske bemærkninger<SUP></SUP>  \r\n\r\n</P>  \r\n\r\n<P class=\"Tekst\">  \r\n\r\n Et  \r\n\r\n<I>  \r\n\r\n flertal  \r\n\r\n</I>  \r\n\r\n i udvalget  \r\n\r\n (S, DF, SF, RV og EL) opfordrer regeringen til at sikre, at der stilles  \r\n\r\n følgende krav til ræveproduktion i Danmark:  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n Krav til den eksisterende danske  \r\n\r\n ræveproduktion:  \r\n\r\n</P>  \r\n\r\n<P class=\"Pind\" style='margin-left:18.0pt;text-indent:-18.0pt;mso-list:l0  \r\n\r\n level1 lfo1;tab-stops:18.0pt 19.85pt'>  \r\n\r\n Alle ræve skal have et område med fast gulv samt en  \r\n\r\n platform, de kan hoppe op på.  \r\n\r\n</P>  \r\n\r\n<P class=\"Pind\" style='margin-left:18.0pt;text-indent:-18.0pt;mso-list:l0  \r\n\r\n level1 lfo1;tab-stops:18.0pt 19.85pt'>  \r\n\r\n Alle ræve skal have adgang til 2 almindelige bure på  \r\n\r\n mindst 2 m<SUP>2</SUP>  \r\n\r\n , uanset om de har unger.  \r\n\r\n</P>  \r\n\r\n<P class=\"Pind\" style='margin-left:18.0pt;text-indent:-18.0pt;mso-list:l0  \r\n\r\n level1 lfo1;tab-stops:18.0pt 19.85pt'>  \r\n\r\n Alle ræve skal have adgang til en helårsredekasse, der  \r\n\r\n eventuelt sættes oven på buret.  \r\n\r\n</P>  \r\n\r\n<P class=\"Pind\" style='margin-left:18.0pt;text-indent:-18.0pt;mso-list:l0  \r\n\r\n level1 lfo1;tab-stops:18.0pt 19.85pt'>  \r\n\r\n Alle ræve skal have mulighed for at gnave, f.eks. ved  \r\n\r\n at have et gnaveben.  \r\n\r\n</P>  \r\n\r\n<P class=\"Tekst\" style='mso-list:skip'>  \r\n\r\n Disse krav skal være opfyldt inden for 3  \r\n\r\n år. Ministeren skal tillige i dialog med erhvervet undersøge, om der kan  \r\n\r\n stilles krav til den eksisterende danske ræveproduktion om, at alle ræve skal  \r\n\r\n have mulighed for at kunne grave.  \r\n\r\n</P>  \r\n\r\n<P class=\"TekstoverskriftVenstre\" style='mso-list:skip'>  \r\n\r\n Krav til ny  \r\n\r\n ræveproduktion eller ved udvidelse af eksisterende produktion:  \r\n\r\n</P>  \r\n\r\n<P class=\"Pind\" style='margin-left:18.0pt;text-indent:-18.0pt;mso-list:l0  \r\n\r\n level1 lfo1;tab-stops:18.0pt 19.85pt'>  \r\n\r\n Alle ræve skal gå i volieresystemer med en frihøjde på  \r\n\r\n 1,8 meter samt med et fast gulv.  \r\n\r\n</P>  \r\n\r\n<P class=\"Pind\" style='margin-left:18.0pt;text-indent:-18.0pt;mso-list:l0  \r\n\r\n level1 lfo1;tab-stops:18.0pt 19.85pt'>  \r\n\r\n Alle ræve skal have mulighed for at grave.  \r\n\r\n</P>  \r\n\r\n<P class=\"Pind\" style='margin-left:18.0pt;text-indent:-18.0pt;mso-list:l0  \r\n\r\n level1 lfo1;tab-stops:18.0pt 19.85pt'>  \r\n\r\n Alle ræve skal have mulighed for social kontakt til  \r\n\r\n artsfæller.  \r\n\r\n</P>  \r\n\r\n<P class=\"Pind\" style='margin-left:18.0pt;text-indent:-18.0pt;mso-list:l0  \r\n\r\n level1 lfo1;tab-stops:18.0pt 19.85pt'>  \r\n\r\n Alle ræve skal have adgang til en helårsredekasse.  \r\n\r\n</P>  \r\n\r\n<P class=\"Pind\" style='margin-left:18.0pt;text-indent:-18.0pt;mso-list:l0  \r\n\r\n level1 lfo1;tab-stops:18.0pt 19.85pt'>  \r\n\r\n Alle ræve skal have mulighed for at gnave, f.eks. ved  \r\n\r\n at have et gnaveben.  \r\n\r\n</P>  \r\n\r\n<P class=\"Pind\">  \r\n\r\n -  \r\n\r\n &#9;  \r\n\r\n Alle ræve skal som  \r\n\r\n udgangspunkt have et areal på minimum 3 m<SUP>2</SUP><SUB></SUB>  \r\n\r\n pr. dyr, men  \r\n\r\n hvis flere går sammen, skal der kun være et areal på minimum 2  \r\n\r\n m<SUP>2</SUP><SUB></SUB>  \r\n\r\n pr. dyr.  \r\n\r\n</P>  \r\n\r\n<P class=\"Tekst\">  \r\n\r\n Et  \r\n\r\n<I>  \r\n\r\n mindretal  \r\n\r\n</I>  \r\n\r\n i  \r\n\r\n udvalget (V og KF) kan ikke støtte flertallets krav til ræveproduktion i  \r\n\r\n Danmark. Mindretallet finder, at flere af de nævnte krav går langt videre,  \r\n\r\n end  \r\n\r\n hvad Europarådet og Det Dyreetiske Råd har anbefalet. Mindretallet lægger  \r\n\r\n vægt  \r\n\r\n på, at der skal foreligge en god og velbegrundet dokumentation for alle nye  \r\n\r\n krav til forbedring af rævenes velfærd. Kun på denne måde sikres det, at de  \r\n\r\n tiltag, der iværksættes, er både nødvendige og rigtige set ud fra en  \r\n\r\n dyrevelfærdsmæssig synsvinkel.  \r\n\r\n</P>  \r\n\r\n<P class=\"Tekst\">  \r\n\r\n Mindretallet er endvidere meget overrasket over, at  \r\n\r\n Socialdemokratiet nu tilsyneladende pludselig har valgt at indtage en helt  \r\n\r\n anden holdning til denne sag end den, partiet tilkendegav i partiets  \r\n\r\n mindretalsudtalelse  \r\n\r\n i Udvalget for Fødevarer, Landbrug og Fiskeris beretning af 29. september  \r\n\r\n 2003  \r\n\r\n over beslutningsforslag nr. B 160. Ifølge denne mindretalsudtalelse kan  \r\n\r\n Socialdemokraterne ikke anbefale, at der stilles de opregnede krav til  \r\n\r\n ræveproduktion i Danmark. Socialdemokratiet ville derimod følge de  \r\n\r\n anvisninger,  \r\n\r\n som blev nævnt af partiets ordfører under 1. behandling af  \r\n\r\n beslutningsforslaget  \r\n\r\n i Folketinget den 22. maj 2003, nemlig følge anbefalingerne fra Det  \r\n\r\n Dyreetiske  \r\n\r\n Råd og Europarådet. Nu kan Socialdemokratiet pludselig &#150; uden nærmere  \r\n\r\n begrundelse &#150; alligevel godt støtte de opregnede krav til  \r\n\r\n ræveproduktion. Dette  \r\n\r\n må siges at være en interessant udvikling, særlig i lyset af, at der ikke  \r\n\r\n siden  \r\n\r\n efteråret er kommet væsentlige nye oplysninger frem i denne sag, der kan  \r\n\r\n begrunde et sådant holdningsskifte. Det udkast til bekendtgørelse, som  \r\n\r\n justitsministeren  \r\n\r\n har sendt i høring, er i overensstemmelse med indholdet af Europarådets  \r\n\r\n rekommandation om beskyttelse af pelsdyr, ligesom der er taget højde for de  \r\n\r\n anbefalinger fra Det Dyreetiske Råd, der går videre, end hvad  \r\n\r\n rekommandationen  \r\n\r\n kræver &#150; præcis de krav, som Socialdemokratiet har sagt at partiet vil  \r\n\r\n følge i  \r\n\r\n denne sag.  \r\n\r\n</P>  \r\n\r\n<P class=\"Tekst\">  \r\n\r\n Som det fremgår af brev af 27. maj 2004 fra Dansk  \r\n\r\n Pelsdyravlerforening, jf. alm. del &#150; bilag 907, er Dyrenes Beskyttelse  \r\n\r\n og Dansk  \r\n\r\n Pelsdyravlerforening tirsdag den 26. maj 2004 blevet enige om at mødes og med  \r\n\r\n udgangspunkt i det udkast til bekendtgørelse, som justitsministeren har sendt  \r\n\r\n i  \r\n\r\n høring, at forsøge at udarbejde et fælles gennemarbejdet udspil, der kan  \r\n\r\n fremme  \r\n\r\n en hurtig færdiggørelse af bekendtgørelsen i Justitsministeriet. Det første  \r\n\r\n møde er aftalt til den 14. juni 2004. Efter mindretallets opfattelse bør man  \r\n\r\n afvente udfaldet af dette arbejde, inden der stilles nye krav til den danske  \r\n\r\n ræveproduktion.  \r\n\r\n</P>  \r\n\r\n<P class=\"Tekst\">  \r\n\r\n Ved Dansk Pelsdyravlerforenings foretræde for Udvalget for  \r\n\r\n Fødevarer, Landbrug og Fiskeri den 2. juni 2004 blev det supplerende oplyst,  \r\n\r\n at  \r\n\r\n det er Dansk Pelsdyravlerforenings indtryk, at der er en god og konstruktiv  \r\n\r\n dialog med Dyrenes Beskyttelse, og at foreningen forventer, at de to  \r\n\r\n organisationer  \r\n\r\n kan fremkomme med en fælles udtalelse inden udgangen af august 2004.  \r\n\r\n</P>  \r\n\r\n<P class=\"Tekst\">  \r\n\r\n Det er væsentligt &#150; også på dyreværnsområdet &#150; at der foreligger  \r\n\r\n en god og sagligt underbygget dokumentation, f.eks. i form af enten  \r\n\r\n videnskabelige forskningsresultater eller anbefalinger fra et sagkyndigt  \r\n\r\n udvalg, som grundlag for ny lovgivning. Al erfaring siger, at tilsidesættelse  \r\n\r\n af disse krav til god lovgivningskvalitet ikke vil være til gavn for  \r\n\r\n dyrevelfærden på længere sigt.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n</P>  \r\n\r\n<P class=\"SIGN0\">  \r\n\r\n P. u. v.  \r\n\r\n<BR>  \r\n\r\n Christian H. Hansen  \r\n\r\n<BR>  \r\n\r\n formand  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": true,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "28/07/2004"
        },
        {
            "displayName": "Accession",
            "displayValue": "20031SS00002"
        },
        {
            "displayName": "Entydig dokumentidentifikation",
            "displayValue": "AX006688"
        },
        {
            "displayName": "Dato for førstegangsindlæggelse",
            "displayValue": "28/07/2004"
        },
        {
            "displayName": "Dato for indlæggelse",
            "displayValue": "28/07/2004"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "2"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}