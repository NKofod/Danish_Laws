{
    "id": 138614,
    "title": "Fastholdelse af påbud om arbejdspladsvurdering for ansatte i en svømmeklub",
    "documentTypeId": "240",
    "isSagsforlobPeriodValid": true,
    "shortName": "KEN nr 9486 af 30/06/2011",
    "documentHtml": "<div class=\"bjelke\">Den fulde tekst</div><p class=\"Titel2\">Fastholdelse af påbud om arbejdspladsvurdering for ansatte i en svømmeklub</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">Sagen vedrørte en svømmeklub, der af Arbejdstilsynet havde fået påbud om at udarbejde en arbejdspladsvurdering.</p>\r\n   <p class=\"TekstGenerel\">Klubben havde mere end 20 ansatte svømmetrænere, udover en administrativ medarbejder. Svømmetrænerne var alene beskæftiget få timer ugentligt og kun for den indeværende sæson.</p>\r\n   <p class=\"TekstGenerel\">Et enigt Arbejdsmiljøklagenævn fandt, at klubben var at anse som en arbejdsgiver i arbejdsmiljølovens forstand, selvom klubben ikke efter klagerens vurdering var erhvervsdrivende. Nævnet lagde vægt på, at de ansatte var timelønnede, stod til rådighed og udførte arbejde for klubben og havde et ansvar for driften, var underlagt klubbens instruktionsbeføjelse og kontrol med arbejdets udførelse. Desuden stillede klubben arbejdsrum og materialer til rådighed og bar risikoen for arbejdsresultatet.</p>\r\n</div>\r\n<p class=\"Tekst\">[Adressat udeladt]</p>\r\n<p class=\"Tekst\">Arbejdsmiljøklagenævnet har på møde den 28. juni 2011 behandlet [navn udeladt]'s klage over Arbejdstilsynets afgørelse af 7. januar 2010, hvorved virksomheden fik påbud om at udarbejde en arbejdspladsvurdering.</p>\r\n<p class=\"Tekst\">Nævnet traf følgende</p>\r\n<p class=\"Tekst\" style=\"text-align: center;\">A F G Ø R E L S E</p>\r\n<p class=\"Tekst\">Arbejdsmiljøklagenævnet fastholder Arbejdstilsynets påbud, således at virksomheden skal udarbejde en skriftlig arbejdspladsvurdering.</p>\r\n<p class=\"Tekst\">Virksomheden skal efterkomme nævnets afgørelse senest den 7. november 2011, og virksomheden skal senest den 14. november 2011 give Arbejdstilsynet en tilbagemelding om, at påbuddet er efterkommet.</p>\r\n<p class=\"Tekst\" style=\"text-align: center;\">B E G R U N D E L S E</p>\r\n<p class=\"Tekst\">Arbejdsmiljøklagenævnet finder, at [navn udeladt] skal udarbejde en arbejdspladsvurdering.</p>\r\n<p class=\"Tekst\">Arbejdsmiljøklagenævnet lægger herved vægt på, at Arbejdstilsynet ved tilsynsbesøg den 6. januar 2010 konstaterede, at der ikke var udarbejdet en arbejdspladsvurdering.</p>\r\n<p class=\"Tekst\">Arbejdsmiljøklagenævnet lægger desuden vægt på, at [navn udeladt] er omfattet af arbejdsmiljøloven som arbejdsgiver, uanset klubben ikke er erhvervsdrivende.</p>\r\n<p class=\"Tekst\">Arbejdsmiljøklagenævnet lægger herved vægt på, at de ansatte er timelønnede og aflønnet per undervisningstime, står til rådighed og udfører arbejde for klubben og har et ansvar for driften. De ansatte er underlagt klubbens instruktionsbeføjelse og kontrol med arbejdets udførelse, ligesom klubben stiller materialer til rådighed og bærer risikoen for arbejdsresultatet.</p>\r\n<p class=\"Tekst\">Det fremgår af arbejdsmiljølovens regler om lovens formål og område, at loven gælder for arbejde udført for en arbejdsgiver. Det fremgår desuden af lovens regler om almindelige pligter, at en arbejdsgiver skal sørge for, at der udarbejdes en skriftlig arbejdspladsvurdering af sikkerheds- og sundhedsforholdene på arbejdspladsen.</p>\r\n<p class=\"Tekst\">Endvidere fremgår det af reglerne om arbejdets udførelse, at en arbejdsgiver skal udarbejde en skriftlig arbejdspladsvurdering.</p>\r\n<p class=\"Tekst\">På den baggrund finder Arbejdsmiljøklagenævnet, at der er grundlag for Arbejdstilsynets påbud om, at [navn udeladt] skal udarbejde en arbejdspladsvurdering.</p>\r\n<p class=\"Tekst\">[Navn udeladt] har i klagen blandt andet anført, at svømmeklubben ikke opfatter sig som en virksomhed i forhold til arbejdsmiljøloven.</p>\r\n<p class=\"Tekst\">Arbejdsmiljøklagenævnet skal hertil bemærke, at der ved vurderingen af, om der er tale om arbejde for en arbejdsgiver blandt andet lægges vægt på, om arbejdsgiveren har instruktionsbeføjelserne overfor de ansatte, om arbejdsgiveren stiller materialer til rådighed, og om der føres tilsyn med det arbejde, de ansatte udfører.</p>\r\n<p class=\"Tekst\">Hvad angår klubbens bemærkninger om etablering af en sikkerhedsorganisation henviser Arbejdsmiljøklagenævnet til Arbejdstilsynets udtalelse af 2. februar 2011, hvoraf det fremgår, at den del af påbuddet er trukket tilbage.</p>\r\n<p class=\"Tekst\">Arbejdsmiljøklagenævnets afgørelse er truffet af et enigt nævn.</p>\r\n<p class=\"Tekst\" style=\"text-align: center;\">R E G L E R</p>\r\n<p class=\"Tekst\">Arbejdsmiljøklagenævnet har ved afgørelsen anvendt følgende regler:</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px;\">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"SchultzColumns: 22 22 676;\" width=\"721\">\r\n                  <tr>\r\n                     <td width=\"22\">\r\n                        <div class=\"TabelTekst\">–</div>\r\n                     </td>\r\n                     <td colspan=\"2\" width=\"699\">\r\n                        <div class=\"TabelTekst\">Om arbejdstilsynets ret til at give påbud:</div>\r\n                     </td>\r\n                  </tr>\r\n                  <tr>\r\n                     <td width=\"22\"> </td>\r\n                     <td width=\"22\">\r\n                        <div class=\"TabelTekst\">•</div>\r\n                     </td>\r\n                     <td width=\"676\">\r\n                        <div class=\"TabelTekst\">§ 77, stk. 1, i lov om arbejdsmiljø, jf. lovbekendtgørelse nr. 268 af 18 marts 2005 med de ændringer, der følger af lov nr. 175 af 27. februar 2007 og lov nr. 1395 af 27. december 2008.</div>\r\n                     </td>\r\n                  </tr>\r\n                  <tr>\r\n                     <td width=\"22\">\r\n                        <div class=\"TabelTekst\">–</div>\r\n                     </td>\r\n                     <td colspan=\"2\" width=\"699\">\r\n                        <div class=\"TabelTekst\">Om lovens område:</div>\r\n                     </td>\r\n                  </tr>\r\n                  <tr>\r\n                     <td width=\"22\"> </td>\r\n                     <td width=\"22\">\r\n                        <div class=\"TabelTekst\">•</div>\r\n                     </td>\r\n                     <td width=\"676\">\r\n                        <div class=\"TabelTekst\">§ 2, stk. 1, i lov om arbejdsmiljø, jf. lovbekendtgørelse nr. 268 af 18. marts 2005.</div>\r\n                     </td>\r\n                  </tr>\r\n                  <tr>\r\n                     <td width=\"22\">\r\n                        <div class=\"TabelTekst\">–</div>\r\n                     </td>\r\n                     <td colspan=\"2\" width=\"699\">\r\n                        <div class=\"TabelTekst\">Om arbejdspladsvurderinger:</div>\r\n                     </td>\r\n                  </tr>\r\n                  <tr>\r\n                     <td width=\"22\"> </td>\r\n                     <td width=\"22\">\r\n                        <div class=\"TabelTekst\">•</div>\r\n                     </td>\r\n                     <td width=\"676\">\r\n                        <div class=\"TabelTekst\">§ 15 a, stk. 1, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 175 af 27. februar 2007 og lov nr. 1395 af 27. december 2008.</div>\r\n                     </td>\r\n                  </tr>\r\n                  <tr>\r\n                     <td width=\"22\"> </td>\r\n                     <td width=\"22\">\r\n                        <div class=\"TabelTekst\">•</div>\r\n                     </td>\r\n                     <td width=\"676\">\r\n                        <div class=\"TabelTekst\">§ 6 a, i bekendtgørelse nr. 559 af 17. juni 2004 om arbejdets udførelse.</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p class=\"Tekst\">Reglerne kan læses på de følgende sider.</p>\r\n<p class=\"Tekst\" style=\"text-align: center;\">O P L Y S N I N G E R</p>\r\n<p class=\"Tekst\">Sagen er afgjort på grundlag af de dokumenter, som klagenævnet har modtaget fra Arbejdstilsynet.</p>\r\n<p class=\"Tekst\" style=\"text-align: center;\">På klagenævnets vegne</p>\r\n<p class=\"Tekst\" style=\"text-align: center;\">[navn udeladt]</p>\r\n<p class=\"Tekst\">Kopi til</p>\r\n<p class=\"Tekst\">[navn udeladt]</p>\r\n<p class=\"Tekst\">[navn udeladt]</p>\r\n<p class=\"TekstV\">\r\n   <span class=\"Bold\">Regler</span>\r\n</p>\r\n<p class=\"TekstV\">\r\n   <span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 175 af 27. februar 2007 og lov nr. 1395 af 27. december 2008.</span>\r\n</p>\r\n<p class=\"Tekst\">...</p>\r\n<p class=\"Tekst\" style=\"text-align: center;\">\r\n   <span class=\"Bold\">Kapitel 1</span>\r\n</p>\r\n<p class=\"Tekst\" style=\"text-align: center;\">\r\n   <span class=\"Bold\">Formål og område</span>\r\n</p>\r\n<p class=\"Tekst\">...</p>\r\n<p class=\"Tekst\">\r\n   <span class=\"Bold\">§ 2.</span> Loven omfatter arbejde for en arbejdsgiver.</p>\r\n<p class=\"Tekst\">\r\n   <span class=\"Italic\">Stk. 2.</span> Undtaget er</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> arbejde i arbejdsgiverens private husholdning, jf. dog § 59,</p>\r\n   <p class=\"Liste1\">\r\n      <span class=\"Liste1Nr\">2)</span> arbejde, der udelukkende udføres af de medlemmer af arbejdsgiverens familie, som hører til hans husstand, jf. dog § 59,</p>\r\n   <p class=\"Liste1\">\r\n      <span class=\"Liste1Nr\">3)</span> arbejde, der udføres af militære, og som kan henregnes til egentlig militærtjeneste.</p>\r\n</p>\r\n<p class=\"Tekst\">…</p>\r\n<p class=\"Tekst\" style=\"text-align: center;\">\r\n   <span class=\"Bold\">Kapitel 4</span>\r\n</p>\r\n<p class=\"Tekst\" style=\"text-align: center;\">\r\n   <span class=\"Bold\">Almindelige pligter</span>\r\n</p>\r\n<p class=\"Tekst\" style=\"text-align: center;\">\r\n   <span class=\"Bold\">Arbejdsgiveren</span>\r\n</p>\r\n<p class=\"Tekst\">…</p>\r\n<p class=\"Tekst\">\r\n   <span class=\"Bold\">§ 15 a.</span> Arbejdsgiveren skal sørge for, at der udarbejdes en skriftlig arbejdspladsvurdering af sikkerheds- og sundhedsforholdene på arbejdspladsen under hensyntagen til arbejdets art, de arbejdsmetoder og arbejdsprocesser, der anvendes, samt virksomhedens størrelse og organisering. Arbejdspladsvurderingen skal forefindes i virksomheden og være tilgængelig for virksomhedens ledelse, de ansatte og Arbejdstilsynet. En arbejdspladsvurdering skal revideres, når der sker ændringer i arbejdet, arbejdsmetoder og arbejdsprocesser m.v. og disse ændringer har betydning for sikkerhed og sundhed under arbejdet, dog senest hvert tredje år.</p>\r\n<p class=\"Tekst\">\r\n   <span class=\"Italic\">Stk. 2.</span> En arbejdspladsvurdering skal omfatte en stillingtagen til virksomhedens arbejdsmiljøproblemer, og hvordan de løses, under iagttagelse af de forebyggelsesprincipper, der er angivet i arbejdsmiljølovgivningen. Vurderingen skal indeholde følgende elementer:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Identifikation og kortlægning af virksomhedens arbejdsmiljøforhold.</p>\r\n   <p class=\"Liste1\">\r\n      <span class=\"Liste1Nr\">2)</span> Beskrivelse og vurdering af virksomhedens arbejdsmiljøproblemer.</p>\r\n   <p class=\"Liste1\">\r\n      <span class=\"Liste1Nr\">3)</span> Prioritering og opstilling af en handlingsplan til løsning af virksomhedens arbejdsmiljøproblemer.</p>\r\n   <p class=\"Liste1\">\r\n      <span class=\"Liste1Nr\">4)</span> Retningslinjer for opfølgning på handlingsplanen.</p>\r\n</p>\r\n<p class=\"Tekst\">\r\n   <span class=\"Italic\">Stk. 3.</span> Arbejdsgiveren skal inddrage sikkerhedsorganisationen eller de ansatte i planlægningen, tilrettelæggelsen og gennemførelsen af samt opfølgningen på arbejdspladsvurderingen, jf. stk. 1 og 2.</p>\r\n<p class=\"Tekst\">\r\n   <span class=\"Italic\">Stk. 4.</span> Beskæftigelsesministeren fastsætter nærmere regler om arbejdsgiverens pligter efter stk. 1-3.</p>\r\n<p class=\"Tekst\">…</p>\r\n<p class=\"Tekst\" style=\"text-align: center;\">\r\n   <span class=\"Bold\">Kapitel 13</span>\r\n</p>\r\n<p class=\"Tekst\" style=\"text-align: center;\">\r\n   <span class=\"Bold\">Arbejdstilsynet</span>\r\n</p>\r\n<p class=\"Tekst\">…</p>\r\n<p class=\"Tekst\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p class=\"Tekst\">\r\n   <span class=\"Italic\">Stk. 2…</span>\r\n</p>\r\n<p class=\"TekstV\">\r\n   <span class=\"Bold\">Bekendtgørelse nr. 559 af 17. juni 2004 om arbejdets udførelse.</span>\r\n</p>\r\n<p class=\"Tekst\" style=\"text-align: center;\">\r\n   <span class=\"Bold\">Kapitel 2 a</span>\r\n</p>\r\n<p class=\"Tekst\" style=\"text-align: center;\">\r\n   <span class=\"Bold\">Arbejdspladsvurdering</span>\r\n</p>\r\n<p class=\"Tekst\">\r\n   <span class=\"Bold\">§ 6 a.</span> Arbejdsgiveren skal sørge for, at der udarbejdes en skriftlig arbejdspladsvurdering af sikkerheds- og sundhedsforholdene på arbejdspladsen navnlig med henblik på at sikre en skriftlig behandlingsmåde i forbindelse med den nærmere planlægning, tilrettelæggelse og gennemførelse af arbejdspladsvurderingen, og at sikre, at resultatet heraf gøres synlig, jf. § 6 b, stk. 5. Udarbejdelse af arbejdspladsvurderingen kan ske i elektronisk form.</p>\r\n<p class=\"Tekst\">\r\n   <span class=\"Italic\">Stk. 2…</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/10/2011"
        },
        {
            "displayName": "Accession",
            "displayValue": "W20110948625"
        },
        {
            "displayName": "Entydig dokumentidentifikation",
            "displayValue": "BE004742"
        },
        {
            "displayName": "Dato for indlæggelse",
            "displayValue": "21/10/2011"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9486"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "30/06/2011"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdmiljøklagenævnet, j.nr. 5900041-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}