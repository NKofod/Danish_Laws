{
    "id": 117228,
    "title": "Bekendtgørelse om regnskab og revision for regnskabsåret 2008 for erhvervsakademier for videregående uddannelser",
    "documentTypeId": "60",
    "isSagsforlobPeriodValid": true,
    "shortName": "BEK nr 849 af 21/08/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Anvendelsesområde</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Regnskab</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Anlægsaktiver, afskrivninger, resultatdisponering m.v.</p>\r\n      <p class=\"Indholdsfortegnelse\"><a href=\"#Kap4\">Kapitel 4</a>   Revision</p>\r\n      <p class=\"Indholdsfortegnelse\"><a href=\"#Kap5\">Kapitel 5</a>   Ikrafttræden</p><div class=\"bjelke\">Den fulde tekst</div><p class=\"Titel2\">Bekendtgørelse om regnskab og revision for regnskabsåret 2008 for erhvervsakademier for videregående uddannelser</p>\r\n      <p class=\"Indledning2\">I medfør af § 34, stk. 2 og 4, i lov nr. 346 af den 14. maj 2008 om erhvervsakademier for videregående uddannelser og efter aftale med rigsrevisor i henhold til bestemmelsen i § 9 om etablering af interne revisioner i lov om revisionen af statens regnskaber m.v. (rigsrevisorloven), jf. lovbekendtgørelse nr. 3 af 7. januar 1997, fastsættes:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Anvendelsesområde</p>\r\n      <p class=\"Paragraf\"><span class=\"ParagrafNr\">§ 1.</span> Denne bekendtgørelse omfatter regnskabsaflæggelse for og revision af det midlertidige institutionstilskud, der ydes til dækning af omkostninger til løn til rektor, bestyrelseshonorarer, revision, administration, leje af lokaler, afskrivninger samt øvrig løn eller outsourcing af opgaver, der afholdes i perioden fra erhvervsakademiets etablering til den 31. december 2008.</p>\r\n      <p class=\"Stk2\"><span class=\"StkNr\">Stk. 2.</span> Bekendtgørelsen omfatter endvidere regnskabsaflæggelse for og revision af det særlige tilskud til etableringsomkostninger, som erhvervsakademiet kan modtage efter ansøgning efter lovens § 55, stk. 3.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Regnskab</p>\r\n      <p class=\"Paragraf\"><span class=\"ParagrafNr\">§ 2.</span> Bestyrelsen er ansvarlig for en forsvarlig organisering af institutionens virksomhed i forbindelse med regnskab og revision. Bestyrelsen skal sørge for, at der tages skyldige økonomiske hensyn ved forvaltningen af institutionens midler og påse, at institutionens bogføring og formueforvaltning varetages og kontrolleres på betryggende måde.</p>\r\n      <p class=\"Stk2\"><span class=\"StkNr\">Stk. 2.</span> Bogføringen skal være i overensstemmelse med bogføringsloven, jf. dog § 3, stk. 1, 3. pkt.</p>\r\n      <p class=\"Stk2\"><span class=\"StkNr\">Stk. 3.</span> Bestyrelsen er ansvarlig for at udarbejde en regnskabsinstruks efter § 21 i Finansministeriets bekendtgørelse om statens regnskabsvæsen m.v.</p>\r\n      <p class=\"Paragraf\"><span class=\"ParagrafNr\">§ 3.</span> Regnskabsåret omfatter perioden fra datoen for erhvervsakademiets oprettelse til den 31. december 2008. Ved regnskabsårets afslutning udarbejder institutionen en årsrapport efter bestemmelserne i årsregnskabsloven for store virksomheder i regnskabsklasse C med de fravigelser, der fremgår af denne bekendtgørelse. Alle beløb i årsrapporten opgives i danske kroner.</p>\r\n      <p class=\"Stk2\"><span class=\"StkNr\">Stk. 2.</span> Følgende bestemmelser i årsregnskabsloven finder ikke anvendelse for erhvervsakademier for videregående uddannelser: §§ 1 – 7, § 8, stk. 2, 2 og 4 pkt., § 9, stk. 2, § 10 a, § 16 - 18, § 19, stk. 2, §§ 20 – 23, § 26, stk. 3, 3. pkt., § 29, § 32, § 33, stk. 1, 2. pkt., §§ 34 – 35, § 37, stk. 3, § 38, § 43 a, § 48, § 49, stk. 1, 2. pkt., § 49, stk. 1, nr. 1, § 49, stk. 2, nr. 2, § 49, stk. 3, § 53, stk. 1, 3. pkt., § 53, stk. 2, nr. 1, litra c, § 53, stk. 2, nr. 4 – 5, § 56, stk. 1 – 3, § 56 stk. 4, 2. pkt., § 62, § 64, stk. 3, §§ 66 – 67, § 70 – 76, § 78, stk. 2 – 3, § 79, §§ 81 – 82, § 87, stk. 1, nr. 1 - 2, § 93, § 96, §§ 97 - 98, § 98 b, § 98 c, 2. pkt., afsnit V - XI og bilag 2.</p>\r\n      <p class=\"Stk2\"><span class=\"StkNr\">Stk. 3.</span> Årsrapporten skal have følgende minimumsindhold:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Ledelsespåtegning, rektors og bestyrelsens underskrifter og habilitetserklæring, jf. § 4, stk. 2.</p>\r\n          <p class=\"Liste1\"><span class=\"Liste1Nr\">2)</span> Den uafhængige revisors påtegning.</p>\r\n          <p class=\"Liste1\"><span class=\"Liste1Nr\">3)</span> Generelle oplysninger om institutionen.</p>\r\n          <p class=\"Liste1\"><span class=\"Liste1Nr\">4)</span> Ledelsesberetning.</p>\r\n          <p class=\"Liste1\"><span class=\"Liste1Nr\">5)</span> Anvendt regnskabspraksis.</p>\r\n          <p class=\"Liste1\"><span class=\"Liste1Nr\">6)</span> Resultatopgørelse (specifikation af indtægter og omkostninger i perioden).</p>\r\n          <p class=\"Liste1\"><span class=\"Liste1Nr\">7)</span> Balance (specifikation af aktiver og passiver pr. 31. december 2008).</p>\r\n          <p class=\"Liste1\"><span class=\"Liste1Nr\">8)</span> Pengestrømsopgørelse.</p>\r\n          <p class=\"Liste1\"><span class=\"Liste1Nr\">9)</span> Eventuelle noter til årsrapporten.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 4.</span> Årsrapporten skal underskrives i overensstemmelse med bestemmelserne i § 34, stk. 1, 3. pkt., i lov om erhvervsakademier for videregående uddannelser samt kapitel 2 i årsregnskabsloven og påtegnes af revisor.</p>\r\n      <p class=\"Stk2\"><span class=\"StkNr\">Stk. 2.</span> I forbindelse med underskrifterne skal medlemmerne af bestyrelsen afgive en erklæring på tro og love om, at de opfylder habilitetskravene i § 14, stk. 6 - 8, i lov om erhvervsakademier for videregående uddannelser. Denne erklæring er ikke omfattet af revisors revision.</p>\r\n      <p class=\"Stk2\"><span class=\"StkNr\">Stk. 3.</span> Bestyrelsen er ansvarlig for, at en revideret og originalt underskrevet årsrapport samt originalt underskrevet revisionsprotokol sendes til Undervisningsministeriet og Rigsrevisionen inden den 1. april 2009.</p>\r\n      <p class=\"Stk2\"><span class=\"StkNr\">Stk. 4.</span> Bestyrelsen tager stilling til revisors bemærkninger, anvisninger og konklusioner i revisionsprotokollatet. Bestyrelsens stillingtagen og kommentarer til revisionsprotokollen sendes til Undervisningsministeriet og Rigsrevisionen sammen med årsrapporten.</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Anlægsaktiver, afskrivninger, resultatdisponering m.v.</p>\r\n      <p class=\"ParagrafGruppeOverskrift\">Anlægskartotek og afskrivninger</p>\r\n      <p class=\"Paragraf\"><span class=\"ParagrafNr\">§ 5.</span> Institutionen udarbejder et anlægskartotek over de aktiver, der har en værdi over 25.000 kr. ekskl. moms. Aktiver med en anskaffelsespris under denne beløbsgrænse omkostningsføres på anskaffelsestidspunktet.</p>\r\n      <p class=\"Stk2\"><span class=\"StkNr\">Stk. 2.</span> I det omfang institutionen råder over inventar, udstyr m.v., der er stillet vederlagsfrit til rådighed af andre, skal dette opføres særskilt i anlægskartoteket.</p>\r\n      <p class=\"Paragraf\"><span class=\"ParagrafNr\">§ 6.</span> Ved afskrivning på anlægsaktiver anvendes lineær afskrivning efter fradrag af eventuel scrapværdi. Institutionen skal redegøre for de anvendte afskrivningsprincipper under anvendt regnskabspraksis.</p>\r\n      <p class=\"Stk2\"><span class=\"StkNr\">Stk. 2.</span> Institutionen kan vælge at foretage aktivering af anskaffelser, der har en værdi under den i § 5, stk. 1, fastsatte grænse, hvis disse er bestemt til at fungere samlet, og den samlede anskaffelsessum overstiger den i § 5, stk. 1, fastsatte grænse.</p>\r\n      <p class=\"Stk2\"><span class=\"StkNr\">Stk. 3.</span> Afskrivningsperioden fastsættes efter en konkret vurdering af aktivets brugstid og i overensstemmelse med de i stk. 4 - 8 nævnte perioder.</p>\r\n      <p class=\"Stk2\"><span class=\"StkNr\">Stk. 4.</span> Bygningsinstallationer afskrives efter deres art over en periode på 10 - 30 år.</p>\r\n      <p class=\"Stk2\"><span class=\"StkNr\">Stk. 5.</span> Inventar og andet udstyr afskrives over en periode på 5 - 15 år.</p>\r\n      <p class=\"Stk2\"><span class=\"StkNr\">Stk. 6.</span> It-udstyr afskrives over en periode på 3 - 5 år.</p>\r\n      <p class=\"Stk2\"><span class=\"StkNr\">Stk. 7.</span> Biler, busser, traktorer m.v. afskrives over en periode på 3 - 8 år.</p>\r\n      <p class=\"Stk2\"><span class=\"StkNr\">Stk. 8.</span> For materielle anlægsaktiver, der er udsat for stort slid eller hastig teknisk forældelse, kan bestyrelsen fastsætte en kortere afskrivningsperiode end de i stk. 4 - 8 nævnte. Begrundelse herfor angives under anvendt regnskabspraksis.</p>\r\n      <p class=\"Paragraf\"><span class=\"ParagrafNr\">§ 7.</span> Afskrivningsperioden for indretning af lejede lokaler kan højst udgøre den resterende lejeperiode. Hvis der ikke er fastsat en lejeperiode, kan afskrivningsperioden højst udgøre 5 år.</p>\r\n      <p class=\"ParagrafGruppeOverskrift\">Resultatdisponering</p>\r\n      <p class=\"Paragraf\"><span class=\"ParagrafNr\">§ 8.</span> Årets resultat overføres til egenkapitalen.</p>\r\n      <p class=\"Kapitel\"><a name=\"Kap4\">Kapitel 4</a></p>\r\n      <p class=\"KapitelOverskrift2\">Revision</p>\r\n      <p class=\"Paragraf\"><span class=\"ParagrafNr\">§ 9.</span> Institutionens årsrapport revideres af Rigsrevisionen i henhold til § 2, stk. 1, i lov om revisionen af statens regnskaber m.m.</p>\r\n      <p class=\"Paragraf\"><span class=\"ParagrafNr\">§ 10.</span> Bestyrelse antager en intern revisor, jf. § 34, stk. 2, i lov om erhvervsakademier for videregående uddannelser. Revisor skal være statsautoriseret eller registreret.</p>\r\n      <p class=\"Stk2\"><span class=\"StkNr\">Stk. 2.</span> Revisor varetager revisionen i henhold til § 34, stk. 2, 3 og 5, i lov om erhvervsakademier for videregående uddannelser.</p>\r\n      <p class=\"Stk2\"><span class=\"StkNr\">Stk. 3.</span> Revisionen omfatter:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> institutionens årsrapport og</p>\r\n          <p class=\"Liste1\"><span class=\"Liste1Nr\">2)</span> institutionens regnskabsinstruks, jf. § 2, stk. 3.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 11.</span> Revisionen foretages i overensstemmelse med god offentlig revisionsskik, således som dette begreb er fastlagt i § 3 i lov om revisionen af statens regnskaber m.m.</p>\r\n      <p class=\"Stk2\"><span class=\"StkNr\">Stk. 2.</span> Ved revisionen efterprøves, om regnskabet for institutionens samlede virksomhed er rigtigt, og om de dispositioner, der er omfattet af regnskabsaflæggelsen, er i overensstemmelse med givne tilskud, love og andre forskrifter samt med indgåede aftaler og sædvanlig praksis. Endvidere foretages en vurdering af, hvorvidt der er taget skyldige økonomiske hensyn ved forvaltningen af de midler og driften af institutionens samlede virksomhed, der er omfattet af årsrapporten.</p>\r\n      <p class=\"Paragraf\"><span class=\"ParagrafNr\">§ 12.</span> Revisionens omfang afhænger af institutionens administrative struktur og forretningsgange, herunder den interne kontrol og andre forhold af betydning for regnskabsaflæggelsen.</p>\r\n      <p class=\"Paragraf\"><span class=\"ParagrafNr\">§ 13.</span> Der foretages revision i periodens løb samt i forbindelse med aflæggelse af årsrapporten. Som led i revisionen undersøger revisor de eksisterende forretningsgange med henblik på at påse, om den interne kontrol er betryggede. Ud over systemrevision udfører revisor i nødvendigt omfang substansrevision. Revisionen udføres som udgangspunkt ved stikprøvevise undersøgelser.</p>\r\n      <p class=\"Stk2\"><span class=\"StkNr\">Stk. 2.</span> Ved revisionen af årsrapporten påses det, at indholdet i årsrapporten opfylder de minimumskrav, som fremgår af § 3, stk. 3. Desuden påses det, at årsrapporten ikke indeholder væsentlige fejl og mangler, og om de dispositioner, der er omfattet af regnskabsaflæggelsen, er i overensstemmelse med forudsætningerne for de givne tilskud, love og andre forskrifter samt med indgåede aftaler, sædvanlig praksis og institutionens vedtægter.</p>\r\n      <p class=\"Stk2\"><span class=\"StkNr\">Stk. 3.</span> Ved forvaltningsrevisionen undersøges det, om der er taget skyldige økonomiske hensyn ved institutionens forvaltning. Revisionen udføres med udgangspunkt i institutionens oplysninger i årsrapporten samt ud fra begreberne om økonomistyring, sparsommelighed, produktivitet og effektivitet.</p>\r\n      <p class=\"Paragraf\"><span class=\"ParagrafNr\">§ 14.</span> Institutionens ledelse skal give revisor de oplysninger, som må anses af betydning for bedømmelsen af institutionens årsrapport. Institutionen skal give revisor adgang til at gennemgå institutionens regnskabsmateriale og bestyrelsens forhandlingsprotokol til brug for revisors vurdering af forvaltningen, herunder mål og opnåede resultater. Institutionen skal give revisor adgang til at foretage de undersøgelser, denne finder nødvendige, og skal sørge for, at revisor får de oplysninger og den bistand, som revisor finder nødvendig for udførelsen af sit hverv.</p>\r\n      <p class=\"Paragraf\"><span class=\"ParagrafNr\">§ 15.</span> Bliver revisor opmærksom på lovovertrædelser eller tilsidesættelse af forskrifter af væsentlig betydning i forbindelse med midlernes forvaltning, påhviler det revisor straks skriftligt at give institutionens siddende bestyrelse meddelelse derom samt påse, at bestyrelsen inden 3 uger giver meddelelse til Rigsrevisionen og Undervisningsministeriet herom. Hvis bestyrelsen ikke har orienteret Rigsrevisionen og Undervisningsministeriet inden ovennævnte tidsfrist, er det revisors pligt straks at orientere Rigsrevisionen og Undervisningsministeriet. Revisors skriftlige bemærkninger indsendes sammen med meddelelsen.</p>\r\n      <p class=\"Stk2\"><span class=\"StkNr\">Stk. 2.</span> Bliver revisor under sin revision eller på anden måde opmærksom på, at der er risiko for, at institutionens virksomhed må indstilles, påhviler det revisor straks skriftligt at give institutionens siddende bestyrelse meddelelse derom samt påse, at bestyrelsen inden 5 hverdage orienterer Rigsrevisionen og Undervisningsministeriet om risikoen for, at institutionens virksomhed må indstilles. Hvis bestyrelsen ikke har orienteret Rigsrevisionen og Undervisningsministeriet inden ovennævnte tidsfrist, er det revisors pligt straks at orientere Rigsrevisionen og Undervisningsministeriet. Revisors skriftlige bemærkninger indsendes sammen med meddelelsen.</p>\r\n      <p class=\"Paragraf\"><span class=\"ParagrafNr\">§ 16.</span> Den reviderede årsrapport forsynes med en revisionspåtegning efter det til en hver tid gældende erklæringsparadigme for den uafhængige revisors påtegning, der forefindes på Rigsrevisionens hjemmeside (www.rigsrevisionen.dk/paategning.html).</p>\r\n      <p class=\"Stk2\"><span class=\"StkNr\">Stk. 2.</span> Revisor skal føre en revisionsprotokol i overensstemmelse med gældende dansk revisionsstandard for føring af revisionsprotokollen.</p>\r\n      <p class=\"Stk2\"><span class=\"StkNr\">Stk. 3.</span> I overensstemmelse med stk. 2 udarbejder revisor et tiltrædelsesprotokollat i forbindelse med sin tiltrædelse som revisor for institutionen.</p>\r\n      <p class=\"Paragraf\"><span class=\"ParagrafNr\">§ 17.</span> Det påhviler revisor at medvirke til en koordinering af Rigsrevisionens og revisors samlede revisionsindsats. Samarbejdet mellem Rigsrevisionen og revisor tilrettelægges ved møder efter behov. Rigsrevisionen har adgang til revisors revisionsplaner og arbejdspapirer. Kopi af revisors bemærkninger, notater m.v. med de dertil hørende besvarelser og afgørelser samt rapporter om eftersyn indsendes til Rigsrevisionen efter anmodning.</p>\r\n      <p class=\"Kapitel\"><a name=\"Kap5\">Kapitel 5</a></p>\r\n      <p class=\"KapitelOverskrift2\">Ikrafttræden</p>\r\n      <p class=\"Paragraf\"><span class=\"ParagrafNr\">§ 18.</span> Bekendtgørelsen træder i kraft den 1. september 2008 og har virkning for aflæggelse af årsrapporten for perioden fra datoen for erhvervsakademiets oprettelse til den 31. december 2008 og for revisionen af den aflagte årsrapport for denne periode.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Undervisningsministeriet, den 21. august 2008</I></P><P CLASS=SIGN1 ALIGN=\"CENTER\">P.M.V.<BR>Lars Mortensen</P><P CLASS=SIGN2 ALIGN=\"RIGHT\">/ Henning Kraiberg Knudsen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/08/2008"
        },
        {
            "displayName": "Accession",
            "displayValue": "B20080084905"
        },
        {
            "displayName": "Entydig dokumentidentifikation",
            "displayValue": "AT003399"
        },
        {
            "displayName": "Dato for førstegangsindlæggelse",
            "displayValue": "26/08/2008"
        },
        {
            "displayName": "Dato for indlæggelse",
            "displayValue": "26/08/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "849"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "21/08/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Institutionsstyrelsen"
        },
        {
            "displayName": "Ressortministeriets journalnummer",
            "displayValue": "Undervisningsmin.,<br />Institutionsstyrelsen, j.nr. 051.397.031"
        },
        {
            "displayName": "Stikord",
            "displayValue": "Regnskab, Revision, Årsrapport"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}