{
    "id": 105948,
    "title": "1987 BSF 142   FORSLAG TIL FOLKETINGSBESLUTNING OM EN MERE RETFÆRDIG FORMUESKAT ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 142",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 142 </P>  \r\n\r\n<P></P>  \r\n\r\n<P>Forslag til folketingsbeslutning om en mere retfærdig formueskat </P>  \r\n\r\n<P></P>  \r\n\r\n<P>Fremsat af Jens Thoft (SF) Ejner Larsen (SF) Jes Lunde (SF) Rahbæk Møller  \r\n\r\n (SF) Bjørn Poulsen (SF) Ebba Strange (SF) Bente Søltoft (SF) </P>  \r\n\r\n<P></P>  \r\n\r\n<P>den 6. april 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at fremsætte lovforslag om en mere </P>  \r\n\r\n<P>retfærdig formueskat efter følgende principper: </P>  \r\n\r\n<P>1) Formuenedslaget på fysiske erhvervsaktiver fjernes på nær </P>  \r\n\r\n<P>nedslaget for så vidt angår skove. </P>  \r\n\r\n<P>2) I det formueskattepligtige beløb skal indgå værdien af særlig </P>  \r\n\r\n<P>værdifuldt indbo, herunder samlinger, kunstgenstande, malerier, </P>  \r\n\r\n<P>smykker, sølvtøj, antikviteter, ægte tæpper m.v., idet der dog </P>  \r\n\r\n<P>heri gives et bundfradrag vedrørende værdien af indbo m.v. i et </P>  \r\n\r\n<P>gennemsnitligt normalhjem, som ansættes til 400.000 kr. reguleret </P>  \r\n\r\n<P>efter personskattelovens § 20. Forsikringssummen benyttes normalt </P>  \r\n\r\n<P>som udgangspunkt for værdiansættelsen. </P>  \r\n\r\n<P>3) Værdien af aktier, der ikke er omsættelige, fastsættes efter den </P>  \r\n\r\n<P>indre værdi i virksomheden tillagt goodwillbeløbet og i øvrigt </P>  \r\n\r\n<P>beregnet efter de retningslinjer, ligningsrådet vedtog 15. marts </P>  \r\n\r\n<P>1988. </P>  \r\n\r\n<P>4) Der fastsættes en ordning, således at hovedaktionærer, dvs. </P>  \r\n\r\n<P>aktionærer, der er omfattet af aktieavancebeskatningslovens § 4, </P>  \r\n\r\n<P>stk. 2 og 3, kan betale den formueskat, som forholdsmæssigt kan </P>  \r\n\r\n<P>henføres til aktierne i det selskab, hvori den pågældende er </P>  \r\n\r\n<P>hovedaktionær, i stemmeberettigede aktier i det pågældende </P>  \r\n\r\n<P>selskab. Aktiernes værdi som betalingsmiddel af formueskatten </P>  \r\n\r\n<P>ansættes efter kursen som beregnet i punkt 3. Der fastsættes </P>  \r\n\r\n<P>regler, hvorefter aktieoverdragelse efter dette punkt helt </P>  \r\n\r\n<P>friholdes for aktieavancebeskatning. </P>  \r\n\r\n<P>Der fastsættes regler således, at stemmeretten til de aktier, der er </P>  \r\n\r\n<P>overdraget som betaling af formueskat, skal udøves af de ansatte </P>  \r\n\r\n<P>i virksomheden gennem et af de ansatte valgt virksomhedsråd. </P>  \r\n\r\n<P>5) Der fastsættes regler, hvorefter folke-, førtids- og </P>  \r\n\r\n<P>invalidepensionister, personer, der modtager tjenestemands- eller </P>  \r\n\r\n<P>tjenestemandslignende pension, løbende udbetalt pension i henhold </P>  \r\n\r\n<P>til overenskomst eller efterløn kan udskyde betalingen af den del </P>  \r\n\r\n<P>af formueskatten, der forholdsvis falder på een ejerbolig </P>  \r\n\r\n<P>og/eller een fritidsbolig, der benyttes af ejeren, indtil </P>  \r\n\r\n<P>ejendommen afhændes eller går i arv. En efterlevende, som sidder </P>  \r\n\r\n<P>i uskiftet bo, skal kunne fortsætte med formueskatteudskydelsen, </P>  \r\n\r\n<P>som om ægtefællen ikke var død. Den således udskudte formueskat </P>  \r\n\r\n<P>tinglyses og renteberegnes efter tilsvarende regler, som gælder </P>  \r\n\r\n<P>for pensionisters udskudte ejendomsskat. </P>  \r\n\r\n<P>6) Den formueskattepligtige bundgrænse ansættes til 1 mio. kr. pr. </P>  \r\n\r\n<P>person og således, at ægtepar har indbyrdes overførselsret for </P>  \r\n\r\n<P>uudnyttet bundfradrag. For børn under 18 år fastsættes </P>  \r\n\r\n<P>bundfradraget til 25 pct. af det normale fradrag, som reguleres </P>  \r\n\r\n<P>efter reglerne i personskattelovens § 20. </P>  \r\n\r\n<P>7) Nedslagsreglerne i personskattelovens § 19 fjernes, således at </P>  \r\n\r\n<P>formueskat ikke indgår i skatteloftsberegningen. </P>  \r\n\r\n<P>8) Med det formål at sikre en ligestilling mellem danske </P>  \r\n\r\n<P>virksomhedsejere og udlændinge, der opkøber danske virksomheder, </P>  \r\n\r\n<P>pålægges det regeringen at nedsætte et udvalg, der undersøger </P>  \r\n\r\n<P>mulighederne for og virkningen af at flytte formueskatten på </P>  \r\n\r\n<P>aktier over i selve aktieselskabet gennem en selskabsformueskat. </P>  \r\n\r\n<P>Bemærkninger til forslaget </P>  \r\n\r\n<P>Almindelige bemærkninger </P>  \r\n\r\n<P>Formueskatten er efter SF's opfattelse et absolut nødvendigt </P>  \r\n\r\n<P>korrektiv til en meget ufuldstændig indkomstskat og ingen eller </P>  \r\n\r\n<P>kun ringe beskatning af kapitalgevinster. På denne måde </P>  \r\n\r\n<P>undslipper hvert år milliardindkomster en egentlig beskatning. </P>  \r\n\r\n<P>For dog at sikre, at de grupper, der formår at sikre sig meget </P>  \r\n\r\n<P>store ubeskattede indtægter, trods alt yder lidt til </P>  \r\n\r\n<P>samfundshusholdningen, er det vigtigt at fastholde og udbygge </P>  \r\n\r\n<P>formueskatten, indtil der sker en fuldstændig og progressiv </P>  \r\n\r\n<P>beskatning af alle typer indkomster, avancer eller </P>  \r\n\r\n<P>formuestigninger. </P>  \r\n\r\n<P>På denne baggrund anser SF det meste (men ikke alt) af den højlydte </P>  \r\n\r\n<P>jamren, som høres i denne tid fra formueskattebetalerne, som det </P>  \r\n\r\n<P>rene gas. Når skatteministeren f.eks. i en stort opsat artikel i </P>  \r\n\r\n<P>Erhvervsbladet den 2. marts 1988 &#187;dokumenterer&#171;, at en formueløs  \r\n\r\n</P>  \r\n\r\n<P>pensionist er lige så godt stillet som en pensionist med en </P>  \r\n\r\n<P>formue på 1,4 mio. kr., er det nok at stille spørgsmålet: &#187;hvem </P>  \r\n\r\n<P>mon ministeren helst ville være?&#187;, for at afdække hykleriet. </P>  \r\n\r\n<P>Som det er fremgået af formueskatteudvalgets netop udsendte </P>  \r\n\r\n<P>betænkning, findes der ikke noget mere progressivt element i det </P>  \r\n\r\n<P>danske skattesystem end formueskatten. Det er så decideret </P>  \r\n\r\n<P>personer med meget høje indkomster, der betaler formueskat. </P>  \r\n\r\n<P>Ifølge Danmarks Statistiks publikation &#187;Skatter og afgifter </P>  \r\n\r\n<P>1987&#171;, betaler den gennemsnitlige husstand 40 kr. i formueskat. </P>  \r\n\r\n<P>Det gælder for de 3,7 millioner mennesker, der tjener under </P>  \r\n\r\n<P>175.000 kr. Men for de 4.000 mennesker, der tjener over 1 mio. </P>  \r\n\r\n<P>kr. i bruttoindkomst, betales gennemsnitligt 71.000 kr. i </P>  \r\n\r\n<P>formueskat. </P>  \r\n\r\n<P>Hertil kommer, at personer, der har så stor en formue, at der skal </P>  \r\n\r\n<P>betales formueskat, typisk også vil have en nettorenteindkomst - </P>  \r\n\r\n<P>eller kapitalindkomst - som det hedder med skattereformens </P>  \r\n\r\n<P>terminologi. Som følge af skattereformen blev netop </P>  \r\n\r\n<P>nettorenteindtægter beskattet væsentlig lavere end </P>  \r\n\r\n<P>arbejdsindkomst, hvilket er yderligere et argument for at sikre </P>  \r\n\r\n<P>en retfærdig formueskat. </P>  \r\n\r\n<P>Selv om formueskatten således klart rammer netop den personkreds, </P>  \r\n\r\n<P>som har de højeste indkomster, er der undtagelser og uheldige </P>  \r\n\r\n<P>virkninger, som bør korrigeres. Derfor har SF fremsat de </P>  \r\n\r\n<P>ovenstående forslag til ændringer. </P>  \r\n\r\n<P>Bemærkninger til forslagets enkelte punkter </P>  \r\n\r\n<P>Ad 1) Formunedslaget på fysiske erhvervsaktiver </P>  \r\n\r\n<P>Formuenedslaget på fysiske erhvervsaktiver savner enhver </P>  \r\n\r\n<P>begrundelse. I forvejen er en lang række fysiske erhvervsaktiver </P>  \r\n\r\n<P>ikke optaget til handelsværdien, hvilket typisk gælder </P>  \r\n\r\n<P>driftsmidler og skibe, hvorpå der er forlods afskrevet. Ligeledes </P>  \r\n\r\n<P>er ejendomsvurderingen normalt lavere end den faktiske </P>  \r\n\r\n<P>handelsværdi på grund af inflationen. Endelig betyder </P>  \r\n\r\n<P>nedslagsreglerne, at endog meget store formuer ikke behøver at </P>  \r\n\r\n<P>blive formuebeskattet, hvilket følgende lille eksempel viser: </P>  \r\n\r\n<P>Vi antager, at en skatteyder har en formue anbragt i værdipapirer </P>  \r\n\r\n<P>med en kursværdi på 50 mio. kr. Ved at omplacere en brøkdel af </P>  \r\n\r\n<P>formuen i erhvervsejendomme, vil formueskatten helt kunne </P>  \r\n\r\n<P>forsvinde. </P>  \r\n\r\n<P>Der anskaffes erhvervsejendomme til et samlet beløb af 100 mio. kr. </P>  \r\n\r\n<P>med f.eks. 20 mio. kr. i udbetaling. Ejendommene vil typisk have </P>  \r\n\r\n<P>en ejendomsværdi på kun 80 mio. kr. </P>  \r\n\r\n<P>Herefter ser formueberegningen for multimillionæren ud som følger: </P>  \r\n\r\n<PRE>  \r\n\r\n Ejendomme, ejendomsværdi                   80 mio. kr.  \r\n\r\n - formuenedslag, fysiske erhvervsaktiver   32 mio. kr.  \r\n\r\n Ejendommens formueskattepligtige værdi     48 mio. kr.  \r\n\r\n Kursværdi, værdipapirer                    30 mio. kr.  \r\n\r\n                                         78 mio. kr.  \r\n\r\n - ejendommens gæld                         80 mio. kr.  \r\n\r\n Skattepligtig formue                      - 2 mio. kr.  \r\n\r\n</PRE>  \r\n\r\n<P>Multimillionæren i det pågældende eksempel vil således efter </P>  \r\n\r\n<P>anskaffelsen af disse erhvervsaktiver have nedbragt sin </P>  \r\n\r\n<P>skattepligtige formue fra 50 mio. kr. til minus 2 mio. kr. </P>  \r\n\r\n<P>For ikke at opmuntre til fældning af vore skove fastholdes nedslaget </P>  \r\n\r\n<P>for så vidt angår skove. </P>  \r\n\r\n<P>Ad 2) Særlig værdifuldt indbo </P>  \r\n\r\n<P>SF finder det uholdbart, at særlig værdifuldt indbo ikke skal </P>  \r\n\r\n<P>medregnes i den skattepligtige formue. Det giver en skævvridning </P>  \r\n\r\n<P>mellem formueejere, der investerer i f.eks. malerier, </P>  \r\n\r\n<P>antikviteter, kostbart indbo m.v., og formueejere, der sætter </P>  \r\n\r\n<P>formuen i sparekassen. Vi forestiller os en ordning som den, der </P>  \r\n\r\n<P>allerede kendes fra Norge, hvor der gives et bundfradrag svarende </P>  \r\n\r\n<P>til værdien af et pænt hjem, og hvor man tager udgangspunkt i </P>  \r\n\r\n<P>forsikringssummen for indboet i den udstrækning, denne sum </P>  \r\n\r\n<P>overstiger værdien af et pænt hjem. </P>  \r\n\r\n<P>Bundfradraget - værdien af et normalt hjem - ansættes til 400.000 </P>  \r\n\r\n<P>kr. Særlige værdier, samlinger m.v., der opbevares uden for </P>  \r\n\r\n<P>hjemmet og derfor ikke er omfattet af indboforsikringen, ansættes </P>  \r\n\r\n<P>til omtrentlig handelværdi. I tvivlsspørgsmål benyttes </P>  \r\n\r\n<P>anskaffelsessummen. (Se bilag 1). </P>  \r\n\r\n<P>Ad 3) Værdiansættelse af ikke omsættelige aktier </P>  \r\n\r\n<P>Ligningsrådet har netop gennemført nye regler for beregning af </P>  \r\n\r\n<P>good-will i en virksomhed i drift. Aktiekursen skal således </P>  \r\n\r\n<P>ansættes til summen af selskabets indre værdi tillagt </P>  \r\n\r\n<P>good-will-værdien og uden det nuværende nedslag. Hermed bringes </P>  \r\n\r\n<P>værdiberegningen af ikke omsættelige aktier i overensstemmelse </P>  \r\n\r\n<P>med den værdiberegning, der i øvrigt finder sted. (Se bilag 2). </P>  \r\n\r\n<P>Ad 4) Hovedaktionærreglen </P>  \r\n\r\n<P>Formueskatten møder især kritik fra hovedaktionærer i små og </P>  \r\n\r\n<P>mellemstore familieaktieselskaber, som påstår, at formueskatten </P>  \r\n\r\n<P>ødelægger deres erhvervsgrundlag, fordi den dræner virksomheden </P>  \r\n\r\n<P>for driftskapital. SF mener, at kritikken er voldsomt overdrevet, </P>  \r\n\r\n<P>men vil ikke afvise, at der i visse tilfælde kan være reelle </P>  \r\n\r\n<P>problemer. Forøger ejeren sin løn for dermed at kunne betale </P>  \r\n\r\n<P>formueskat, vil der i sjældne tilfælde kunne statueres maskeret </P>  \r\n\r\n<P>udbytte, og forøger ejeren udbyttet, rammes han af </P>  \r\n\r\n<P>dobbeltbeskatningen. SF har med den foreslåede løsning, hvorefter </P>  \r\n\r\n<P>formueskatten kan afregnes i aktier i virksomheden, fundet en </P>  \r\n\r\n<P>løsning, som ikke vil dræne virksomheden for så meget som een </P>  \r\n\r\n<P>krone. Løsningen med at afregne i aktier har endvidere den </P>  \r\n\r\n<P>fordel, at samfundet også kommer til at deltage i den risiko, der </P>  \r\n\r\n<P>er ved virksomhedens drift. Var aktiernes kurs overvurderet, </P>  \r\n\r\n<P>fordi virksomheden løber ind i vanskeligheder, så er </P>  \r\n\r\n<P>afregningskursen for de aktier, der benyttes til </P>  \r\n\r\n<P>formueskattebetaling, også overvurderet. Bliver aktierne efter </P>  \r\n\r\n<P>nogle år intet værd, er der reelt heller ikke blevet betalt nogen </P>  \r\n\r\n<P>formueskat heraf, for så bliver samfundets aktiepost jo heller </P>  \r\n\r\n<P>ikke noget værd. </P>  \r\n\r\n<P>Formueskatten kan kun afregnes i stemmeberettigede aktier. For at </P>  \r\n\r\n<P>undgå unødigt bureaukrati overdrages stemmeretten på disse aktier </P>  \r\n\r\n<P>til virksomhedens ansatte, som udøver stemmeretten gennem et </P>  \r\n\r\n<P>valgt virksomhedsråd. På denne måde sikres, at stemmeretten </P>  \r\n\r\n<P>udnyttes af en personkreds, der har en aktiv interesse i </P>  \r\n\r\n<P>virksomhedens fortsatte drift. </P>  \r\n\r\n<P>Aktier, der overdrages på denne måde som betaling for den på </P>  \r\n\r\n<P>aktierne hvilende formueskat, fritages helt for </P>  \r\n\r\n<P>aktieavancebeskatning. </P>  \r\n\r\n<P>Ad 5) Pensionistreglen </P>  \r\n\r\n<P>Der har i debatten om formueskatten været megen kritik fra </P>  \r\n\r\n<P>pensionister, der har anskaffet ejerbolig for mange år siden med </P>  \r\n\r\n<P>en - i dag - attraktiv beliggenhed. Sådanne ejendomme vil især i </P>  \r\n\r\n<P>storbyerne medføre, at man passerer den formueskattepligtige </P>  \r\n\r\n<P>bundgrænse. Da samtidig indkomsten er faldet på grund af </P>  \r\n\r\n<P>pensionering, hævdes det, at formueskatten tvinger disse </P>  \r\n\r\n<P>mennesker fra hus og hjem. Selv om SF mener, at også denne kritik </P>  \r\n\r\n<P>er overdrevet, er det for os afgørende, at ældre ikke tvinges til </P>  \r\n\r\n<P>at flytte, hvis ikke de ønsker det. Derfor har vi foreslået, at </P>  \r\n\r\n<P>de nuværende regler for udskydelse af formueskatten, til </P>  \r\n\r\n<P>ejendommen enten går i arv eller sælges, udbygges, således at en </P>  \r\n\r\n<P>betydelig større personkreds omfattende alle typer af </P>  \r\n\r\n<P>pensionister og efterlønsmodtagere kan benytte ordningen. Den </P>  \r\n\r\n<P>foreslås administreret på samme måde, som det i dag sker med </P>  \r\n\r\n<P>ejendomsskatten. </P>  \r\n\r\n<P>Af den således udskudte formueskat svares en ikke fradragsberettiget </P>  \r\n\r\n<P>rente i overensstemmelse med reglerne for udskudt ejendomsskat. </P>  \r\n\r\n<P>Ad 6) Dobbelt bundfradrag for ægtepar </P>  \r\n\r\n<P>Endelig har formueskatten været kritiseret, fordi den enliges </P>  \r\n\r\n<P>bundfradrag er af samme størrelse som ægtepars. Det er hævdet, at </P>  \r\n\r\n<P>denne beregningsform er en særlig skat på en bestemt samlivsform. </P>  \r\n\r\n<P>SF mener, at denne kritik er berettiget, hvorfor vi foreslår, at </P>  \r\n\r\n<P>ægtepar skal have dobbelt så stort et fradrag som enlige. </P>  \r\n\r\n<P>Børn under 18 år skal derimod kun have et bundfradrag svarende til </P>  \r\n\r\n<P>25 pct. af normalfradraget. </P>  \r\n\r\n<P>Da SF med disse forslag inddrager en række formuebeløb under </P>  \r\n\r\n<P>beskatning, der ikke tidligere har været medregnet, mener vi at </P>  \r\n\r\n<P>kunne hæve ægtepars bundfradrag voldsomt - nemlig fra ca. 1,3 </P>  \r\n\r\n<P>mio. kr. til 2 mio. kr. - mens enliges bundfradrag næsten kan </P>  \r\n\r\n<P>fastholdes på det nuværende niveau. </P>  \r\n\r\n<P>Ad 7) Nedslagsreglerne i det vandrette skatteloft fjernes </P>  \r\n\r\n<P>De nuværende nedslagsregler for så vidt angår det vandrette </P>  \r\n\r\n<P>skatteloft betyder i praksis, at meget formuende personer helt </P>  \r\n\r\n<P>slipper for at skulle betale statsskat på grund af </P>  \r\n\r\n<P>nedslagsreglerne. Det finder SF ikke acceptabelt, hvorfor vi </P>  \r\n\r\n<P>foreslår, at formueskatten ikke indregnes i det vandrette </P>  \r\n\r\n<P>skatteloft. </P>  \r\n\r\n<P>Ad 8) Undersøgelsesudvalget vedrørende udlændinges fortrinsstilling </P>  \r\n\r\n<P>Det har med rette været anført, at udlændinge, der ejer danske </P>  \r\n\r\n<P>virksomheder, har en fortrinsstilling, da de ikke betaler </P>  \r\n\r\n<P>formueskat, medmindre de er bosiddende i et af de lande, der har </P>  \r\n\r\n<P>sådanne regler. SF mener, at problemet er reelt, og foreslår </P>  \r\n\r\n<P>derfor nedsat et skattedepartementalt undersøgelsesudvalg, som </P>  \r\n\r\n<P>skal overveje mulighederne for at flytte formueskatten på </P>  \r\n\r\n<P>aktiebesiddelse over i aktieselskabet gennem etablering af en </P>  \r\n\r\n<P>selskabsformuebeskatning. </P>  \r\n\r\n<P>Forslagets provenuvirkninger </P>  \r\n\r\n<P>Selv om en lang række af de mennesker, der i dag betaler formueskat, </P>  \r\n\r\n<P>kommer til at slippe helt eller næsten helt for formueskat, fordi </P>  \r\n\r\n<P>bundgrænsen hæves for ægtepar, så vil formueskatten årligt </P>  \r\n\r\n<P>fremover mindst indbringe yderligere 1 mia. kr. </P>  \r\n\r\n<P>De, som kommer til at betale mere, er typisk også dem, som har </P>  \r\n\r\n<P>kunnet undslippe formueskatten på grund af nedslagsregler, </P>  \r\n\r\n<P>formueskattefrihed for samlinger, særligt indbo m.v. </P>  \r\n\r\n<P>Derimod vil virkningen af SF's forslag for det almindelige ægtepar </P>  \r\n\r\n<P>med lidt på kistebunden, et ordinært udstyret hjem, en ejerbolig </P>  \r\n\r\n<P>og et fritidshus uden ret megen gæld være, at ægteparret slipper </P>  \r\n\r\n<P>afgørende billigere. </P>  \r\n\r\n<P>Bilag 1 </P>  \r\n\r\n<P>Spørgsmål fra Folketingets Skatte- og Afgiftsudvalg om de norske </P>  \r\n\r\n<P>formueskatteregler vedrørende indbo m.v. og skatteministerens </P>  \r\n\r\n<P>besvarelse heraf </P>  \r\n\r\n<P>Ad </P>  \r\n\r\n<P>Forslag til lov om begrænsning af adgangen til tinglysning af </P>  \r\n\r\n<P>pantesikkerhed i fast ejendom til bekæmpelse af overforbrug. </P>  \r\n\r\n<P>Af Thoft (SF) m.fl. </P>  \r\n\r\n<P>(Lovforslag nr. L 38). (Folketinget 1986-87 (1. samling)). </P>  \r\n\r\n<P>Spørgsmål: </P>  \r\n\r\n<P>Ministeren bedes orientere om de norske regler, der svarer til </P>  \r\n\r\n<P>reglerne om, at indbo og samlinger er formueskattepligtige. </P>  \r\n\r\n<P>Svar: </P>  \r\n\r\n<P>Spørgsmålet har været forelagt Det Kgl. Finans- og Tolldepartement, </P>  \r\n\r\n<P>Norge, med anmodning om at bidrage til besvarelsen heraf. Der er </P>  \r\n\r\n<P>fra norsk side oplyst følgende (oversat til dansk): </P>  \r\n\r\n<P>&#187;I henhold til gældende norske skatteregler skal privat indbo og </P>  \r\n\r\n<P>løsøre, som ikke giver indtægt, formuebeskattes af den del af </P>  \r\n\r\n<P>salgsværdien, som overstiger 100.000,00 kr. Dette følger af </P>  \r\n\r\n<P>skattelovens § 36, første led, og § 37 a, hvorfra citeres: </P>  \r\n\r\n<P>Skattelovens § 36, første led: </P>  \r\n\r\n<P>&#187;Formuen ansættes til det beløb, som den 1. januar i det år, </P>  \r\n\r\n<P>ligningen foretages, efter gængse priser udgør den virkelige </P>  \r\n\r\n<P>værdi af den skattepligtiges rørlige formue og faste ejendom, </P>  \r\n\r\n<P>samt udestående fordringer efter fradrag af påhvilende gæld.&#171; </P>  \r\n\r\n<P>Skattelovens § 37: </P>  \r\n\r\n<P>&#187;Ved værdiansættelsen af formuen gælder følgende regler: </P>  \r\n\r\n<P>a. - - - </P>  \r\n\r\n<P>Af den samlede værdi af skatteyderens indbo og andet løsøre, som </P>  \r\n\r\n<P>ikke giver indtægt, herunder dog ikke motorkøretøjer, </P>  \r\n\r\n<P>campingvogne og lystfartøjer, medregnes kun den del, som </P>  \r\n\r\n<P>overstiger 100.000 ,00 kr.&#171; </P>  \r\n\r\n<P>Udtrykket &#187;indbo og andet løsøre&#171; omfatter møbler og andet  \r\n\r\n udstyr i </P>  \r\n\r\n<P>hjemmet, smykker, samlinger af kunstgenstande, bøger, frimærker </P>  \r\n\r\n<P>og lign. </P>  \r\n\r\n<P>Til grund for formueansættelsen lægges <B>salgsværdien</B> pr. 1. januar.  \r\n\r\n</P>  \r\n\r\n<P>Da det er vanskeligt at fiksere salgsværdien for privat indbo og </P>  \r\n\r\n<P>løsøre, bliver værdien i praksis fastsat til en vis del af </P>  \r\n\r\n<P>forsikringsværdien. </P>  \r\n\r\n<P>Der er fastsat følgende vejledende normer: </P>  \r\n\r\n<PRE>  \r\n\r\n - Af de første  \r\n\r\n 400.000,00 kr.           12,5 pct.    (50.000)  \r\n\r\n - Af de næste  \r\n\r\n 200.000,00 kr.           20 pct.      (40.000)  \r\n\r\n - Af det overskydende    40 pct.  \r\n\r\n</PRE>  \r\n\r\n<P>Indbo og løsøre, som er forsikret for 625.000,00 kr., svarer altså </P>  \r\n\r\n<P>til en salgsværdi på 100.000,00 kr. og bliver følgelig ikke at </P>  \r\n\r\n<P>beskatte som formue. </P>  \r\n\r\n<P>Gevinst ved salg af indbo eller andet løsøre, som har været brugt i </P>  \r\n\r\n<P>sælgerens eller hans families bopæl eller husholdning, er ikke </P>  \r\n\r\n<P>skattepligtig, jf. skattelovens § 43, nr. 1 a.' </P>  \r\n\r\n<P>Bilag 2 </P>  \r\n\r\n<P>STATSSKATTEDIREKTORATET </P>  \r\n\r\n<P>SD-Cirkulære </P>  \r\n\r\n<P>Den 24. marts 19882. kt. j.nr. 370-467-89 </P>  \r\n\r\n<P>Skønsmæssig ansættelse af goodwill </P>  \r\n\r\n<P>1. Indledning </P>  \r\n\r\n<P>Ved overdragelse af goodwill mellem parter, der ikke har modstående </P>  \r\n\r\n<P>interesser med hensyn til fastsættelsen af overdragelsesprisen </P>  \r\n\r\n<P>(f.eks. hovedaktionær/selskab, selskab/hovedaktionær eller </P>  \r\n\r\n<P>forælre/børn) fastsættes værdien af good-will efter et skøn over </P>  \r\n\r\n<P>handelsværdien. </P>  \r\n\r\n<P>Ligningsmyndighederne har ofte som vejledning for skønnet anvendt en </P>  \r\n\r\n<P>regel, hvorefter goodwill normalt ansættes til halvdelen af </P>  \r\n\r\n<P>gennemsnittet af virksomhedens skattepligtige indkomst i de </P>  \r\n\r\n<P>seneste 3 år før overdragelsen, jf. ligningsvejledningen 1986, L </P>  \r\n\r\n<P>6.4. </P>  \r\n\r\n<P>Denne vejledende regel har i de senere år været genstand for kritik, </P>  \r\n\r\n<P>idet den anses for at være for unuanceret og for at føre til </P>  \r\n\r\n<P>uacceptable resultater. Spørgsmålet har været behandlet i en </P>  \r\n\r\n<P>arbejdsgruppe med repræsentanter for bl.a. advokater og revisorer. </P>  \r\n\r\n<P>Ligningsrådet har herefter vedtaget at erstatte den hidtidige </P>  \r\n\r\n<P>vejledende regel for skønnet over værdien af goodwill med den </P>  \r\n\r\n<P>nedenfor anførte beregningsregel. </P>  \r\n\r\n<P>2. Den ny beregningsmetode i hovedtræk </P>  \r\n\r\n<P>Beregningen foretages med udgangspunkt i den skattepligtige indtægt </P>  \r\n\r\n<P>i de seneste 3 år forud for overdragelsen. Indtægten reguleres </P>  \r\n\r\n<P>med renteindtægter og -udgifter, idet sælgerens finansiering af </P>  \r\n\r\n<P>virksomheden ikke antages at have indflydelse på virksomhedens </P>  \r\n\r\n<P>goodwill. Endvidere reguleres for rent skattemæssige </P>  \r\n\r\n<P>dispositioner såsom henlæggelse til investeringsfond, </P>  \r\n\r\n<P>forskudsafskrivning og ændring i varelagernedskrivning. </P>  \r\n\r\n<P>Overførsel til medarbejdende ægtefælle fragår, idet beløbet </P>  \r\n\r\n<P>træder i stedet for lønudgift. </P>  \r\n\r\n<P>Der tages ikke hensyn til budgetter på grund af disses usikkerhed, </P>  \r\n\r\n<P>men i stedet foretages en beregning af indtjeningens </P>  \r\n\r\n<P>udviklingstendens. </P>  \r\n\r\n<P>I indtjeningen fragår driftsherreløn, og der regnes med en </P>  \r\n\r\n<P>standardiseret forrentning af de overdragne aktiver bortset fra </P>  \r\n\r\n<P>goodwill, idet kun den herefter resterende indtjening er til </P>  \r\n\r\n<P>rådighed til forrentning af goodwill. </P>  \r\n\r\n<P>Restbeløbet kapitaliseres med 5 ud fra den betragtning, at en køber </P>  \r\n\r\n<P>vil kræve sin investering i goodwill forrentet med 20 pct. </P>  \r\n\r\n<P>Det fremkomne resultat reduceres til halvdelen, fordi goodwill ikke </P>  \r\n\r\n<P>beskattes og ikke kan afskrives skattemæssigt. </P>  \r\n\r\n<P>3. Beregningsreglens nærmere udformning </P>  \r\n\r\n<P>3.1. Indtjeningsevnen </P>  \r\n\r\n<P>Grundlaget for opgørelsen af indtjeningsevnen er virksomhedens </P>  \r\n\r\n<P>skattepligtige indtægt i de sidste 3 år før overdragelsen. </P>  \r\n\r\n<P>3.1.1. Regulering af de enkelte år </P>  \r\n\r\n<P>Den skattepligtige indtægt reguleres med renteindtægter og </P>  \r\n\r\n<P>-udgifter, overførsel til medarbejdende ægtefælle, </P>  \r\n\r\n<P>investeringsfondshenlæggelser, forskudsafskrivninger samt ændring </P>  \r\n\r\n<P>i varelagernedskrivning i forhold til det foregående år. </P>  \r\n\r\n<P>3.1.2. Udviklingstendensen </P>  \r\n\r\n<P>Udviklingstendensen beregnes på grundlag af forskellen mellem de </P>  \r\n\r\n<P>regulerede skattepligtige indtægter i de 3 sidste år før </P>  \r\n\r\n<P>overdragelsen. </P>  \r\n\r\n<P>Forskellen mellem sidste og næstsidste år før overdragelsen ganges </P>  \r\n\r\n<P>med 2/3. Forskellen mellem næstsidste år og tredjesidste år </P>  \r\n\r\n<P>ganges med 1/3. Disse 2 beløb lægges til den regulerede </P>  \r\n\r\n<P>skattepligtige indtægt i det sidste år før overdragelsen. </P>  \r\n\r\n<P>Beregningen kan udtrykkes ved formlen 1/3 af (5 gange sidste års </P>  \r\n\r\n<P>regulerede indtægt minus næstsidste års regulerede indtægt minus </P>  \r\n\r\n<P>tredjesidste års regulerede indtægt). </P>  \r\n\r\n<P>3.1.3. Driftsherreløn </P>  \r\n\r\n<P>Ved salg af en personligt ejet virksomhed anses halvdelen af det </P>  \r\n\r\n<P>herefter fremkomne beløb, dog højst 500.000 kr., for </P>  \r\n\r\n<P>driftsherreløn og fratrækkes. </P>  \r\n\r\n<P>3.1.4. Forrentning af overtagne aktiver </P>  \r\n\r\n<P>Endvidere fratrækkes en forrentning af de overtagne aktiver bortset </P>  \r\n\r\n<P>fra good-will. Forrentningsprocenten fastsættes til den senest </P>  \r\n\r\n<P>offentliggjorte kapitalafkastsats efter virksomhedsskatteloven. </P>  \r\n\r\n<P>Kapitalafkastsatsen er for tiden 11 pct., jf. SD-cirkulære </P>  \r\n\r\n<P>1987-40. </P>  \r\n\r\n<P>3.2. Kapitalisering </P>  \r\n\r\n<P>Indtjeningsevnen beregnet efter punkt 3.1. kapitaliseres med 5. </P>  \r\n\r\n<P>3.3. Reduktion til halvdelen </P>  \r\n\r\n<P>Som følge af beskatningsreglerne for good-will reduceres det </P>  \r\n\r\n<P>kapitaliserede beløb til halvdelen, som udgør værdi af goodwill. </P>  \r\n\r\n<P>4. Beregningsreglens anvendelsesområde </P>  \r\n\r\n<P>Beregningsreglen er alene en vejledning for skønnet over </P>  \r\n\r\n<P>goodwillværdien og må derfor helt eller delvis fraviges, hvor </P>  \r\n\r\n<P>særlige forhold gør sig gældende. Sådanne særlige forhold kan </P>  \r\n\r\n<P>være væsentlige ændringer i principperne for indkomstopgørelsen i </P>  \r\n\r\n<P>3 års perioden, f.eks. med hensyn til igangværende arbejder eller </P>  \r\n\r\n<P>afskrivning. </P>  \r\n\r\n<P>Foreligger der faste branchekutymer, der også følges ved </P>  \r\n\r\n<P>overdragelser mellem fremmede, eller fremlægges sagkyndige </P>  \r\n\r\n<P>erklæringer, der er tilstrækkeligt underbyggede, alle </P>  \r\n\r\n<P>dokumenterede købstilbud fra fremmede, kan beregningsreglen ikke </P>  \r\n\r\n<P>anvendes. </P>  \r\n\r\n<P>5. Ikrafttræden </P>  \r\n\r\n<P>Cirkulæret har virkning for good-will, der overdrages den 1. maj </P>  \r\n\r\n<P>1988 og senere. Beregningsreglen kan også finde anvendelse i </P>  \r\n\r\n<P>verserende klagesager vedrørende tidligere overdragelser, hvis </P>  \r\n\r\n<P>skatteyderen ønsker det. </P>  \r\n\r\n<P>Hans Westerberg </P>  \r\n\r\n<P>/ Marianne Mandahl </P>  \r\n\r\n<P>Underbilag til bilag 2 </P>  \r\n\r\n<P>Eksempel </P>  \r\n\r\n<PRE>  \r\n\r\n                       Tredjesidste år Næstsidste år  Sidste år  \r\n\r\n                       før             før            før  \r\n\r\n                       overdragelsen   overdragelsen  overdragelsen  \r\n\r\n Skattepligtig indtægt    200.000         190.000        260.000  \r\n\r\n - medarbejdende  \r\n\r\n ægtefælle                             -100.000  \r\n\r\n - renteindtægter        - 10.000        - 12.000        - 8.000  \r\n\r\n + renteudgifter           50.000          62.000         53.000  \r\n\r\n + investeringsfonds  \r\n\r\n henlæggelser            20.000               0         50.000  \r\n\r\n + forskudsafskrivning          0          50.000              0  \r\n\r\n +/- varelagerregulering - 10.000         +10.000       -  5.000  \r\n\r\n Reguleret  \r\n\r\n skattepligtig indtægt    250.000         200.000        350.000  \r\n\r\n                                                      Kr.  \r\n\r\n Indtjeningsevne før driftsherreløn og med regulering  \r\n\r\n for den beregnede udviklingstendens:  \r\n\r\n 5 x 350.000 - 200.000 - 250.000  \r\n\r\n            3                                         433.333  \r\n\r\n - driftsherreløn 50 pct. (maks. 500.000)                216.667  \r\n\r\n - forrentning af overtagne aktiver  \r\n\r\n bortset fra goodwill: 11 pct. af 1.200.000 kr.        132.000  \r\n\r\n Rest til forrentning af good-will                        84.667  \r\n\r\n 84.667 kr. kapitaliseres med 5                          423.335  \r\n\r\n Goodwill = halvdelen heraf                              211.668  \r\n\r\n Afrundet til                                            210.000  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00142"
        },
        {
            "displayName": "Entydig dokumentidentifikation",
            "displayValue": "CL004515"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "142"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}