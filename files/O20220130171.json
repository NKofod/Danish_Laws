{
    "id": 234777,
    "title": "Opfølgning til 2022-13. Breve til forældremyndighedsindehavere må ikke sendes til deres børn",
    "documentTypeId": "310",
    "isSagsforlobPeriodValid": true,
    "shortName": "FOU nr 2022.1301",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n   </table>\r\n</div><div class=\"bjelke\">Den fulde tekst</div><p class=\"Titel2\">Opfølgning til 2022-13. Breve til forældremyndighedsindehavere må ikke sendes til deres børn</p>\r\n<p>Efter ombudsmandens udtalelse modtog ombudsmanden den 30. september 2022 regionernes underretninger.</p>\r\n<p>\r\n</p>\r\n<p>Regionerne oplyste, at regionerne fortsat ville sende et brev direkte til mindreårige mellem 15 og 17 år om deres behandling. Derudover ville regionerne også sende et brev til forældremyndighedsindehaverne, hvori der skulle stå, at der var blevet sendt et brev til den mindreårige, og at de kunne kontakte den afdeling, der havde sendt brevet, for at få yderligere oplysninger.</p>\r\n<p>\r\n</p>\r\n<p>For mindreårige under 15 år oplyste regionerne, at der siden december 2021 havde været en proces i gang med at udvikle en digital løsning, som via automatisk opslag i CPR-registret kan sørge for, at breve om behandling af mindreårige bliver sendt til forældremyndighedsindehavere.</p>\r\n<p>\r\n</p>\r\n<p>Den 15. november 2022 bad ombudsmanden i den anledning Region Sjælland og Region Hovedstaden om en udtalelse.</p>\r\n<p>\r\n</p>\r\n<p>For så vidt angår mindreårige mellem 15 og 17 år bad ombudsmanden regionerne om at redegøre nærmere for regionernes opfattelse af, på hvilket grundlag myndighederne – i situationer, hvor myndighederne skal informere såvel den mindreårige som forældremyndighedsindehaverne om en behandling mv. – kan undlade af egen drift at give forældremyndighedsindehaverne den samme information om indholdet af behandlingen mv., som myndighederne giver den mindreårige.</p>\r\n<p>\r\n</p>\r\n<p>Ombudsmanden bad i den forbindelse regionerne om at komme ind på, hvordan regionerne ville sikre, at forældremyndighedsindehaverne får den nødvendige information og bliver inddraget i den mindreåriges stillingtagen som anført i sundhedslovens § 17, stk. 1, 2. pkt., jf. § 16.</p>\r\n<p>\r\n</p>\r\n<p>Ombudsmanden bad endvidere regionerne om at komme ind på, om den påtænkte ordning ville give mulighed for at sende breve med information om behandling af en mindreårig kun til forældremyndighedsindehaverne – og dermed fravælge at sende breve til den mindreårige – i de særlige situationer, hvor den mindreårige ikke selv skal informeres, fordi den mindreårige ikke forstår behandlingssituationen, eller det kan skade vedkommende, jf. sundhedslovens § 20.</p>\r\n<p>\r\n</p>\r\n<p>Endelig bad ombudsmanden om at få oplyst, hvornår implementeringen af den påtænkte ordning forventedes at være gennemført.</p>\r\n<p>\r\n</p>\r\n<p>For så vidt angår mindreårige under 15 år bad ombudsmanden regionerne om at oplyse, om den digitale løsning ville give mulighed for, at det efter omstændighederne også kan vælges at sende breve med information om behandling til et barn under 15 år med den fornødne modenhed. Ombudsmanden bad desuden om at få opdaterede oplysninger om implementeringen af løsningerne i regionerne.</p>\r\n<p>\r\n</p>\r\n<p>Den 21. december 2022 modtog ombudsmanden regionernes fælles udtalelse.</p>\r\n<p>\r\n</p>\r\n<p>For så vidt angår breve til mindreårige mellem 15 og 17 har regionerne oplyst, at de, på baggrund af ombudsmandens anmodning om en udtalelse af 15. november 2022, havde besluttet at gennemføre en løsning, der indebar, at forældremyndighedsindehaverne som udgangspunkt ville få samme information som den mindreårige, medmindre særlige forhold talte imod det. Løsningen ville indeholde en mulighed for at fravælge at sende et brev til den mindreårige i de særlige situationer, hvor den mindreårige efter sundhedslovens § 20 ikke selv skal informeres.</p>\r\n<p>\r\n</p>\r\n<p>Regionerne forventede, at løsningen for mindreårige mellem 15 og 17 år ville blive implementeret i første kvartal af 2023.</p>\r\n<p>\r\n</p>\r\n<p>For så vidt angår breve til mindreårige under 15 år har regionerne oplyst, at den digitale løsning var konfigureret, så breve som udgangspunkt ville blive sendt til forældremyndighedsindehaverne. Herudover gav løsningen mulighed for, at der efter omstændighederne også ville kunne sendes et brev direkte til mindreårige om deres behandling, ligesom løsningen gav mulighed for, at der efter omstændighederne kun sendes et brev direkte til den mindreårige.</p>\r\n<p>\r\n</p>\r\n<p>Region Hovedstaden havde implementeret løsningen for mindreårige under 15 år den 15. november 2022, og Region Sjælland oplyste, at løsningen forventedes implementeret i løbet af uge 9.</p>\r\n<p>\r\n</p>\r\n<p>Ombudsmanden meddelte regionerne, at han på den baggrund ikke foretog sig mere i sagen.</p>\r\n<p>\r\n</p>\r\n<p>Ombudsmanden oplyste samtidig regionerne om, at han gik ud fra, at der i forhold til mindreårige under 15 år i de tilfælde, hvor det er relevant, ville blive foretaget en konkret vurdering af, om den mindreårige skal modtage information fra myndighederne. Ombudsmanden henviste til det anførte om, at mindreårige under 15 år – selv om barnet ikke selv kan samtykke til behandling – skal informeres om og inddrages i beslutningsprocessen om behandlingen, i det omfang barnet forstår behandlingssituationen, og det ikke vil skade barnet. Dette følger af § 20 i sundhedsloven, jf. også artikel 12, stk. 1, i FN’s konvention om barnets rettigheder.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/02/2023"
        },
        {
            "displayName": "Accession",
            "displayValue": "O20220130171"
        },
        {
            "displayName": "Entydig dokumentidentifikation",
            "displayValue": "AX028303"
        },
        {
            "displayName": "Dato for førstegangsindlæggelse",
            "displayValue": "10/02/2023"
        },
        {
            "displayName": "Dato for indlæggelse",
            "displayValue": "10/02/2023"
        },
        {
            "displayName": "Dokumenttype",
            "displayValue": "Opfølgning til udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "1301"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Regionerne"
        },
        {
            "displayName": "Underskriftdato",
            "displayValue": "22/06/2022"
        }
    ],
    "pdfLink": {
        "isPdfAvailable": true
    },
    "documentFobTagGroup": [
        {
            "tag": "Partsrepræsentation",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Partsmedvirken"
            ]
        },
        {
            "tag": "God forvaltningsskik",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Særlige sagsbehandlingsspørgsmål"
            ]
        },
        {
            "tag": "Andre sagsbehandlingsspørgsmål",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål"
            ]
        },
        {
            "tag": "Fortolkning",
            "parents": [
                "Forvaltningsret",
                "Almindelige emner",
                "Hjemmelsspørgsmål"
            ]
        },
        {
            "tag": "Andre spørgsmål",
            "parents": [
                "Forvaltningsret",
                "Enkelte forvaltningsområder",
                "Sundhedsvæsen, læger og sygehuse"
            ]
        }
    ],
    "hasFobTags": true
}