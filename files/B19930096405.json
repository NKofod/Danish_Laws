{
    "id": 57844,
    "title": "Bekendtgørelse om offentlig retshjælp ved advokater ",
    "documentTypeId": "60",
    "isSagsforlobPeriodValid": false,
    "shortName": "BEK nr 964 af 13/12/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om offentlig retshjælp ved  \r\n\r\n advokater </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 128, stk. 3 og 4, i lov om rettens pleje, jf.  \r\n\r\n lovbekendtgørelse nr. 905 af 10. november 1992, fastsættes: </P>  \r\n\r\n<P> <I>Advokater, der yder retshjælp</I>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Efter retsplejelovens § 128, stk. 1, skal  \r\n\r\n advokater, der er antaget til at udføre sager for parter, der har fri proces,  \r\n\r\n yde retshjælp til personer, der opfylder de økonomiske betingelser, som  \r\n\r\n fastsættes i medfør af § 330, stk. 3. Efter samme lovs § 128, stk. 2, kan  \r\n\r\n advokater, der ikke er omfattet af bestemmelsens stk. 1, ved anmeldelse til  \r\n\r\n den myndighed, som justitsministeren bestemmer, påtage sig en tilsvarende  \r\n\r\n forpligtelse. </P>  \r\n\r\n<P CLASS=STK> <I>Stk. 2. </I> Dommeren udarbejder og ajourfører løbende en  \r\n\r\n fortegnelse over de advokater i retskredsen, som yder retshjælp. Fortegnelsen  \r\n\r\n ligger til gennemsyn på dommerkontoret, i kommunens social- og  \r\n\r\n sundhedsforvaltning, i statsamtet, i Forbrugerklagenævnet, hos lokale  \r\n\r\n advokatvagter og retshjælpskontorer samt på biblioteker. Fortegnelsen kan  \r\n\r\n endvidere fås udleveret ved henvendelse på dommerkontoret. </P>  \r\n\r\n<P> <I>De økonomiske betingelser for retshjælp</I>  </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ved afgørelser om offentlig retshjælp ved  \r\n\r\n advokater benyttes som indtægtsgrundlag summen af </P>  \r\n\r\n<UL CLASS=PLAIN-LIST>  \r\n\r\n<LI>1) den personlige indkomst efter personskattelovens § 3 og </LI>  \r\n\r\n<LI>2) kapitalindkomsten efter personskattelovens § 4 med tillæg af  \r\n\r\n udbytteindkomsten efter personskattelovens § 4 a. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Ved beregninger efter stk. 1 anvendes de  \r\n\r\n indkomster, der fremgår af årsopgørelsen. Hvis summen af kapitalindkomsten og  \r\n\r\n udbytteindkomsten er negativ, ses der bort fra den. </P>  \r\n\r\n<P CLASS=STK> <I>Stk. 3. </I> Indtægtsgrundlag opgjort efter stk. 1 anvendes  \r\n\r\n med virkning for det andet kalenderår efter indkomstårets udløb. </P>  \r\n\r\n<P CLASS=STK> <I>Stk. 4. </I> Retshjælp gives til personer, hvis  \r\n\r\n indtægtsgrundlag opgjort efter stk. 1 er 179.000 kr. eller mindre. Lever den  \r\n\r\n retshjælpssøgende i ægteskab eller i et andet samlivsforhold, gives  \r\n\r\n retshjælp, hvis summen af ægtefællernes eller de samlevendes indtægtsgrundlag  \r\n\r\n er 226.000 kr. eller mindre. </P>  \r\n\r\n<P CLASS=STK> <I>Stk. 5. </I> Beløbene i stk. 4 forhøjes med 31.000 kr. for  \r\n\r\n hvert barn, herunder stedbørn og plejebørn, under 18 år, som enten bor hos  \r\n\r\n den retshjælpssøgende eller i overvejende grad forsørges af denne. Dette  \r\n\r\n gælder dog ikke børn, til hvilke den retshjælpssøgende betaler bidrag, som  \r\n\r\n ved skatteansættelsen helt eller delvis kan fradrages i indkomsten. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> I sager om ægteskab eller forældremyndighed, jf.  \r\n\r\n retsplejelovens kapitel 42, gives retshjælp til personer, hvis  \r\n\r\n indtægtsgrundlag efter § 2, stk. 1, er 179.000 kr. eller mindre. Bestemmelsen  \r\n\r\n i § 2, stk. 4, 2. pkt., finder ikke anvendelse. </P>  \r\n\r\n<P CLASS=STK> <I>Stk. 2. </I> Beløbet i stk. 1 forhøjes med 31.000 kr. for  \r\n\r\n hvert barn efter reglen i § 2, stk. 5. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Afviger den retshjælpssøgendes aktuelle  \r\n\r\n indkomstforhold ifølge de foreliggende oplysninger væsentligt fra det, der er  \r\n\r\n lagt til grund ved opgørelsen af indtægtsgrundlaget efter § 2, stk. 1, lægges  \r\n\r\n de tilsvarende aktuelle indkomstforhold til grund. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Ved henvendelse til en advokat om retshjælp skal  \r\n\r\n den retshjælpssøgende forevise årsopgørelsen fra skattemyndighederne for  \r\n\r\n 1992. Lever den retshjælpssøgende i ægteskab eller i et andet samlivsforhold,  \r\n\r\n skal ægtefællens henholdsvis samleverens årsopgørelse tillige forevises, jf.  \r\n\r\n dog § 3, stk. 1. </P>  \r\n\r\n<P CLASS=STK> <I>Stk. 2. </I> Er der ikke udfærdiget årsopgørelse for den  \r\n\r\n retshjælpssøgende eller dennes ægtefælle henholdsvis samlever, eller  \r\n\r\n påberåber den retshjælpssøgende sig § 4, må dokumentation for de aktuelle  \r\n\r\n indkomstforhold forevises. </P>  \r\n\r\n<P CLASS=STK> <I>Stk. 3. </I> I særligt hastende tilfælde kan der, selv om  \r\n\r\n der ikke forevises dokumentation efter stk. 1 eller 2, gives retshjælp efter  \r\n\r\n § 6, stk. 1, hvis det må antages, at de økonomiske betingelser er opfyldt.  \r\n\r\n</P>  \r\n\r\n<P> <I>Retshjælpens område og omfang</I>  </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Retshjælp omfatter rådgivning og udfærdigelse af  \r\n\r\n enkelte skriftlige henvendelser af sædvanlig art, herunder ansøgning om fri  \r\n\r\n proces, processkrifter i retssager, udfærdigelse af bodelingsoverenskomster,  \r\n\r\n enkle testamenter og ægtepagter samt deltagelse i møder. </P>  \r\n\r\n<P CLASS=STK> <I>Stk. 2. </I> Foreligger der en tvist, kan advokaten give  \r\n\r\n yderligere retshjælp, hvis særlige forhold taler derfor, herunder især at der  \r\n\r\n skønnes at være udsigt til, at sagen ved yderligere bistand fra advokat vil  \r\n\r\n kunne afsluttes forligsmæssigt. </P>  \r\n\r\n<P CLASS=STK> <I>Stk. 3. </I> Retshjælp kan ikke gives til: </P>  \r\n\r\n<UL CLASS=PLAIN-LIST>  \r\n\r\n<LI>1) sigtede eller tiltalte i offentlige straffesager, </LI>  \r\n\r\n<LI>2) aktivt erhvervsdrivendes sager af overvejende erhvervsmæssig karakter,  \r\n\r\n</LI>  \r\n\r\n<LI>3) sager om gældssanering og </LI>  \r\n\r\n<LI>4) sager, der angår eller er under behandling ved en  \r\n\r\n forvaltningsmyndighed, såfremt det må antages, at vejledning og bistand i  \r\n\r\n fornødent omfang gives af myndigheden. </LI>  \r\n\r\n</UL>  \r\n\r\n<P CLASS=STK> <I>Stk. 4. </I> Uanset stk. 3, nr. 4, kan der dog gives  \r\n\r\n retshjælp til klage over en forvaltningsmyndigheds afgørelse. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Advokaten kan give almindelig retshjælp efter §  \r\n\r\n 6, stk. 1, for et vederlag af indtil 610 kr. (inkl. moms). Heraf betaler  \r\n\r\n staten 75 pct., medens den retshjælpssøgende betaler resten. Gives  \r\n\r\n retshjælpen i forbindelse med en ansøgning om fri proces, betaler staten dog  \r\n\r\n hele vederlaget. </P>  \r\n\r\n<P CLASS=STK> <I>Stk. 2. </I> Advokaten kan give udvidet retshjælp efter § 6,  \r\n\r\n stk. 2, for et vederlag af yderligere indtil 1.830 kr. (inkl. moms). Heraf  \r\n\r\n betaler staten og den retshjælpssøgende hver halvdelen. Bestemmelsen i stk.  \r\n\r\n 1, 3. pkt., finder tilsvarende anvendelse. </P>  \r\n\r\n<P CLASS=STK> <I>Stk. 3. </I> Statens andel af vederlaget for bistand  \r\n\r\n udbetales, uanset om den retshjælpssøgende har betalt sin andel til  \r\n\r\n advokaten. </P>  \r\n\r\n<P CLASS=STK> <I>Stk. 4. </I> Forinden der ydes retshjælp efter § 6, stk. 1,  \r\n\r\n og forinden der gives yderligere bistand efter § 6, stk. 2, skal advokaten  \r\n\r\n orientere den retshjælpssøgende om det omtrentlige omkostningsbeløb, som i  \r\n\r\n det foreliggende tilfælde vil være forbundet med henholdsvis den almindelige  \r\n\r\n og den udvidede retshjælp. Advokaten skal endvidere vejlede den  \r\n\r\n retshjælpssøgende om andre retshjælpsmuligheder. </P>  \r\n\r\n<P> <I>Forskellige bestemmelser</I>  </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> En advokat kan nægte at yde retshjælp, såfremt  \r\n\r\n den retshjælpssøgendes krav findes åbenbart ubegrundet, eller såfremt  \r\n\r\n udførelsen af hvervet ville stride mod god advokatskik. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Medmindre der foreligger ganske særlige  \r\n\r\n omstændigheder, kan en advokat ikke få vederlag efter denne bekendtgørelse  \r\n\r\n for ydelse af retshjælp til mere end een part under samme sag. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Dommeren i den retskreds, hvor advokaten har  \r\n\r\n kontor, udbetaler den del af advokatens vederlag, som staten skal betale.  \r\n\r\n</P>  \r\n\r\n<P CLASS=STK> <I>Stk. 2. </I> Advokaten udfylder en blanket til brug for  \r\n\r\n dommerens behandling af sagen. Blanketten udarbejdes af Justitsministeriet.  \r\n\r\n</P>  \r\n\r\n<P CLASS=STK> <I>Stk. 3. </I> Dommeren kan, når der findes særlig grund  \r\n\r\n dertil, og navnlig når der er ydet udvidet retshjælp efter § 6, stk. 2,  \r\n\r\n afkræve advokaten en nærmere redegørelse om sagen, før vederlaget udbetales.  \r\n\r\n</P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> I Københavns Byret og ved retterne i Århus,  \r\n\r\n Odense, Aalborg og Roskilde udøves dommerens funktioner efter § 1 og § 10 af  \r\n\r\n rettens præsident. Ved retter med administrationsordning udøves funktionerne  \r\n\r\n af den administrerende dommer. Ved de øvrige retter med 2 eller 3 dommere  \r\n\r\n udøves funktionerne af civildommeren henholdsvis af dommeren i 3. afdeling.  \r\n\r\n</P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Bekendtgørelsen træder i kraft den 1. januar  \r\n\r\n 1994, således at dens bestemmelser finder anvendelse på retshjælp, der gives  \r\n\r\n efter dette tidspunkt. </P>  \r\n\r\n<P CLASS=STK> <I>Stk. 2. </I> Bekendtgørelse nr. 1114 af 15. december 1992  \r\n\r\n ophæves. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Justitsministeriet, den 13. december  \r\n\r\n 1993 </I> </P>  \r\n\r\n<P CLASS=UNDERSKREVET-AF ALIGN=CENTER>Erling Olsen </P>  \r\n\r\n<P CLASS=MINISTER ALIGN=RIGHT>/ Niels Boesen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/12/1993"
        },
        {
            "displayName": "Accession",
            "displayValue": "B19930096405"
        },
        {
            "displayName": "Entydig dokumentidentifikation",
            "displayValue": "CM016772"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "964"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "13/12/1993"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Justitsmin. 4. kt. j.nr. 1993-4070-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}