{
    "id": 166569,
    "title": "Kendelse",
    "documentTypeId": "240",
    "isSagsforlobPeriodValid": true,
    "shortName": "KEN nr 10288 af 05/12/2014",
    "documentHtml": "<div class=\"bjelke\">Den fulde tekst</div><p class=\"Titel2\">Kendelse</p>\r\n<div class=\"Resume\">\r\n   <p class=\"TekstGenerel\">\r\n   </p>\r\n</div>\r\n<p class=\"Overskriftstekst2\">afsagt af Tvistighedsnævnet den 5. december 2014 i sag 36.2014</p>\r\n<p class=\"NormalInd\">A</p>\r\n<p class=\"NormalInd\">v/sekretær Kjeld Husted, Dansk Metalarbejderforbund</p>\r\n<p class=\"NormalInd\">mod</p>\r\n<p class=\"NormalInd\">B</p>\r\n<p class=\"NormalInd\">I sagens behandling har som faste medlemmer af Tvistighedsnævnet deltaget landsdommer Tine Vuust (formand), advokat Tine Benedikte Skyum (DA) og advokat Pernille Leidersdorff-Ernst (LO). Endvidere har som særligt sagkyndige medlemmer deltaget konsulent Erling Maglegaard Sørensen, udpeget af Dansk Industri, og faglig sekretær Erik B. Wiberg, udpeget af Dansk Metalarbejderforbund.</p>\r\n<p class=\"NormalInd\">Mellem klageren, A, født den 1. marts 1960, og indklagede, B, CVR-nr. 11282733, blev den 2. april 2013 indgået en uddannelsesaftale, hvorefter A skulle uddannes som klejnsmed med uddannelsesperiode fra den 2. april 2013 til den 30. juni 2014.</p>\r\n<p class=\"NormalInd\">Denne sag drejer sig om virksomhedens ensidige ophævelse af uddannelsesaftalen og efterbetaling af pension og kørselsgodtgørelse.</p>\r\n<p class=\"NormalInd\">A har ved sin organisation, Dansk Metalarbejderforbund, ved klageskrift modtaget den 23. juni 2014 indbragt sagen for Tvistighedsnævnet med påstand om, at indklagede skal betale 61.950,62 kr.</p>\r\n<p class=\"NormalInd\">Påstanden er opgjort som 50.000 kr. i erstatning for uberettiget ophævelse af uddannelsesaftalen, 10.552,62 kr. i manglende pension samt 1.398 kr. i kørselsgodtgørelse.</p>\r\n<p class=\"NormalInd\">Indklagede har ikke afgivet svarskrift.</p>\r\n<p class=\"NormalInd\">Sagen har været forhandlet i Tvistighedsnævnet den 1. december 2014, hvor indklagede trods lovligt indkaldt ikke gav møde.</p>\r\n<p class=\"Overskriftstekst2\">Sagsfremstilling</p>\r\n<p class=\"NormalInd\">Den kollektive overenskomst inden for uddannelsesområdet er Industriens Overenskomst indgået mellem Dansk Industri og Dansk Metal.</p>\r\n<p class=\"NormalInd\">Ved brev af 8. oktober 2013 rettede Dansk Metal på vegne af A henvendelse til indklagede med anmodning om indbetaling af 10.552,62 kr. i manglende pension i henhold til overenskomsten for uge 14-37.</p>\r\n<p class=\"NormalInd\">Den 18. oktober 2013 blev elevens uddannelsesaftale ophævet med en begrundelse om arbejdsmangel.</p>\r\n<p class=\"NormalInd\">Ved brev af 16. oktober 2013 meddelte EUC Nord, at skolen havde indberettet 1.398 kr. til AER til dækning af lærlingens befordringsudgifter i forbindelse med skoleophold i perioden fra den 5. august 2013 til den 11. oktober 2013.</p>\r\n<p class=\"Overskriftstekst2\">Retsgrundlag</p>\r\n<p class=\"NormalInd\">Erhvervsuddannelseslovens § 55, stk. 1 og 2, har følgende ordlyd:</p>\r\n<p class=\"NormalInd\">”Uddannelsesaftalen skal angive den løn, praktikvirksomheden skal betale til elever under praktikophold samt under skoleophold, der er omfattet af aftalen.</p>\r\n<p class=\"NormalInd\">Stk. 2. Lønnen skal mindst udgøre den løn, der er fastsat ved kollektiv overenskomst inden for uddannelsesområdet. ”</p>\r\n<p class=\"NormalInd\">Industriens overenskomst indeholder i § 13, stk. 3, følgende bestemmelse om pension:</p>\r\n<p class=\"NormalInd\">”Lærlinge, der påbegynder en erhvervsuddannelse inden for branchen efter det fyldte 20. år, skal omfattes af pensionsordningen, når 2 måneders anciennitet er opnået. ”</p>\r\n<p class=\"Overskriftstekst2\">Tvistighedsnævnets begrundelse og resultat</p>\r\n<p>\r\n   <span class=\"Italic\">Ad krav om godtgørelse for tab af uddannelsesgode</span>\r\n</p>\r\n<p class=\"NormalInd\">Elevens uddannelsesaftale blev ophævet med en begrundelse om arbejdsmangel, hvilket er forhold som virksomheden bærer risikoen for. Herefter findes ophævelsen af uddannelsesaftalen ikke at have været berettiget.</p>\r\n<p class=\"NormalInd\">\r\n   <span class=\"Underline\">Tre voterende udtaler:</span>\r\n</p>\r\n<p class=\"NormalInd\">Under hensyn til, at eleven var voksenelev, finder vi, at godtgørelsen i overensstemmelse med Tvistighedsnævnets faste praksis passende kan fastsættes til 50.000 kr.</p>\r\n<p class=\"NormalInd\">\r\n   <span class=\"Underline\">To voterende udtaler:</span>\r\n</p>\r\n<p class=\"NormalInd\">Vi finder, at godtgørelsen bør fastsættes til et mindre beløb.</p>\r\n<p>\r\n   <span class=\"Italic\">Ad efterbetalingskravet</span>\r\n</p>\r\n<p class=\"NormalInd\">Eleven var berettiget til pension som opgjort efter den for uddannelsesområdet gældende overenskomst.</p>\r\n<p class=\"NormalInd\">Det fremgår af brevet af 16. oktober 2013 fra EUC Nord, at skolen har indberettet 1.398 kr. i kørselsgodtgørelse for et skoleophold fra den 5. august til den 11. oktober 2013. Virksomheden vil herefter få udbetalt dette beløb af AER i refusion for virksomhedens udgifter til befordring til eleven. Under hensyn hertil findes eleven tillige at krav på kørselsgodtgørelse som opgjort.</p>\r\n<p class=\"NormalInd\">Der afsiges kendelse efter stemmeflertallet, således at eleven får fuldt medhold i sin påstand.</p>\r\n<p class=\"Overskriftstekst2\">\r\n   <span class=\"Bold\">T h i   b e s t e m m e s:</span>\r\n</p>\r\n<p class=\"NormalInd\">B skal inden 14 dage betale 61.950,62 kr. til A.</p>\r\n<p class=\"NormalInd\">Denne kendelse kan inden 8 uger efter nævnets afgørelse indbringes for domstolene. Såfremt sagen indbringes for domstolene, anmoder Tvistighedsnævnet om at blive underrettet herom, ligesom nævnet gerne vil underrettes om rettens afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/12/2014"
        },
        {
            "displayName": "Accession",
            "displayValue": "W20141028825"
        },
        {
            "displayName": "Entydig dokumentidentifikation",
            "displayValue": "AT005008"
        },
        {
            "displayName": "Dato for indlæggelse",
            "displayValue": "09/12/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10288"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "05/12/2014"
        },
        {
            "displayName": "Administrerende myndighed",
            "displayValue": "Kvalitets- og Tilsynsstyrelsen"
        },
        {
            "displayName": "Ressortministeriets journalnummer",
            "displayValue": "J.nr. 095.92M.411"
        },
        {
            "displayName": "Stikord",
            "displayValue": "36.2014, Erhvervsuddannelse, Tvistighedsnævnet"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}