{
    "id": 139528,
    "title": "Forslag til folketingsbeslutning om dummebøder",
    "documentTypeId": "480",
    "isSagsforlobPeriodValid": true,
    "shortName": "2011/1 BSF 20",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 6. december 2011 af Peter Skaarup (DF), Pia Adelsteen (DF), Kim Christiansen (DF), Kristian Thulesen Dahl (DF), Dennis Flydtkjær (DF) og Pia Kjærsgaard (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om dummebøder</p>\r\n<p>Folketinget pålægger regeringen inden udgangen af indeværende folketingsår, at fremsætte forslag til lov  der får den virkning, at bandemedlemmer, der dømmes for at uddele dummebøder, får mindst 1 års fængsel.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p>Formålet med forslaget er at sætte straffen for bandemedlemmer, der dømmes for at uddele dummebøder, op til et sådant niveau, at straffen virker afskrækkende.</p>\r\n<p>Ifølge Det Kriminalpræventive Råd (DKR) defineres en dummebøde således: »En dummebøde er, hvis nogen prøver at afpresse dig for penge ved at påstå, at du har gjort noget dumt. Personen siger fx, at du har ødelagt noget eller har bagtalt ham over for nogen. Gerningsmanden får pengene ved at true eller bruge vold. Begrundelsen for dummebøden er helt tilfældig. Det er personen, som giver bøden, der bestemmer dens størrelse og hvordan den skal betales. Gælden kan derfor pludselig vokse, og den der »skylder« penge presses til at begå kriminalitet for at skaffe flere og flere penge. Denne form for afpresning kendes især fra rockermiljøet« (http://dkr.customers.composite.net: »Dummebøder«). I forbindelse med definitionen oplyser DKR, at det naturligvis er ulovligt at uddele dummebøder, og at straffen er afhængig af, hvor grov afpresning der er tale om. Hvis der trues med vold for at tilegne sig penge eller andre værdier, er straframmen 1½ års fængsel. Hvis en person truer en anden til at begå røveri ved trussel eller brug af vold, er straframmen op til 10 års fængsel (ibid. ).</p>\r\n<p>I dag slipper bandemedlemmer alt for billigt, når de tages i at uddele dummebøder. En af landets førende bande-eksperter, socialpædagog og SSP-koordinator i Høje-Taastrup Kommune Jean-Jacques Royal, der i mange år har arbejdet med unge mænd, der har været på grænsen til bandemiljøet, udtaler således: »I de fleste tilfælde er det ret omkostningsfrit for bande-medlemmerne at true folk til at betale penge, og det er blandt andet derfor, det er så udbredt« (Se artiklen »Bandeekspert: Dummebøder straffes for lavt«, lagt på Avisen.dk den 7. november 2011). Han peger på følgende årsager hertil: »For det første har politiet slet ikke ressourcer nok til at efterforske de mange sager om dummebøder, der opstår hver eneste dag. Og hvis de så endelig bliver anmeldt og dømt, får de som oftest kun omkring seks måneders fængsel. Det er slet ikke nok til at afskrække dem.« (ibid. ).</p>\r\n<p>Forslagsstillerne er helt enige i ovenstående vurdering og mener således også, at der er behov for et strafniveau, der har en afskrækkende effekt. Vi har at gøre med et kæmpeproblem, fordi bandemedlemmernes metoder skræmmer folk fra at gøre det rigtige, nemlig at kontakte politiet, men vi kan på ingen måde acceptere, at bandemedlemmerne spekulerer i de lave straffe. Forslagsstillerne ønsker således, at straffen for denne type afpresning kommer op på et niveau, hvor det rent faktisk afskrækker. Strafferammen tillader allerede, at der idømmes straffe på op til 1½ år. Men strafferammen udnyttes desværre langt fra optimalt. Derfor er det nødvendigt, at Folketinget sikrer, at der vedtages lovgivning, der sætter straffen for at uddele dummebøder op til et afskrækkende niveau. Her er det forslagsstillernes vurdering, at hvis den reelle straf stiger til minimum 1 års fængsel, vil det netop have en afskrækkende effekt, da der vil være tale om en markant stigning i forhold til det nuværende niveau.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Peter Skaarup</span> (DF)</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om dummebøder.</p>\r\n<p class=\"ForslagsNummer\">(Beslutningsforslag nr. B 20)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2011/1 BF 20",
            "stateLabel": "Forkastet",
            "references": [
                {
                    "shortName": "2011/1 BSF 20",
                    "title": "Forslag til folketingsbeslutning om dummebøder",
                    "presentationName": "Beslutningsforslag som fremsat",
                    "documentTypeId": 480,
                    "documentId": 139528,
                    "eliUri": "/eli/ft/20111BB00020",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20111/beslutningsforslag/b20/index.htm"
                },
                {
                    "shortName": "2011/1 BTB 20",
                    "title": "Betænkning over Forslag til folketingsbeslutning om dummebøder",
                    "presentationName": "Betænkning over beslutningsforslag",
                    "documentTypeId": 500,
                    "documentId": 142082,
                    "eliUri": "/eli/ft/20111DB00767",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "07/12/2011"
        },
        {
            "displayName": "Accession",
            "displayValue": "20111BB00020"
        },
        {
            "displayName": "Entydig dokumentidentifikation",
            "displayValue": "AX013590"
        },
        {
            "displayName": "Dato for førstegangsindlæggelse",
            "displayValue": "07/12/2011"
        },
        {
            "displayName": "Dato for indlæggelse",
            "displayValue": "07/12/2011"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "20"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}