{
    "id": 223680,
    "title": "Bekendtgørelse om Finanstilsynets anvendelse af administrative bødeforelæg for overtrædelse af visse bestemmelser på kapitalmarkedsområdet",
    "documentTypeId": "60",
    "isSagsforlobPeriodValid": true,
    "shortName": "BEK nr 1214 af 04/06/2021",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om Finanstilsynets anvendelse af administrative bødeforelæg for overtrædelse af visse bestemmelser på kapitalmarkedsområdet</p>\r\n<p class=\"Indledning2\">I medfør af § 257, stk. 1, i lov om kapitalmarkeder, jf. lovbekendtgørelse nr. 1767 af 27. november 2020, og efter forhandling med justitsministeren fastsættes:</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Anvendelsesområde m.v.</span>\r\n   </span>\r\n</p>\r\n<p class=\"Paragraf\" id=\"id3a093c5d-bae4-4fb9-9833-919ec4e83fe3\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> I sager om overtrædelse af lov om kapitalmarkeder omfattet af § 2, der ikke skønnes at medføre højere straf end bøde, kan Finanstilsynet i et bødeforelæg tilkendegive, at sagen kan afgøres uden retssag, hvis den, der har begået overtrædelsen, erklærer sig skyldig i overtrædelsen og erklærer sig rede til inden en nærmere angiven frist at betale en bøde, som angivet i bødeforelægget.</p>\r\n<p class=\"Stk2\">\r\n   <span class=\"StkNr\" id=\"id30722c67-f7ac-4382-b755-7e70eea2c827\">Stk. 2.</span> Retsplejelovens regler om krav til indholdet af et anklageskrift og om, at en sigtet ikke er forpligtet til at udtale sig, finder tilsvarende anvendelse på bødeforelæg.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Bestemmelser hvor overtrædelse kan søges afgjort ved bødeforelæg</span>\r\n   </span>\r\n</p>\r\n<p class=\"Paragraf\" id=\"id8886925c-133f-472d-8abd-5870f7344ce1\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Følgende overtrædelser af bestemmelser kan søges afgjort ved bødeforelæg, jf. § 1:</p>\r\n<p class=\"Liste1\">\r\n   <span class=\"Liste1Nr\" id=\"id85e4384c-93db-4e50-980e-1691df0196ee\">1)</span> Forkert offentliggørelse og udbredelse af oplysninger efter kapitel 5 i lov om kapitalmarkeder og artikel 17, stk. 1 og 7, i Europa-Parlamentets og Rådets forordning nr. 596/2014/EU af 16. april 2014 om markedsmisbrug (forordningen om markedsmisbrug), jf. § 24 i lov om kapitalmarkeder.</p>\r\n<p class=\"Liste1\">\r\n   <span class=\"Liste1Nr\" id=\"id6ad24a96-7b9d-4d6f-b17d-54705a90c499\">2)</span> Manglende, mangelfuld eller forkert indsendelse af oplysninger til Finanstilsynet, jf. § 25, 1. pkt., i lov om kapitalmarkeder.</p>\r\n<p class=\"Liste1\">\r\n   <span class=\"Liste1Nr\" id=\"idd3c47b6e-87aa-4c9a-ae56-2f6119d54f96\">3)</span> Manglende, mangelfuld eller forkert offentliggørelse og manglende tilgængelighed af en årsrapport eller en halvårsrapport, jf. § 26, stk. 1 og 3, og § 27, stk. 1 og 3, i lov om kapitalmarkeder.</p>\r\n<p class=\"Liste1\">\r\n   <span class=\"Liste1Nr\" id=\"id8260b22c-caa7-4f55-aa35-38e3e06c694a\">4)</span> Manglende, mangelfuld eller forkert offentliggørelse af meddelelse om flagning i medfør af §§ 38-40, jf. § 30 i lov om kapitalmarkeder.</p>\r\n<p class=\"Liste1\">\r\n   <span class=\"Liste1Nr\" id=\"id3a3ef2e0-392b-4982-8b0f-f03aa651bb1f\">5)</span> Manglende, mangelfuld eller forkert meddelelse til selskabet eller Finanstilsynet om erhvervelse eller afhændelse af aktier eller finansielle instrumenter, jf. § 38, stk. 1, § 39, stk. 1, og § 40, stk. 1, i lov om kapitalmarkeder.</p>\r\n<p class=\"Liste1\">\r\n   <span class=\"Liste1Nr\" id=\"idfecc4e2a-cd46-4b79-a205-b51b8fde1c9d\">6)</span> Manglende, mangelfuld eller forkert underretning til selskabet eller Finanstilsynet om transaktioner foretaget af personer med ledelsesansvar og personer, der er knyttet til dem, jf. artikel 19, stk. 1, i Europa-Parlamentets og Rådets forordning (EU) nr. 596/2014 af 16. april 2014 om markedsmisbrug (forordningen om markedsmisbrug).</p>\r\n<p class=\"Liste1\">\r\n   <span class=\"Liste1Nr\" id=\"id5ff46541-2e62-4792-81c5-2f0f84208b6d\">7)</span> Manglende, mangelfuld eller forkert indberetning af oplysninger om transaktioner med finansielle instrumenter, jf. artikel 26, stk. 1, 1. afsnit, i Europa-Parlamentets og Rådets forordning (EU) nr. 600/2014 af 15. maj 2014 om markeder for finansielle instrumenter.</p>\r\n<p class=\"Liste1\">\r\n   <span class=\"Liste1Nr\" id=\"idaef292c9-4ca7-443a-a533-18b5de702d1d\">8)</span> Manglende, mangelfuld eller forkert offentliggørelse af erhvervelse eller afhændelse af selskabets egne aktier, jf. § 31 i lov om kapitalmarkeder.</p>\r\n<p class=\"Liste1\">\r\n   <span class=\"Liste1Nr\" id=\"id14b37466-8f07-4f1e-86ba-2a4b786adbc7\">9)</span> Manglende, mangelfuld eller forkert offentliggørelse af indberettede oplysninger efter artikel 19, stk. 1, jf. artikel 19, stk. 3, i Europa-Parlamentets og Rådets forordning (EU) nr. 596/2014 af 16. april 2014 om markedsmisbrug (forordningen om markedsmisbrug).</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Bødens vedtagelse og betaling m.v.</span>\r\n   </span>\r\n</p>\r\n<p class=\"Paragraf\" id=\"id4e30cdf4-7262-4615-ac4b-189e33b8ddd9\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Vedtages bøden inden den frist, der er angivet i bødeforelægget, bortfalder videre strafforfølgning. Vedtagelsen af et bødeforelæg har samme virkning som en dom. Fristen kan efter anmodning forlænges af Finanstilsynet.</p>\r\n<p class=\"Stk2\">\r\n   <span class=\"StkNr\" id=\"id9cb4140e-6e94-4238-8864-462afff319be\">Stk. 2.</span> Vedtagelse sker ved returnering af bødeforelægget til Finanstilsynet i underskrevet stand eller ved betaling af bøden.</p>\r\n<p class=\"Stk2\">\r\n   <span class=\"StkNr\" id=\"idadd732e5-c0c9-44f8-b10d-8fac00791b40\">Stk. 3.</span> Betaling af bøden kan ske ved at indbetale beløbet på det kontonummer, der oplyses i bødeforelægget.</p>\r\n<p class=\"Stk2\">\r\n   <span class=\"StkNr\" id=\"id0afd4cfd-2f84-42af-af86-1630df671a0d\">Stk. 4.</span> Vedtagelse af bøden er ikke betinget af betaling.</p>\r\n<p class=\"Paragraf\" id=\"idfc6a5b8f-14af-4a6c-8c59-15d89b8c7f04\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Når bøden er vedtaget, er bøden tillagt udpantningsret i medfør af § 11 i lov nr. 29 af 12. januar 2015 om inddrivelse af gæld til det offentlige.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ikrafttrædelsesbestemmelse</span>\r\n   </span>\r\n</p>\r\n<p class=\"Paragraf\" id=\"idd8accf29-9235-4aa3-a883-2de7dc8cc004\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Bekendtgørelsen træder i kraft den 1. juli 2021.</p>\r\n<p class=\"Stk2\">\r\n   <span class=\"StkNr\" id=\"idd5d1b73d-85e7-47da-89fe-3e04488827d7\">Stk. 2.</span> § 3 i bekendtgørelse nr. 186 af 8. marts 2011 om anvendelse af administrative bødeforelæg på det finansielle område ophæves.</p><div class=\"Givet\" id=\"Givet\"><p class=\"Givet\" align=\"center\">Erhvervsministeriet, den 4. juni 2021</p><p class=\"Sign1\" align=\"center\">Simon Kollerup</p><p class=\"Sign2\" align=\"right\">/ Hans Høj</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/06/2021"
        },
        {
            "displayName": "Accession",
            "displayValue": "B20210121405"
        },
        {
            "displayName": "Entydig dokumentidentifikation",
            "displayValue": "CQ001796"
        },
        {
            "displayName": "Dato for førstegangsindlæggelse",
            "displayValue": "10/06/2021"
        },
        {
            "displayName": "Dato for indlæggelse",
            "displayValue": "10/06/2021"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1214"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "04/06/2021"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Erhvervsmin.,<br />Finanstilsynet, j.nr. 21-001393"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}