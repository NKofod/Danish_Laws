{
    "id": 80627,
    "title": "Cirkulære om telefongodtgørelse og tjenestestedstelefoner (* 1)(* 2) (Til samtlige ministerier mv.) ",
    "documentTypeId": "140",
    "isSagsforlobPeriodValid": false,
    "shortName": "CIR nr 111 af 10/07/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om telefongodtgørelse og  \r\n\r\n tjenestestedstelefoner (* 1)(* 2) </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige ministerier mv.) </P>  \r\n\r\n<BR>  \r\n\r\n<P CLASS=PUNKT> <B>1.</B> Som led i aftaleforhandlingerne pr. 1. april 1995  \r\n\r\n har Finansministeriet den 7. juli 1995 indgået aftale med Statsansattes  \r\n\r\n Kartel, Statstjenestemændenes Centralorganisation II, Akademikernes  \r\n\r\n Centralorganisation, Lærernes Centralorganisation og Overenskomstansattes  \r\n\r\n Centralorganisation om telefongodtgørelse og tjenestestedstelefoner. </P>  \r\n\r\n<P>Aftalen, der er optrykt som bilag, afløser med virkning fra 1. april 1995  \r\n\r\n aftaler mellem finansministeren og tjenestemændenes centralorganisationer af  \r\n\r\n henholdsvis 2. november 1979 om boligtjenestetelefoner m.v. og 27. december  \r\n\r\n 1984 om regulering af betalingssatserne for boligtjenestetelefoner m.v. (* 3)  \r\n\r\n</P>  \r\n\r\n<P> <B>2.</B> Aftalen omfatter tjenestemænd og tjenestemandslignende ansatte.  \r\n\r\n Endvidere gælder aftalen for medarbejdere, der er omfattet af overenskomster  \r\n\r\n indgået på den ene side af eller efter bemyndigelse fra Finansministeriet og  \r\n\r\n på den anden side af de underskrivende centralorganisationer eller  \r\n\r\n organisationer tilsluttet disse. </P>  \r\n\r\n<P> <B>3.</B> Det afsnit i aftalen, der indeholder regler om  \r\n\r\n<B>telefongodtgørelse </B>  , erstatter de tidligere gældende bestemmelser om  \r\n\r\n tildeling, oprettelse og inddragelse af samt godtgørelse for  \r\n\r\n boligtjenestetelefoner. </P>  \r\n\r\n<P>Den væsentligste ændring i forhold til den tidligere aftale er, at der  \r\n\r\n ikke længere vil være nogen begrænsning i antallet af telefonforbindelser,  \r\n\r\n som vedkommende medarbejder kan få udbetalt telefongodtgørelse for. </P>  \r\n\r\n<P> <B>4.</B> Almindelig telefongodtgørelse efter aftalen udbetales i form af  \r\n\r\n tilskud som hidtil på dels udgifterne til den faste abonnementsafgift inden  \r\n\r\n for telefonområdet, dels et beløb til samtaleafgifter på 45 kr. pr. kvartal.  \r\n\r\n</P>  \r\n\r\n<P>I tilfælde, hvor den ansatte må foretage tjenstlige telefonopkald fra  \r\n\r\n bopælen, men ikke har udgift til den faste abonnementsafgift som følge af  \r\n\r\n andet tilskud til den private telefon, er aftalen ikke til hinder for, at den  \r\n\r\n ansatte efter ansættelsesmyndighedens nærmere bestemmelse kan få udbetalt  \r\n\r\n tilskuddet til samtaleafgifter ifølge aftalens § 3, stk. 3. </P>  \r\n\r\n<P>Aftalen ændrer ikke på den hidtidige ordning for betaling af afgifter for  \r\n\r\n etablering af eventuelle ekstrainstallationer, idet udgiften hertil uændret  \r\n\r\n betales af ansættelsesmyndigheden i det omfang, denne har truffet beslutning  \r\n\r\n om etablering af pågældende installationer. </P>  \r\n\r\n<P> <B>5.</B> For så vidt angår aftalens § 3, stk. 5, hvorefter halvdelen af  \r\n\r\n samtaleafgifterne kan refunderes i visse tilfælde, er der med hensyn til  \r\n\r\n størrelsen af det heromhandlede tilskud til samtaleafgifter tale om  \r\n\r\n godtgørelse i samme omfang som efter den hidtil eksisterende aftale. </P>  \r\n\r\n<P>Derimod er der i den nye aftale ikke regler om, hvorledes  \r\n\r\n godtgørelsesordningen nærmere administreres. </P>  \r\n\r\n<P> <B>6.</B> Med aftalens § 5 om <B>tjenestestedstelefon</B> er der tale om  \r\n\r\n en videreførelse af de tilsvarende bestemmelser i den tidligere aftale,  \r\n\r\n herunder uændret sats for det beløb, som medarbejderen betaler til dækning af  \r\n\r\n private samtaler. </P>  \r\n\r\n<P> <B>7.</B> Cirkulæret har virkning fra 1. april 1995. Samtidig ophæves  \r\n\r\n Finansministeriets cirkulærer nr. 208 af 30. november 1979 om  \r\n\r\n boligtjenestetelefoner m.v. og nr. 197 af 27. december 1984 om regulering af  \r\n\r\n betalingssatserne for boligtjenestetelefoner m.v. (LP.nr. 135/84). (* 3) </P>  \r\n\r\n<P>Finansministeriet </P>  \r\n\r\n<P>Den 10. juli 1995 </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P> <B>Svend Erik Jacobsen</B>  </P>  \r\n\r\n<P> <B>Bilag </B></P>  \r\n\r\n<P>AFTALE </P>  \r\n\r\n<P>OM TELEFONGODTGØRELSE </P>  \r\n\r\n<P>OG TJENESTESTEDSTELEFONER </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Aftalen er indgået for tjenestemænd og  \r\n\r\n tjenestemandslignende ansatte samt for ansatte omfattet af overenskomster  \r\n\r\n indgået på den ene side af eller efter bemyndigelse fra Finansministeriet og  \r\n\r\n på den anden side af de underskrivende centralorganisationer eller  \r\n\r\n organisationer tilsluttet disse. </P>  \r\n\r\n<P> <B>Telefongodtgørelse </B></P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Til ansatte, som skal kunne opkaldes tjenstligt  \r\n\r\n uden for normal tjenestetid, eller som må foretage tjenstlige telefonopkald  \r\n\r\n fra bopælen, kan der efter ansættelsesmyndighedens nærmere bestemmelse  \r\n\r\n udbetales telefongodtgørelse. </P>  \r\n\r\n<P CLASS=STK> <I>Stk. 2. </I> Hvis den ansatte ikke i forvejen har privat  \r\n\r\n telefon, tegnes telefonabonnement i ansættelsesmyndighedens navn med den  \r\n\r\n ansatte som bruger. Oprettelsesgebyr og telefonapparat betales af  \r\n\r\n ansættelsesmyndigheden. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Abonnements- og samtaleafgifter betales af den  \r\n\r\n ansatte. </P>  \r\n\r\n<P CLASS=STK> <I>Stk. 2. </I> Som tilskud betaler ansættelsesmyndigheden en  \r\n\r\n godtgørelse svarende til den faste abonnementsafgift inden for telefonområdet  \r\n\r\n for telefonforbindelse. </P>  \r\n\r\n<P CLASS=STK> <I>Stk. 3. </I> Som tilskud til samtaleafgifter betales et  \r\n\r\n beløb på 45 kr. pr. kvartal. </P>  \r\n\r\n<P CLASS=STK> <I>Stk. 4. </I> Tilskud efter stk. 2 og 3 udbetales sammen med  \r\n\r\n den faste løn. </P>  \r\n\r\n<P CLASS=STK> <I>Stk. 5. </I> Hvis samtaleafgifterne på grund af tjenstlige  \r\n\r\n telefonopkald er unormalt store, kan der etableres en ordning, hvorefter der  \r\n\r\n i stedet for det i stk. 3 nævnte tilskud godtgøres halvdelen af  \r\n\r\n samtaleafgifterne. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Hvis en ansat flytter, og der efter flytningen  \r\n\r\n fortsat er tjenstligt behov for telefonen, betaler ansættelsesmyndigheden  \r\n\r\n omkostningerne for flytning af telefonforbindelsen, herunder for etablering  \r\n\r\n og flytning af eventuelle ekstrainstallationer, som er godkendt af  \r\n\r\n ansættelsesmyndigheden. </P>  \r\n\r\n<P CLASS=STK> <I>Stk. 2. </I> Ansættelsesmyndigheden kan til enhver tid  \r\n\r\n bringe telefongodtgørelsen til ophør. </P>  \r\n\r\n<P CLASS=STK> <I>Stk. 3. </I> Ved ophør af godtgørelsen for en telefon, som  \r\n\r\n ansættelsesmyndigheden har betalt oprettelsesgebyr for, kan brugeren  \r\n\r\n fortsætte telefonabonnementet for egen regning ved at betale et beløb  \r\n\r\n svarende til oprettelsesgebyret på ophørstidspunktet med fradrag af 379 kr.  \r\n\r\n Ekstrainstallationer, som ansættelsesmyndigheden har betalt, kan overtages af  \r\n\r\n brugeren uden betaling. </P>  \r\n\r\n<P> <B>Tjenestestedstelefon</B>  </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Udfører den ansatte en væsentlig del af  \r\n\r\n tjenesten fra sin bopæl, og er der ikke mulighed for at benytte  \r\n\r\n tjenestestedets telefon, kan der - hvis tilskud efter § 3 medfører en  \r\n\r\n urimelig stor telefonudgift for den ansatte - etableres tjenestestedstelefon  \r\n\r\n på vedkommendes bopæl. </P>  \r\n\r\n<P CLASS=STK> <I>Stk. 2. </I> I dette tilfælde betaler ansættelsesmyndigheden  \r\n\r\n samtlige abonnements- og samtaleafgifter, idet den ansatte dog til dækning af  \r\n\r\n private samtaler betaler et fast beløb på 99 kr. pr. kvartal. </P>  \r\n\r\n<P> <B>Ikrafttræden</B>  </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Aftalen har virkning fra 1. april 1995. </P>  \r\n\r\n<P CLASS=STK> <I>Stk. 2. </I> Aftalen kan opsiges skriftligt med 3 måneders  \r\n\r\n varsel, dog tidligst til 1. april 1997. </P>  \r\n\r\n<P CLASS=STK> <I>Stk. 3. </I> Samtidig med aftalens ikrafttræden ophæves  \r\n\r\n aftale af 2. november 1979 om boligtjenestetelefoner m.v. og aftale af 27.  \r\n\r\n december 1984 om regulering af betalingssatserne for boligtjenestetelefoner  \r\n\r\n m.v. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 7. juli 1995 </I> </P>  \r\n\r\n<P CLASS=UNDERSKREVET-AF ALIGN=CENTER>Statsansattes Kartel Finansministeriet  \r\n\r\n</P>  \r\n\r\n<P ALIGN=CENTER> <B>Ove Hygum</B>  P.M.V.  \r\n\r\n<P CLASS=MINISTER ALIGN=RIGHT>E.B. </P>  \r\n\r\n<B>Svend Erik Jacobsen</B>  </P>  \r\n\r\n<P>Statstjenestemændenes </P>  \r\n\r\n<P>Centralorganisation II </P>  \r\n\r\n<P> <B>Bjørn Wikkelsøe Jensen</B>  </P>  \r\n\r\n<P>Akademikernes Centralorganisation </P>  \r\n\r\n<P> <B>Søren Vang Rasmussen</B>  </P>  \r\n\r\n<P>Lærernes Centralorganisation </P>  \r\n\r\n<P> <B>Anni Herfort Andersen</B>  </P>  \r\n\r\n<P>Overenskomstansattes Centralorganisation </P>  \r\n\r\n<P> <B>Finn Busse Jensen</B>  </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 3) forefindes i Retsinformation, jf. F CIR 208 19791130 og F CIR 197 19841227",
        "(* 2) Optaget i Personaleadministrativ Vejledning, kap. 23",
        "(* 1) Udsendt som Fmst. nr. 32/95",
        "Cirkulæret er erstattet af 005-02"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/07/1995"
        },
        {
            "displayName": "Accession",
            "displayValue": "C19950011109"
        },
        {
            "displayName": "Entydig dokumentidentifikation",
            "displayValue": "CM039841"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/09/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "111"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "10/07/1995"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Økonomistyrelsen, Forhandlingskontoret"
        },
        {
            "displayName": "Ressortministeriets journalnummer",
            "displayValue": "95-4560/004-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}