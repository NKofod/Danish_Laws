{
    "id": 124360,
    "title": "Udbetaling af feriegodtgørelse, elev, skift af arbejdsgiver, nævnets kompetence, overenskomst",
    "documentTypeId": "240",
    "isSagsforlobPeriodValid": true,
    "shortName": "KEN nr 10004 af 08/09/2008",
    "documentHtml": "<div class=\"bjelke\">Den fulde tekst</div><p class=\"Titel2\">Udbetaling af feriegodtgørelse, elev, skift af arbejdsgiver, nævnets kompetence, overenskomst</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Lønmodtageren indgik en uddannelsesaftale efter lov om erhvervsuddannelser.</div>\r\n        </p>\r\n        <p class=\"Tekst2\">\r\n          <div>Lønmodtageren startede den 1. august 2006 ved et el-firma, men stoppede efter 1 år. Derefter fandt han på egen hånd et andet firma, hvor han kunne fortsætte sin uddannelse som elektriker.</div>\r\n        </p>\r\n        <p class=\"Tekst2\">\r\n          <div>Arbejdsdirektoratet fandt, at lønmodtageren havde ret til feriegodtgørelse fra den nye arbejdsgiver.</div>\r\n        </p>\r\n        <p class=\"Tekst2\">\r\n          <div>Arbejdsgiveren klagede over denne afgørelse.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at nævnet ikke havde kompetence til at behandle sagen. Nævnet henviste til at rejse sagen i det fagretlige system.</div>\r\n        </p>\r\n        <p class=\"Tekst2\">\r\n          <div>Ankenævnet havde ved sin afgørelse ikke taget stilling til, hvor i det faglige system sagen skal behandles, herunder hvorvidt der er tale om en tvist mellem en elev og praktikvirksomheden, således at sagen i stedet for skal behandles af det faglige udvalg og eventuelt Tvistighedsnævnet.</div>\r\n        </p>\r\n      </div>\r\n      <p class=\"TekstV\">Nævnet traf denne</p>\r\n      <p class=\"TekstV\">A F G Ø R E L S E</p>\r\n      <p class=\"TekstV\">Arbejdsdirektoratet og Arbejdsmarkedets Ankenævn har ikke kompetence til at behandle sagen. Ankenævnet annullerer således direktoratets afgørelse af 4. april 2008. Nævnet må i stedet henvise til at rejse sagen i det fagretlige system.</p>\r\n      <p class=\"TekstV\">B E G R U N D E L S E</p>\r\n      <p class=\"TekstV\">Ankenævnet har lagt til grund, at xx under sin uddannelse var omfattet af ”Elektrikeroverenskomsten”, som indeholder bestemmelser vedrørende ferieforhold.</p>\r\n      <p class=\"TekstV\">Arbejdsdirektoratet og efterfølgende Arbejdsmarkedets Ankenævn træffer afgørelse i tvister mellem en arbejdsgiver og en lønmodtager om optjening, afholdelse og ret til ferie og feriegodtgørelse, løn under ferie eller ferietillæg, indbetaling og udbetaling af feriegodtgørelse og modregning efter § 39, medmindre der er tale om forhold, der er reguleret i kollektiv overenskomst.</p>\r\n      <p class=\"TekstV\">Ankenævnet har lagt til grund, at både nuværende og tidligere arbejdsgiver var medlem af [navn udeladt] organisation.</p>\r\n      <p class=\"TekstV\">I det omfang ferielovens bestemmelser indgår i en kollektiv overenskomst, indebærer dette, at fortolkning og brud på disse bestemmelser skal afgøres i det fagretlige system, jf. også § 44, stk. 1. Det fremgår af lovens § 4, stk. 3.</p>\r\n      <p class=\"TekstV\">Det fremgår endvidere af bemærkningerne til lovens § 4, stk. 3, at tvister om ferieregler, der indgår i en kollektiv overenskomst, afgøres i det fagretlige system. Dette gælder uanset, om der er tale om regler, som parterne kan fravige efter loven, eller om der er tale om ufravigelige bestemmelser, der alene er indskrevet i overenskomsten. Hvis parterne indskriver hele regelsættet i overenskomsten, har det den konsekvens, at alle tvister skal afgøres i det fagretlige system.</p>\r\n      <p class=\"TekstV\">Overenskomstens § 17 gengiver lovens § 9, stk. 3. Arbejdsdirektoratet og efterfølgende Arbejdsmarkedets Ankenævn kan derfor ikke træffe afgørelse i denne sag.</p>\r\n      <p class=\"TekstV\">Ankenævnet har ikke ved sin afgørelse taget stilling til, hvor i det fagretlige system sagen skal behandles, herunder hvorvidt der er tale om en tvist mellem en elev og praktikvirksomheden, således at sagen i stedet for skal behandles af det faglige udvalg og eventuelt Tvistighedsnævnet.</p>\r\n      <p class=\"TekstV\">R E G L E R</p>\r\n      <p class=\"TekstV\">Ankenævnet henviser til §§ 4, stk. 3, 9, stk. 3 og 44, stk. 1, i ferieloven, jf. lovbekendtgørelse nr. 407 af 28. maj 2004.</p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter som ankenævnet har modtaget fra direktoratet.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">xx</p>\r\n      <p class=\"TekstV\">Arbejdsdirektoratet</p>\r\n      <p class=\"TekstV\"><span class=\"BoldUnderline\">Regler</span></p>\r\n      <p class=\"TekstV\"><span class=\"Bold\">Ferielov, jf. lovbekendtgørelse nr. 407 af 28. maj 2004</span></p>\r\n      <p class=\"TekstV\"><span class=\"Italic\">Kapitel 1</span></p>\r\n      <p class=\"TekstV\"><span class=\"Italic\">Lovens område</span></p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 4.</span> …</p>\r\n      <p class=\"TekstV\"><span class=\"Italic\">Stk. 2.</span> …</p>\r\n      <p class=\"TekstV\"><span class=\"Italic\">Stk. 3.</span> I det omfang lovens bestemmelser indgår i en kollektiv overenskomst, indebærer dette, at fortolkning og brud på disse bestemmelser skal afgøres i det fagretlige system, jf. også § 44, stk. 1.</p>\r\n      <p class=\"TekstV\"><span class=\"Bold\">§ 9.</span> Elever med uddannelsesaftale efter lov om erhvervsuddannelser har ret til betalt ferie i 25 dage i det første og andet hele ferieår, efter at ansættelsesforholdet er begyndt. Arbejdsgiveren betaler løn under ferien, i det omfang eleven ikke har optjent ret til løn under ferie eller feriegodtgørelse.</p>\r\n      <p class=\"TekstV\"><span class=\"Italic\">Stk. 2.</span> Er ansættelsesforholdet begyndt inden 1. juli i et ferieår, har eleven en tilsvarende ret til betalt ferie i 25 dage i dette ferieår.</p>\r\n      <p class=\"TekstV\"><span class=\"Italic\">Stk. 3.</span> Er ansættelsesforholdet begyndt 1. juli eller senere i et ferieår, har eleven, i forbindelse med at virksomheden holder lukket under ferie i tiden mellem 1. oktober og 30. april, ret til 5 dages betalt ferie i dette ferieår.</p>\r\n      <p class=\"TekstV\"><span class=\"Italic\">Fravigelsesmuligheder og bemyndigelser</span></p>\r\n      <p class=\"TekstV\"><span class=\"Bold\">§ 10.</span> Det kan ved en kollektiv overenskomst, der fraviger reglen om indbetaling af feriegodtgørelse til FerieKonto, jf. § 28, aftales, at § 7, stk. 1, kan fraviges, således at ferie optjenes i timer. En lønmodtager, der har været ansat et helt optjeningsår, har dog optjent mindst 20 dages ferie.</p>\r\n      <p class=\"TekstV\"><span class=\"Italic\">Stk. 2.</span> Hvis ferie er optjent i timer, skal der ved lønmodtagerens fratræden ske en omregning fra timer til dage.</p>\r\n      <p class=\"TekstV\"><span class=\"Italic\">Stk. 3.</span> § 8, stk. 2, kan fraviges ved kollektiv overenskomst.</p>\r\n      <p class=\"TekstV\"><span class=\"Bold\">§ 11.</span> Direktøren for Arbejdsdirektoratet kan fastsætte regler om optjening af ferie ved ansættelse under 1 måned og om optjening af ferie og fradrag i månedslønnen for lønmodtagere, som arbejder mere end 5 dage om ugen. Direktøren for Arbejdsdirektoratet kan ligeledes fastsætte regler om optjening af ferie for lønmodtagere, som ikke har en kontrollabel arbejdstid og om ferie efter § 9 for elever, som arbejder mere end 5 dage om ugen.</p>\r\n      <p class=\"TekstV\"><span class=\"Italic\">Kapitel 8</span></p>\r\n      <p class=\"TekstV\"><span class=\"Italic\">Kompetence og klageadgang</span></p>\r\n      <p class=\"TekstV\"><span class=\"Bold\">§ 44.</span> Direktøren for Arbejdsdirektoratet træffer afgørelse i tvister mellem en arbejdsgiver og en lønmodtager om optjening, afholdelse og ret til ferie og feriegodtgørelse, løn under ferie eller ferietillæg, indbetaling og udbetaling af feriegodtgørelse m.v., herunder ved ferieårets udløb efter §§ 34 a eller 34 b, og modregning efter § 39, medmindre der er tale om forhold, der er reguleret ved kollektiv overenskomst, jf. dog stk. 5.</p>\r\n      <p class=\"TekstV\"><span class=\"Italic\">Stk. 2.</span> Direktøren for Arbejdsdirektoratet træffer afgørelse om, hvorvidt en lønmodtager, der er afskåret fra at holde ferie inden ferieårets udløb, jf. § 38, kan få feriegodtgørelse, løn under ferie eller ferietillæg udbetalt, medmindre der er tale om forhold, der er reguleret ved kollektiv overenskomst.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/04/2009"
        },
        {
            "displayName": "Accession",
            "displayValue": "W20081000425"
        },
        {
            "displayName": "Entydig dokumentidentifikation",
            "displayValue": "BE003303"
        },
        {
            "displayName": "Dato for indlæggelse",
            "displayValue": "04/04/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10004"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "08/09/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j.nr. 5800023-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}