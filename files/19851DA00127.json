{
    "id": 107516,
    "title": "1985 BTB 127   BETÆNKNING OVER FORSLAG TIL FOLKETINGSBESLUTNING OM DANMARKS RATIFIKATION   AF EUROPÆISK FÆLLES AKT    NR B 127 1985-86, 1. SAMLING BLAD NR 886 ",
    "documentTypeId": "500",
    "isSagsforlobPeriodValid": false,
    "shortName": "1985/1 BTB 127",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 127 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om Danmarks ratifikation  \r\n\r\n af Europæisk Fælles Akt <BR>  \r\n\r\n Nr B 127 1985-86, 1. samling Blad nr 886 </P>  \r\n\r\n<P></P>  \r\n\r\n<P>Afgivet af markedsudvalget </P>  \r\n\r\n<P></P>  \r\n\r\n<P>Afgivet: 19860507 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i nogle møder. </P>  \r\n\r\n<P>Bilag i forbindelse med behandlingen af Europæisk Fælles Akt vil </P>  \r\n\r\n<P>blive optrykt i et særligt bilagshæfte, der udsendes senere. </P>  \r\n\r\n<P>Herefter indstiller et flertal (udvalget med undtagelse af </P>  \r\n\r\n<P>socialistisk folkepartis og venstresocialisternes medlemmer) </P>  \r\n\r\n<P>beslutningsforslaget til vedtagelse uændret. </P>  \r\n\r\n<P>Flertallet henviser til, at den såkaldte EF-pakke (Europæisk Fælles </P>  \r\n\r\n<P>Akt) var genstand for en vejledende folkeafstemning den 27. </P>  \r\n\r\n<P>februar 1986. Her var 56,2 pct. af de afgivne stemmer for Danmarks </P>  \r\n\r\n<P>tiltrædelse af EF-pakken og 43,8 pct. imod. </P>  \r\n\r\n<P>Forslaget til lov om ændring af lov om Danmarks tiltrædelse af De </P>  \r\n\r\n<P>europæiske Fællesskaber har til formål at indpasse dem af </P>  \r\n\r\n<P>Europæisk Fælles Akts bestemmelser, der vedrører det egentlige </P>  \r\n\r\n<P>EF-samarbejde, i lov nr. 447 af 11. oktober 1972 om Danmarks </P>  \r\n\r\n<P>tiltræden af De europæiske Fællesskaber. </P>  \r\n\r\n<P>Forslag til folketingsbeslutning om Danmarks ratifikation af </P>  \r\n\r\n<P>Europæisk Fælles Akt har til formål at meddele samtykke i </P>  \r\n\r\n<P>grundlovens forstand til ratifikation af akten i sin helhed. </P>  \r\n\r\n<P>Under henvisning til folkeafstemningens resultat finder flertallet, </P>  \r\n\r\n<P>at der hurtigst muligt skal igangsættes overvejelser om, hvorledes </P>  \r\n\r\n<P>Danmark kan anvende de foreslåede ændringer bedst muligt, samtidig </P>  \r\n\r\n<P>med at særlige danske synspunkter og interesser sikres. </P>  \r\n\r\n<P>Et særligt spørgsmål rejser sig i den forbindelse for den del af de </P>  \r\n\r\n<P>foreslåede ændringer, som vedrører fuldendelse af det indre </P>  \r\n\r\n<P>marked. Ændringen af Romtraktaten indeholder en ny artikel 100 A, </P>  \r\n\r\n<P>ifølge hvilken der kan vedtages ensartede tekniske forskrifter med </P>  \r\n\r\n<P>kvalificeret flertal i modsætning til de hidtidige </P>  \r\n\r\n<P>enstemmighedskrav i henhold til artikel 100. Samtidig åbnes der </P>  \r\n\r\n<P>adgang til, at et medlemsland kan anvende nationale bestemmelser </P>  \r\n\r\n<P>begrundet i vigtige behov, som er omfattet af traktatens artikel </P>  \r\n\r\n<P>36 (sundhed m.v.), eller som vedrører beskyttelse af </P>  \r\n\r\n<P>arbejdsmiljøet eller miljøbeskyttelse. </P>  \r\n\r\n<P>For at undersøge, hvilke proceduremæssige ændringer de foreslåede </P>  \r\n\r\n<P>traktatændringer vedrørende det indre marked måtte give anledning </P>  \r\n\r\n<P>til, er der den 21. marts 1986 nedsat et underudvalg under </P>  \r\n\r\n<P>folketingets markedsudvalg. Efter det oplyste tilsigter </P>  \r\n\r\n<P>medlemslandene at ratificere Europæisk Fælles Akt inden udgangen </P>  \r\n\r\n<P>af 1986. En indstilling fra underudvalget inden udgangen af </P>  \r\n\r\n<P>oktober 1986 vil således gøre det muligt for folketinget, </P>  \r\n\r\n<P>eventuelt i samarbejde med regeringen, at gennemføre de nødvendige </P>  \r\n\r\n<P>proceduremæssige ændringer. </P>  \r\n\r\n<P>Et mindretal (socialistisk folkepartis medlemmer af udvalget) </P>  \r\n\r\n<P>indstiller beslutningsforslaget til forkastelse ved 2. (sidste) </P>  \r\n\r\n<P>behandling. Mindretallet kan stemme for det stillede </P>  \r\n\r\n<P>ændringsforslag og anfører i øvrigt følgende: </P>  \r\n\r\n<P>SF stemmer nej til ratificering af EF-pakken. Det gjorde SF allerede </P>  \r\n\r\n<P>klart ved starten af debatten om folkeafstemningen, og resultatet </P>  \r\n\r\n<P>af folkeafstemningen har kun bekræftet vor vilje til at stemme </P>  \r\n\r\n<P>efter vor overbevisning. </P>  \r\n\r\n<P>SF afviser EF-pakkens elementer, fordi de efter SFs overbevisning er </P>  \r\n\r\n<P>en glidebane henimod unionen. </P>  \r\n\r\n<P>På en række områder forlader EF princippet om, at alle lande skal </P>  \r\n\r\n<P>være enige, for i stedet at gå over til flertalsafgørelser. </P>  \r\n\r\n<P>Derved forringes Danmarks muligheder for at sige nej til </P>  \r\n\r\n<P>harmoniseringsforslag. </P>  \r\n\r\n<P>Formålet er at åbne det indre marked, så varer, kapital og </P>  \r\n\r\n<P>tjenesteydelser kan passere frit ud fra en tankegang om, at når en </P>  \r\n\r\n<P>vare er godkendt i et medlemsland, er den også automatisk godkendt </P>  \r\n\r\n<P>i de øvrige lande. </P>  \r\n\r\n<P>Derved vil Danmark ikke fremover have samme mulighed for at </P>  \r\n\r\n<P>prioritere arbejdsmiljø, miljø og forbrugerbeskyttelse over </P>  \r\n\r\n<P>konkurrencehensyn. I stedet vil Danmark opleve et voldsomt pres </P>  \r\n\r\n<P>for forringede vilkår. </P>  \r\n\r\n<P>SF er imod at give EF-Parlamentet øget magt, fordi det uvægerlig vil </P>  \r\n\r\n<P>medføre øgede krav fra EF-Parlamentet om yderligere magt, og fordi </P>  \r\n\r\n<P>det betyder afgivelse af dansk selvbestemmelsesret. </P>  \r\n\r\n<P>SF er imod, at det udenrigspolitiske samarbejde traktatfæstes, fordi </P>  \r\n\r\n<P>dette svækker dansk udenrigspolitisk selvstændighed. Derudover </P>  \r\n\r\n<P>bliver andre lande i Europa udelukket og det nordiske samarbejde </P>  \r\n\r\n<P>kørt ud på et sidespor. </P>  \r\n\r\n<P>SF støtter tanken om i stedet at gå i den modsatte retning på dette </P>  \r\n\r\n<P>område ved at udvide kredsen af lande i et politisk samarbejde til </P>  \r\n\r\n<P>også at omfatte Norge og neutrale lande. </P>  \r\n\r\n<P>SF afviser sammenbindingen af det politiske og det økonomiske </P>  \r\n\r\n<P>samarbejde, som ligger i Europæisk Fælles Akt, og advarer imod at </P>  \r\n\r\n<P>traktatfæste EF-topmøderne. EF-topmøderne er i forvejen et </P>  \r\n\r\n<P>alvorligt demokratisk tilbageskridt, og en traktatfæstelse vil </P>  \r\n\r\n<P>blot øge tendensen til at give disse møder en mere og mere </P>  \r\n\r\n<P>fremskudt position i EFs beslutningssystem. </P>  \r\n\r\n<P>SF vil i markedsudvalgets underudvalg gøre sit yderste for at skabe </P>  \r\n\r\n<P>sådanne procedurer i den danske beslutningsproces, at de værste </P>  \r\n\r\n<P>følger af EF-pakkevedtagelsen kan undgås. Samtidig vil SF gennem </P>  \r\n\r\n<P>forslag i tinget gøre sit yderste for at satse på øget nordisk </P>  \r\n\r\n<P>samarbejde og større åbenhed og samarbejde med andre lande for </P>  \r\n\r\n<P>også på den måde at gå aktivt ind i en proces, der kan modvirke </P>  \r\n\r\n<P>udviklingen henimod unionen. </P>  \r\n\r\n<P>Et andet mindretal (venstresocialisternes medlem af udvalget) </P>  \r\n\r\n<P>indstiller forslaget til vedtagelse med det af mindretallet </P>  \r\n\r\n<P>stillede ændringsforslag. Dog finder mindretallet, at </P>  \r\n\r\n<P>ratificeringen under alle omstændigheder bør afvente, at det på </P>  \r\n\r\n<P>forsvarlig vis er sikret, at den parlamentariske kontrol og </P>  \r\n\r\n<P>markedsudvalgets stilling ikke svækkes som følge af de nye regler </P>  \r\n\r\n<P>i Europæisk Fælles Akt. </P>  \r\n\r\n<P>ÆNDRINGSFORSLAG </P>  \r\n\r\n<P>Af </P>  \r\n\r\n<P>et mindretal (VS), tiltrådt af et mindretal (SF): </P>  \r\n\r\n<P>Til teksten </P>  \r\n\r\n<P>Teksten affattes således: </P>  \r\n\r\n<P>&#187;Folketinget meddeler sit samtykke til, at regeringen på Danmarks  \r\n\r\n</P>  \r\n\r\n<P>vegne ratificerer Europæisk Fælles Akt, som for Danmarks </P>  \r\n\r\n<P>vedkommende er undertegnet af udenrigsministeren i Haag den 28. </P>  \r\n\r\n<P>februar 1986. Folketingets samtykke er betinget af, at der ikke </P>  \r\n\r\n<P>gennemføres ændringer i EF-Ministerrådets forretningsorden, og af, </P>  \r\n\r\n<P>at der skabes sikre garantier for Luxembourgforligets vetoret.&#171; </P>  \r\n\r\n<P>BEMÆRKNINGER </P>  \r\n\r\n<P>Vælgerne godkendte ved folkeafstemningen den 27. februar 1986 </P>  \r\n\r\n<P>EF-pakken (Europæisk Fælles Akt). Efter forslagsstillernes </P>  \r\n\r\n<P>opfattelse bør denne afgørelse respekteres, hvor meget </P>  \r\n\r\n<P>forslagsstillerne end selv er imod EF-pakken. </P>  \r\n\r\n<P>Derimod er det klart, at folkeafstemningsresultatet ikke giver noget </P>  \r\n\r\n<P>som helst grundlag for at gå videre med unionsplanerne end </P>  \r\n\r\n<P>EF-pakken. Tværtimod kan det temmelig snævre flertal, som end ikke </P>  \r\n\r\n<P>udgør et flertal iblandt den samlede vælgerbefolkning (kun 42 pct. </P>  \r\n\r\n<P>af samtlige vælgere), kun fortolkes som en tilkendegivelse af, at </P>  \r\n\r\n<P>der ikke er støtte til en videregående unionsudvikling i den </P>  \r\n\r\n<P>danske befolkning. </P>  \r\n\r\n<P>Derfor bør Danmark ikke tilslutte sig mere end lige nøjagtig </P>  \r\n\r\n<P>EF-pakken. Det betyder også, at de vigtigste forudsætninger, som </P>  \r\n\r\n<P>pakken hviler på, må respekteres og sikres. </P>  \r\n\r\n<P>For det første var det, før folkeafstemningen blev udskrevet, fra </P>  \r\n\r\n<P>regeringens side meddelt folketingets markedsudvalg, at </P>  \r\n\r\n<P>Luxembourgforligets vetoret ville bestå uantastet også på de nye </P>  \r\n\r\n<P>områder, hvor der indføres flertalsafstemninger. Imidlertid er det </P>  \r\n\r\n<P>senere fra regeringens side i et notat erkendt, at Danmark </P>  \r\n\r\n<P>risikerer at blive overstemt, ikke at kunne samle en blokerende </P>  \r\n\r\n<P>minoritet i Rådet. </P>  \r\n\r\n<P>Dette kan bringe Danmark i den situation, at vetoretten ikke kan </P>  \r\n\r\n<P>håndhæves, da den jo ikke er sikret i traktaterne. Den kan </P>  \r\n\r\n<P>imidlertid sikres igennem f.eks en aftale mellem Frankrig, </P>  \r\n\r\n<P>Storbritannien, Irland, Grækenland og Danmark om altid at rykke </P>  \r\n\r\n<P>det land til undsætning, som ønsker at etablere en blokerende </P>  \r\n\r\n<P>minoritet (dvs. mindst 23 stemmer, hvoraf Danmark har tre, de </P>  \r\n\r\n<P>øvrige henholdsvis ti, ti, tre og fem stemmer). </P>  \r\n\r\n<P>Luxembourgforligets vetoret kan selvfølgelig også sikres gennem en </P>  \r\n\r\n<P>samlet ny skriftlig aftale, hvor også de lande, som ikke </P>  \r\n\r\n<P>anerkender vetoretten, og de lande, som hævder, at der foreligger </P>  \r\n\r\n<P>en forståelse om, at vetoretten ikke skal bruges på de nye områder </P>  \r\n\r\n<P>med flertalsafstemninger, nu tilslutter sig vetoretten. </P>  \r\n\r\n<P>For det andet er det klart, at vælgerne må have krav på, at der kun </P>  \r\n\r\n<P>gennemføres de institutionelle ændringer, som vælgerne </P>  \r\n\r\n<P>udtrykkeligt tog stilling til i form af det materiale, som </P>  \r\n\r\n<P>regeringen udsendte til afhentning på posthuse, biblioteker m.v. </P>  \r\n\r\n<P>I dette materiale var ikke indeholdt forslag om ændringer i Rådets </P>  \r\n\r\n<P>forretningsorden, ændringer, som ikke mindst det hollandske </P>  \r\n\r\n<P>formandskab stærkt ønsker, og som sammen med de nye regler i </P>  \r\n\r\n<P>EF-pakken vil gøre det yderligere vanskeligt for Danmark at </P>  \r\n\r\n<P>blokere sagerne, ikke mindst på de områder, hvor der efter de nye </P>  \r\n\r\n<P>regler i artikel 100 A indføres flertalsafstemninger. </P>  \r\n\r\n<P>Kent Kirk (KF) Collet (KF) Arne Lund (KF) Grove (KF) Bjørn </P>  \r\n\r\n<P>Elmquist (V) Svend Heiselberg (V) fmd. Tørnæs (V) Bollmann </P>  \r\n\r\n<P>(CD) Hjortnæs (S) Arne Jensen (S) Risgaard Knudsen (S) Ivar </P>  \r\n\r\n<P>Nørgaard (S) nfmd. Bjørn Westh (S) Gade (SF) Leif Hermann </P>  \r\n\r\n<P>(SF) Albrechtsen (VS) Niels Helveg Petersen (RV) </P>  \r\n\r\n<P>Partierne KrF, FP og FD havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851DA00127"
        },
        {
            "displayName": "Entydig dokumentidentifikation",
            "displayValue": "CL005801"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "127"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}