{
    "id": 35986,
    "title": "Videregivelse, forskrifter, medicintilskud, lister, apoteker, Det fælleskommunale System for Sociale Pensioner. ",
    "documentTypeId": "240",
    "isSagsforlobPeriodValid": false,
    "shortName": "KEN nr 11174 af 16/12/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at man nærede betænkelighed ved at antage, at der i medfør af  \r\n\r\n lov om offentlige myndigheders registre § 17, stk. 2, j.f. § 16, stk. </I>  \r\n\r\n</P>  \r\n\r\n<P> <I>2, 4, kunne tilvejebringes hjemmel i forskrifterne for Det  \r\n\r\n fælleskommunale System for Sociale Pensioner med henblik på  \r\n\r\n videregivelseslister over medicintilskudsberettigede pensionister til  \r\n\r\n apotekerne. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Videregivelse, forskrifter, medicintilskud,  \r\n\r\n lister, apoteker, Det fælleskommunale System for Sociale Pensioner. </H1>  \r\n\r\n<P></P>  \r\n\r\n<BR>  \r\n\r\n<P> Administrations- og Personaledepartementet anmodede Registertilsynet om  \r\n\r\n en udtalelse vedrørende ændring af forskrifterne for Det fælleskommunale  \r\n\r\n System for Sociale Pensioner. </P>  \r\n\r\n<P>Baggrunden for sagen var, at Administrations- og Personaledepartementet på  \r\n\r\n foranledning af en anmodning fra Kommunernes Landsforening ønskede at  \r\n\r\n etablere hjemmel i forskrifterne til videregivelse af lister over de  \r\n\r\n pensionister, der er berettiget til medicintilskud, til apotekerne til brug  \r\n\r\n ved beregning af medicintilskud. Listerne skulle indeholde oplysninger om  \r\n\r\n navn, personnummer og personlig tilskudsprocent til medicinindkøb. </P>  \r\n\r\n<P>Baggrunden for Kommunernes Landsforenings anmodning var, at der ved lov  \r\n\r\n nr. 390 af 10. juni 1987 om ændring af lov om social pension pr. 1. januar  \r\n\r\n 1988 er indført nye regler for beregning af medicintilskud, hvorefter et øget  \r\n\r\n antal pensionister er berettiget til medicintilskud. De nye regler for  \r\n\r\n beregning af medicintilskud har medført et betydeligt administrativt  \r\n\r\n merarbejde for apotekerne. </P>  \r\n\r\n<P> Administrations- og Personaledepartementet oplyste, at de problemer, der  \r\n\r\n er opstået som følge af de nye regler, hovedsageligt skyldes, at  \r\n\r\n pensionisterne ofte glemmer deres medicinkort, hvoraf den personlige  \r\n\r\n tilskudsprocent fremgår, at medicinen ofte bestilles ved  \r\n\r\n medicinudleveringssteder og håndkøbsudsalg, samt at medicinordinationer ofte  \r\n\r\n indtelefoneres af pensionisternes læge, som ikke har kendskab til de  \r\n\r\n personlige tilskudsprocenter. </P>  \r\n\r\n<P>Det fremgik af redegørelsen fra Kommunernes Landsforening, at der ikke  \r\n\r\n foreligger en egentlig formuleret aftale mellem Kommunernes Landsforening  \r\n\r\n og Danmarks Apotekerforening om, at der skal foretages en direkte afregning  \r\n\r\n mellem kommunerne og apotekerne, samt at der ikke foreligger et lovgrundlag,  \r\n\r\n der pålægger apotekerne denne afregning. Der har dog udviklet sig en praksis,  \r\n\r\n hvorefter apotekerne er &#187;mellemled&#171; mellem kommuner og klienter,  \r\n\r\n således at klienten kun betaler sin del af medicinudgiften til apotekerne,  \r\n\r\n som derefter begærer tilskuddet udbetalt fra kommunen. Afregningen mellem  \r\n\r\n kommunen og apotekerne sker månedsvis for samtlige mellemværender. </P>  \r\n\r\n<P> Kommunernes Landsforening anførte endvidere, at klienten ville skulle  \r\n\r\n erlægge den fulde betaling for medicinen til apotekerne og derefter selv  \r\n\r\n henvende sig til socialforvaltningen for at få tilskuddet udbetalt, såfremt  \r\n\r\n apotekerne ikke påtog sig at være &#187;mellemled&#171;. Landsforeningen  \r\n\r\n anførte endvidere, at en sådan ordning ville betyde besvær for klienterne og  \r\n\r\n et uoverkommeligt merarbejde for kommunerne, der løbende skulle udbetale  \r\n\r\n disse tilskud. Det blev endeligt oplyst, at det ikke kan pålægges  \r\n\r\n pensionisterne at købe medicinen på bestemte apoteker i kommunen. </P>  \r\n\r\n<P>Det var Administrations- og Personaledepartementets  \r\n\r\n og Kommunernes Landsforenings opfattelse, at oplysningerne kunne videregives  \r\n\r\n i medfør af lov om offentlige myndigheders registre § 17, stk. 2, jf. § 16,  \r\n\r\n stk. 2, nr. 4, hvorefter der kan ske videregivelse af oplysninger, når  \r\n\r\n videregivelsen er nødvendig for udførelsen af en persons eller virksomheds  \r\n\r\n opgave for det offentlige. </P>  \r\n\r\n<P>Sagen blev behandlet på et møde i Registerrådet. </P>  \r\n\r\n<P>Registertilsynet udtalte herefter, at man nærede betænkelighed ved at  \r\n\r\n antage, at de pågældende bestemmelser giver mulighed for at etablere hjemmel  \r\n\r\n i forskrifterne for Det fælleskommunale System for Sociale Pensioner til at  \r\n\r\n videregive lister til apotekerne over de pensionister, der er berettigede til  \r\n\r\n medicintilskud. </P>  \r\n\r\n<P>Registertilsynet lagde herved bl.a. vægt på, at det forhold, at  \r\n\r\n pensionisterne ikke behøver at anvende et bestemt apotek, må antages at  \r\n\r\n indebære, at videregivelse af oplysninger om den enkelte pensionist i  \r\n\r\n almindelighed ikke kan begrænses til det for pensionisten nærmeste apotek.  \r\n\r\n Ordningen ville således kunne medføre, at oplysningerne skulle videregives  \r\n\r\n til alle apoteker i den kommune, pensionisten bor i. Det bemærkedes  \r\n\r\n endvidere, at den påtænkte ordning i øvrigt ikke ville være tilstrækkelig i  \r\n\r\n tilfælde, hvor pensionisten henvender sig på apoteker uden for den  \r\n\r\n pågældendes bopælskommune. </P>  \r\n\r\n<P>På denne baggrund henstillede Registertilsynet, at den foreslåede ændring  \r\n\r\n af forskrifterne ikke gennemførtes. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Registertilsynets årsberetning 1988 s. 44. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19881117425"
        },
        {
            "displayName": "Entydig dokumentidentifikation",
            "displayValue": "CA003921"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11174"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "16/12/1988"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1989-4151-006"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}