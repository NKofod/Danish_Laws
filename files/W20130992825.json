{
    "id": 163098,
    "title": "SU – Udenlandsk statsborger – forhold på arbejdsmarkedet – Fast samliv og ægteskab.",
    "documentTypeId": "240",
    "isSagsforlobPeriodValid": true,
    "shortName": "KEN nr 9928 af 13/11/2013",
    "documentHtml": "<div class=\"bjelke\">Den fulde tekst</div><p class=\"Titel2\">SU – Udenlandsk statsborger – forhold på arbejdsmarkedet – Fast samliv og ægteskab.</p>\r\n<div class=\"Resume\">\r\n   <p class=\"TekstGenerel\">Tidsbegrænset ansættelse var ikke ensbetydende med frivillig arbejdsløshed. Vanskeligheder med at finde job kunne imidlertid ikke medføre ret til SU til omskoling til et andet fag. Ret til SU på baggrund af ufrivillig arbejdsløshed ville have forudsat, at ansøgers faglige skoling eller særlige specialisering var blevet overflødiggjort af forhold på arbejdsmarkedet. Fast samliv kunne ikke sidestilles med ægteskab.</p>\r\n</div>\r\n<p>\r\n   <span class=\"Bold\">Din klage vedrørende afslag på ret til SU</span>\r\n</p>\r\n<p>I brev modtaget 18. september 2012 har du klaget over Styrelsen for Videregående Uddannelsers (herefter: styrelsen) afgørelse af 20. august 2012 om, at du ikke har ret til SU.</p>\r\n<p>\r\n   <span class=\"Underline\">Ankenævnets afgørelse</span>\r\n</p>\r\n<p>Nævnet tiltræder styrelsens afgørelse af 20. august 2012 om, at du ikke har ret til SU.</p>\r\n<p>\r\n   <span class=\"Underline\">Begrundelse</span>\r\n</p>\r\n<p>SU-loven (lovbekendtgørelse nr. 661 af 29. juni 2009) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 2 a.</span> (. . .).</p>\r\n<p>\r\n   <span class=\"Italic\">Stk. 2.</span> Uddannelsessøgende, der er EU-statsborgere eller EØS-statsborgere, og deres familiemedlemmer kan få uddannelsesstøtte til uddannelse i Danmark og i udlandet efter de betingelser, der følger af EU-retten og EØS-aftalen. EU-statsborgere og EØS-statsborgere, der ikke er arbejdstagere eller selvstændige erhvervsdrivende i Danmark, og deres familiemedlemmer har først ret til uddannelsesstøtte efter 5 års sammenhængende ophold i Danmark, jf. dog stk. 3.</p>\r\n<p>(. . .)</p>\r\n<p>SU-bekendtgørelsen (dagældende bekendtgørelse nr. 455 af 08. juni 2009, nu bekendtgørelse nr. 1269 af 17. december 2012) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 67.</span> En EU-statsborger, der er arbejdstager eller selvstændig erhvervsdrivende i Danmark efter EU-rettens regler, kan få støtte til en uddannelse i Danmark eller i udlandet på samme betingelser som en dansk statsborger. Som arbejdstager eller selvstændig erhvervsdrivende efter EU-rettens regler anses også en EU-statsborger, der tidligere har været arbejdstager eller selvstændig erhvervsdrivende i Danmark, når der er indholdsmæssig og tidsmæssig sammenhæng mellem uddannelsen og det tidligere arbejde i Danmark, samt en ufrivilligt arbejdsløs, der som følge af helbredsmæssige forhold eller strukturelle forhold på arbejdsmarkedet har behov for omskoling med henblik på beskæftigelse i et fag uden indholdsmæssig og tidsmæssig sammenhæng med det tidligere arbejde i Danmark.</p>\r\n<p>(. . .)</p>\r\n<p>\r\n   <span class=\"Italic\">Strukturelle forhold på arbejdsmarkedet</span>\r\n</p>\r\n<p>Hvis en vandrende arbejdstager ufrivilligt er blevet arbejdsløs og på grund af forholdende på arbejdsmarkedet er nødt til at omskole sig med henblik på beskæftigelse i et andet fag, kan vedkommende have ret til SU, jf. SU-bekendtgørelsens § 67, stk. 1, 2. pkt.</p>\r\n<p>Det forhold, at din tidligere ansættelse i Danmark var tidsbegrænset, medfører ikke nødvendigvis, at du ikke kan anses for ufrivilligt arbejdsløs, jf. EU-Domstolens afgørelse i sagen C-413/01 Ninni-Orasche.</p>\r\n<p>Ankenævnet finder imidlertid, at det ikke kan tillægges forholdene på arbejdsmarkedet, at du ikke har haft mulighed for at udøve beskæftigelse i dit fag som bager. Ankenævnet fortolker bestemmelsens henvisning til forholdene på arbejdsmarkedet således, at bestemmelsen giver ret til SU for en ansøger, hvis faglige skoling eller særlige specialisering overflødiggøres eller på lignende vis begrænses ved en ændring af forholdene på arbejdsmarkedet. Vanskeligheder med at finde job i almindelighed kan ikke medføre ret til SU til omskoling til et andet fag.</p>\r\n<p>\r\n   <span class=\"Italic\">Indholdsmæssig og tidsmæssig sammenhæng mellem tidligere erhvervsarbejde og studium</span>\r\n</p>\r\n<p>Ankenævnet finder det udelukket, at der kan være tidsmæssig sammenhæng mellem dit tidligere arbejde som bager, som ophørte i december 2010, og din uddannelse som procesteknolog, som påbegyndtes i september 2012.</p>\r\n<p>\r\n   <span class=\"Italic\">Fast samliv med dansk statsborger</span>\r\n</p>\r\n<p>Ankenævnet bemærker, at fast samliv med en dansk statsborger eller EU-borger ikke kan sidestilles med ægteskab i relation til reglerne om SU, jf. EU-Domstolens afgørelse i sagen C-59/85, Reed. Årsagen til, at du ikke har indgået ægteskab med din faste samlever, kan ikke tillægges betydning.</p>\r\n<p>Ankenævnet beklager sagsbehandlingstiden.</p>\r\n<p>\r\n   <span class=\"Underline\">Sagsfremstilling</span>\r\n</p>\r\n<p>Det fremgår af ansøgning om SU modtaget 6. august 2012 på [udeladt], at du søger SU fra september 2012 til uddannelsen Procesteknolog [udeladt].</p>\r\n<p>Det fremgår af oplysningsskema til udenlandske statsborgere modtaget 6. august 2012, at du er [udeladt] statsborger, at du har haft ophold i Danmark siden 30. juni 2010, at du ikke har indgået ægteskab med en dansk statsborger, at du har haft erhvervsarbejde i Danmark i perioden fra september 2010 til december 2010, at du [på ansøgningstidspunktet] ikke har erhvervsarbejde, og at du ikke er i gang med uddannelse i Danmark.</p>\r\n<p>Styrelsen har ved brev af 20. august 2012 meddelt dig afslag på tildeling af SU.</p>\r\n<p>Du har i brev modtaget 18. september 2012 klaget til Ankenævnet for Statens Uddannelsesstøtteordninger og bl.a. anført, at du opfylder betingelsen om at have været arbejdstager i Danmark, at du blev ufrivilligt arbejdsløs, og at det på grund af situationen på arbejdsmarkedet (det strukturelle) var umuligt at finde andet job, både som ufaglært og inden for din branche. Du har anført, at en overbygning til din eksisterende uddannelse vil forbedre dine chancer for job betydeligt. Du har endvidere anført, at du opfylder betingelsen om indholdsmæssig og tidsmæssig sammenhæng mellem uddannelsen og dit tidligere arbejde i Danmark, idet du henviser til, at uddannelsen er en videreuddannelse af din baggrund som bager. Du har anført, at du har brugt den nødvendige tid på at udtømme mulighederne på det eksisterende jobmarked, og at du har valgt en anden retning nu, da det ikke lykkedes at komme videre. Du har tilføjet, at du står i fast forhold til en dansk kvinde, og at det alene er sygdom, som er årsag til, at I ikke er gift.</p>\r\n<p>Styrelsen har i brev af 11. december 2012 videresendt sagen sammen med en udtalelse til ankenævnet. Styrelsen har henvist til, at du indrejste til Danmark i juni 2010, at du i september 2010 blev ansat i et tre måneders vikariat, og at du ikke har haft yderligere beskæftigelse frem til studiestart i september 2012. Da du ikke er i arbejde, finder styrelsen, at du ikke kan betragtes som arbejdstager. Da du kun har været ansat i et vikariat, finder styrelsen, at du ikke er ufrivilligt arbejdsløs. Styrelsen finder endvidere, at din beskæftigelse er af så beskedent omfang, og tidsmæssigt ligger så langt tilbage, at der ikke kan være tale om tidsmæssig sammenhæng med din uddannelse.</p>\r\n<p>Ankenævnet har ved brev af 20. december 2012 fremsendt sagens akter til dig, således at du havde lejlighed til at fremkomme med bemærkninger hertil. Ankenævnet har ikke modtaget bemærkninger fra dig i den anledning, men har modtaget dine rykkerskrivelser af 24. juni 2013 og 24. august 2013.</p>\r\n<p>\r\n   <span class=\"Underline\">Underretning</span>\r\n</p>\r\n<p>Styrelsen er orienteret ved kopi af denne afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/05/2014"
        },
        {
            "displayName": "Accession",
            "displayValue": "W20130992825"
        },
        {
            "displayName": "Entydig dokumentidentifikation",
            "displayValue": "CE000045"
        },
        {
            "displayName": "Dato for indlæggelse",
            "displayValue": "10/05/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9928"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "13/11/2013"
        },
        {
            "displayName": "Administrerende myndighed",
            "displayValue": "Ankenævnet for Statens Uddannelsesstøtteordninger"
        },
        {
            "displayName": "Ressortministeriets journalnummer",
            "displayValue": "12/138940"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}