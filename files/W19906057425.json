{
    "id": 39453,
    "title": "Uddannelsesstøtte - klippekort - dobbeltklip ",
    "documentTypeId": "240",
    "isSagsforlobPeriodValid": false,
    "shortName": "KEN nr 60574 af 23/11/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Klager søgte ikke om uddannelsesstøtte i støtteåret 1989/90 og blev  \r\n\r\n derfor først indplaceret i klippekortsystemet pr. 1. august 1990. </I> </P>  \r\n\r\n<P> <I>SU-styrelsen mente, at man ved indplaceringen skulle medregne alle  \r\n\r\n indskrivningsperioder frem til indplaceringstidspunktet, d.v.s. </I> </P>  \r\n\r\n<P> <I>også støtteåret 1989/90. Klager havde således ikke sparet klip op  \r\n\r\n efter 1. august 1989 og opfyldte ikke betingelserne for at få dobbeltklip.  \r\n\r\n Ankenævnet fandt, at den manglende indplacering i klippekortsystemet pr. 1.  \r\n\r\n august 1989 ikke kunne bevirke, at støtteåret 1989/90 skulle regnes som  \r\n\r\n forbrugt støttetid, men perioden skulle regnes som opsparet støttetid. Klager  \r\n\r\n var derefter berettiget til dobbeltklip i de sidste 12 måneder af sin  \r\n\r\n uddannelse. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Uddannelsesstøtte - klippekort - dobbeltklip  \r\n\r\n</H1>  \r\n\r\n<P></P>  \r\n\r\n<P>Ankenævnets brev af 23. november 1990: </P>  \r\n\r\n<P>I et brev af 3. august 1990 har De klaget over, at Styrelsen for Statens  \r\n\r\n Uddannelsesstøtte ved støttemeddelelsen for støtteperioden 1. august - 31.  \r\n\r\n december 1990 ikke har tildelt Dem dobbeltklip i de sidste 12 måneder af  \r\n\r\n Deres uddannelse. De har undladt at søge støtte i hele støtteåret 1. august  \r\n\r\n 1989 - 31. juli 1990, men har ikke været indplaceret i klippekortsystemet. Da  \r\n\r\n De er i en videregående uddannelse, der er normeret til at vare mere end 48  \r\n\r\n måneder og forventer at afslutte uddannelsen i juni 1991, samt har undladt at  \r\n\r\n søge om støtte i et støtteår, mener De, at De på nuværende tidspunkt burde  \r\n\r\n kunne indplaceres med 24 resterende klip og ikke som afgørelsen lyder på: 12  \r\n\r\n klip. </P>  \r\n\r\n<P>Det fremgår af sagen, at De har været indskrevet ved Københavns  \r\n\r\n Universitet ved medicinstudiet siden efteråret 1980. Ved støtteberegningen  \r\n\r\n for støtteperioden 1. august - 31. december 1990 blev der medregnet 7 år som  \r\n\r\n tidligere indskrivningsperiode. </P>  \r\n\r\n<P>SU-styrelsen har i brev af 27. september 1990 i anledning af Deres klage  \r\n\r\n afgivet en udtalelse, som De har fået tilsendt i kopi. Styrelsen anfører, at  \r\n\r\n De er blevet indplaceret i klippekortsystemet pr. 1. august 1990. Styrelsen  \r\n\r\n henviser til § 17 i bekendtgørelse nr. 224 af 30. marts 1990 om  \r\n\r\n uddannelsesstøtte, hvorefter de uddannelsessøgende indplaceres i klippekortet  \r\n\r\n på det tidspunkt, hvor de første gang efter 1. august 1989 søger støtte til  \r\n\r\n den videregående uddannelse. Indplaceringen er sket efter reglerne i § 21 i  \r\n\r\n bekendtgørelsen. Efter styrelsens opfattelse følger det af § 21 sammenholdt  \r\n\r\n med § 17, at man ved indplaceringen skal medregne indskrivningsperioder frem  \r\n\r\n til indplaceringstidspunktet. I det foreliggende tilfælde betyder det, at  \r\n\r\n også studieåret 1989/90 skal medregnes. De har derfor ikke sparet klip op  \r\n\r\n efter 1. august 1989. Styrelsen er på denne baggrund enig med Københavns  \r\n\r\n Universitet i, at De ikke opfylder betingelserne for at få dobbeltklip, jf. §  \r\n\r\n 3 a, stk. 2, i Undervisnings- og Forskningsministeriets bekendtgørelse nr.  \r\n\r\n 917 af 22. december 1989 af lov om statens uddannelsesstøtte, sammenholdt med  \r\n\r\n § 2, stk. 1, i lov nr. 823 af 21. december 1988 og punkt 4.3.7 i Tillæg til  \r\n\r\n Håndbog om statens uddannelsesstøtte 1989/90 for efteråret 1990. De har i et  \r\n\r\n brev af 23. oktober 1990 kommenteret styrelsens udtalelse. </P>  \r\n\r\n<P>Undervisningsministeriet har i brev af 8. november 1990 afgivet en  \r\n\r\n udtalelse i sagen. Ministeriet anfører, at den indskrivningstid, der  \r\n\r\n fradrages i forbindelse med indplaceringen, betragtes som forbrugt. Den  \r\n\r\n pågældende periode kan følgelig ikke også anses for en opsparingsperiode.  \r\n\r\n</P>  \r\n\r\n<P>Ankenævnet lægger til grund, at det fremgår af § 17, stk. 1, i  \r\n\r\n Undervisnings- og Forskningsministeriets bekendtgørelse nr. 224 af 30. marts  \r\n\r\n 1990 om uddannelsesstøtte, at de uddannelsessøgende indplaceres i  \r\n\r\n klippekortsystemet på det tidspunkt, hvor de første gang efter den 1. august  \r\n\r\n 1989 søger om støtte. Indplaceringen sker efter reglerne i §§ 19, 20 og 21.  \r\n\r\n For uddannelsessøgende, der har påbegyndt deres første støtteberettigende  \r\n\r\n videregående uddannelse før 15. marts 1988, findes reglerne i § 21 i samme  \r\n\r\n bekendtgørelse. Indplaceringen sker med en støttetid svarende til sædvanlig  \r\n\r\n studietid for den igangværende uddannelse med tillæg af 1 år og med fradrag  \r\n\r\n for indskrivningsperioder ved den igangværende uddannelse og ved tidligere  \r\n\r\n afsluttede eller afbrudte støtteberettigende videregående uddannelser. </P>  \r\n\r\n<P>Det var et almindeligt princip ved klippekortsystemets indførelse, at også  \r\n\r\n ældre studerende skulle ind under det nye system og dermed indplaceres fra 1.  \r\n\r\n august 1989, hvis de søgte om støtte. Dette princip fremgår af  \r\n\r\n bekendtgørelsens §§ 20 og 21. Med SUstyrelsens og ministeriets fortolkning  \r\n\r\n udstrækker man de tidligere regler til at gælde også efter denne dato. </P>  \r\n\r\n<P>Der var ikke noget til hinder for, at De i støtteåret 1989/90 kunne have  \r\n\r\n søgt om støtte, idet De var indskrevet ved Københavns Universitet i dette  \r\n\r\n støtteår. </P>  \r\n\r\n<P>Ankenævnet finder herefter, at De skal have medhold i Deres klage, og at  \r\n\r\n De er berettiget til dobbeltklip i de sidste 12 måneder af Deres uddannelse.  \r\n\r\n Støtteåret 1989/90 skal således ikke regnes som forbrugt støttetid, men som  \r\n\r\n opsparet støttetid. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19906057425"
        },
        {
            "displayName": "Entydig dokumentidentifikation",
            "displayValue": "CA007388"
        },
        {
            "displayName": "Dato for indlæggelse",
            "displayValue": "17/06/2004"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60574"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "23/11/1990"
        },
        {
            "displayName": "Administrerende myndighed",
            "displayValue": "Ankenævnet for Uddannelsesstøtten"
        },
        {
            "displayName": "Ressortministeriets journalnummer",
            "displayValue": "508/90"
        },
        {
            "displayName": "Stikord",
            "displayValue": "SU"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}