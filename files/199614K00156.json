{
    "id": 108393,
    "title": "1996 BTL 156   BETÆNKNING OVER FORSLAG TIL LOV OM ÆNDRING AF LOV OM   ARBEJDSLØSHEDSFORSIKRING M.V. (OPFYLDELSE AF BESKÆFTIGELSESKRAVET EFTER   SYGDOM, BARSEL, BØRNEPASNINGSORLOV M.V.)    NR L 156 1996-97, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1996/1 BTL 156",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 156 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om  \r\n\r\n arbejdsløshedsforsikring m.v. (Opfyldelse af beskæftigelseskravet efter  \r\n\r\n sygdom, barsel, børnepasningsorlov m.v.) <BR>  \r\n\r\n Nr L 156 1996-97, 1. samling </P>  \r\n\r\n<P></P>  \r\n\r\n<P>Afgivet af Arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19970507 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til arbejdsministeren, som denne har besvaret </P>  \r\n\r\n<P>skriftligt. Et af disse spørgsmål og arbejdsministerens svar herpå </P>  \r\n\r\n<P>er optrykt som bilag til betænkningen. </P>  \r\n\r\n<P>Endvidere har udvalget modtaget en skriftlig henvendelse fra Den  \r\n\r\n Kristelige Fagbevægelse. </P>  \r\n\r\n<P>Der er af arbejdsministeren og af et mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Det Radikale Venstres, Enhedslistens og Centrum-Demokraternes  \r\n\r\n medlemmer af udvalget) lovforslaget til <I>vedtagelse</I> med det af  \r\n\r\n arbejdsministeren stillede ændringsforslag. </P>  \r\n\r\n<P>Et mindretal inden for flertallet (Socialistisk Folkepartis og  \r\n\r\n Enhedslistens medlemmer af udvalget) havde gerne set, at flere grupper var  \r\n\r\n kommet ind under den foreslåede ordning. Det gælder mennesker, der har været  \r\n\r\n på </P>  \r\n\r\n<P>- sabbatorlov, </P>  \r\n\r\n<P>- påbegyndt SU-berettiget uddannelse, </P>  \r\n\r\n<P>- uddannelse med godtgørelse i henhold til lov om  \r\n\r\n arbejdsmarkedsuddannelser m.v., </P>  \r\n\r\n<P>- ikke sammenhængende sygdomsperioder af mindre end 4 ugers varighed. </P>  \r\n\r\n<P>Dertil kommer, at mindretallet finder, at det er et problem, at personer,  \r\n\r\n der er faldet ud af dagpengesystemet i perioden 1. januar 1997 til 30. januar  \r\n\r\n 1997, stilles ringere end personer i samme situation både før og efter dette  \r\n\r\n tidsrum. Mindretallet har dog bemærket, at de pågældende har mulighed for at  \r\n\r\n få foretaget en ny beregning, således at de kan opnå ret til en  \r\n\r\n dagpengeperiode fra den 30. januar 1997. </P>  \r\n\r\n<P>Et <I>mindretal</I> (Venstres og Det Konservative Folkepartis medlemmer af  \r\n\r\n udvalget) indstiller lovforslaget til <I>vedtagelse</I> med de stillede  \r\n\r\n ændringsforslag. </P>  \r\n\r\n<P>Mindretallet understreger, at der i forbindelse med finanslovsforliget for  \r\n\r\n 1996 blev strammet op i reglerne, så man skulle have 52 ugers beskæftigelse  \r\n\r\n inden for 3 år for at få adgang til dagpengesystemet ved  \r\n\r\n førstegangsoptjeningen, ligesom der krævedes 52 ugers beskæftigelse for  \r\n\r\n genoptjening af retten til dagpenge inden for ydelsesperioden. </P>  \r\n\r\n<P>Der blev altså skærpet, så man skulle have haft beskæftigelse 1/3 af tiden  \r\n\r\n frem for 1/6 af tiden. Efter at loven er begyndt at virke, er nærværende  \r\n\r\n lovforslag blevet fremsat. Lovforslaget vil underminere den aftale, som blev  \r\n\r\n indgået mellem Det Konservative Folkeparti og regeringen omkring finansloven  \r\n\r\n for 1996, og opfattes som direkte forligsbrud på finanslovaftalen. </P>  \r\n\r\n<P>Venstre og Det Konservative Folkeparti har, efter at loven er begyndt at  \r\n\r\n virke med de skærpede krav, erfaret, at visse grupper kan blive ramt, og er  \r\n\r\n derfor indstillet på at lempe reglerne i følgende tilfælde: Hvor der er tale  \r\n\r\n om perioder med støtte til pasning af handicappet eller alvorligt sygt barn  \r\n\r\n efter lov om social bistand, hvor der er tale om perioder med støtte til  \r\n\r\n pasning af nærtstående, der ønsker at dø i eget hjem efter lov om social  \r\n\r\n bistand, og perioder med fravær på grund af barsel eller adoption efter lov  \r\n\r\n om ligebehandling af mænd og kvinder med hensyn til beskæftligelse og  \r\n\r\n barselorlov. </P>  \r\n\r\n<P>Derimod kan Venstre og Det Konservative Folkeparti ikke acceptere, at der  \r\n\r\n uden disse partiers accept åbnes op for lempelser for nye grupper, der er  \r\n\r\n blevet ramt af finanslovaftalen for 1996. </P>  \r\n\r\n<P>Såfremt lovforslaget vedtages uden det af Venstre og Det Konservative  \r\n\r\n Folkeparti stillede ændringsforslag, så er det et klart brud på det forlig,  \r\n\r\n Det Konservative Folkeparti indgik med regeringen om finansloven for 1996.  \r\n\r\n</P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse</I> med det af mindretallet  \r\n\r\n tiltrådte ændringsforslag. </P>  \r\n\r\n<P>Mindretallet bemærker i øvrigt, at for Fremskridtspartiet er det vigtigt,  \r\n\r\n at lov om arbejdsløshedsforsikring m.v. er indrettet på en sådan måde, at de  \r\n\r\n personer, som har valgt at passe et handicappet eller alvorligt sygt barn  \r\n\r\n eller passe en nærtstående, som ønsker at dø i eget hjem, ikke skubbes ud af  \r\n\r\n forsikringsordningen. </P>  \r\n\r\n<P>Fremskridtspartiet kan derfor støtte det meste af lovforslaget.  \r\n\r\n Fremskridtspartiet er dog ikke indstillet på, at personer, som har valgt at  \r\n\r\n tage orlov, skal være omfattet, idet Fremskridtspartiet principielt er imod  \r\n\r\n skatteyderbetalt orlov. </P>  \r\n\r\n<P>Da ændringsforslaget fra Venstre og Det Konservative Folkeparti næppe  \r\n\r\n bliver vedtaget, vil Fremskridtspartiet ved 3. behandling stemme imod det  \r\n\r\n samlede lovforslag, jf. ovenstående sondring mellem de positive og de  \r\n\r\n negative dele af lovforslaget. </P>  \r\n\r\n<P>ÆndringsforslagAf et <I>mindretal</I> (V og KF), tiltrådt af et  \r\n\r\n<I>mindretal</I> (FP): </P>  \r\n\r\n<P>Til § 1 <B>1)</B> I det under <I>nr. 1</I> foreslåede <I>§ 53, stk. 6,</I>  \r\n\r\n udgår <I>nr. 1, 4</I> og <I>5.</I>  </P>  \r\n\r\n<P>Af <I>arbejdsministeren,</I> tiltrådt af et <I>flertal</I> (udvalget med  \r\n\r\n undtagelse af FP): </P>  \r\n\r\n<P>Til § 2 <B>2)</B> Paragraffen affattes således: </P>  \r\n\r\n<P> <B>&#187;§ 2</B> Loven træder i kraft dagen efter bekendtgørelsen i  \r\n\r\n Lovtidende. Loven har virkning fra den 30. januar 1997.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 Forslagsstillerne finder ikke, at det skærpede regelsæt omkring  \r\n\r\n 52-ugers-reglen, som blev vedtaget i forbindelse med finansloven for 1996,  \r\n\r\n skal have virkning for personer, der passer handicappet eller alvorligt sygt  \r\n\r\n barn, personer, der bistår nærtstående, der ønsker at dø i eget hjem, samt  \r\n\r\n personer på barsel. </P>  \r\n\r\n<P>Til nr. 2 Det foreslås, at lovforslaget træder i kraft dagen efter  \r\n\r\n bekendtgørelsen i Lovtidende med virkning fra fremsættelsen den 30. januar  \r\n\r\n 1997. </P>  \r\n\r\n<P>Derved sikres det, at medlemmer, der er omfattet af lovforslaget, og som  \r\n\r\n er ledige i perioden fra den 30. januar til lovens bekendtgørelse i  \r\n\r\n Lovtidende, vil kunne få ret til dagpenge med tilbagevirkende kraft. </P>  \r\n\r\n<P>Det er en forudsætning for ret til dagpenge med tilbagevirkende kraft, at  \r\n\r\n medlemmet i øvrigt opfyldte betingelserne for ret til dagpenge, herunder at  \r\n\r\n medlemmet ved en konkret vurdering kan godtgøre at have stået til rådighed i  \r\n\r\n ledighedsperioden. </P>  \r\n\r\n<P>Jan Petersen (S) fmd. <I>Ole Vagn Christensen (S) Poul Erik Dyrlund (S)  \r\n\r\n Lone Møller (S) Jens Peter Vernersen (S) Aage Frandsen (SF)</I> nfmd.  \r\n\r\n<I>Vibeke Peschardt (RV) Jette Gottlieb (EL) Addi Andersen (CD) Helge Sander  \r\n\r\n (V) Charlotte Antonsen (V) Flemming Oppfeldt (V) Ulla Tørnæs (V) Bendt  \r\n\r\n Bendtsen (KF) Frank Dahlgaard (KF) Brian Mikkelsen (KF) Tom Behnke (FP) Dansk  \r\n\r\n Folkeparti havde ikke medlemmer i udvalget. </I></P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til arbejdsministeren og dennes svar herpå </P>  \r\n\r\n<P> <I>Spørgsmål nr. 8:</I>  </P>  \r\n\r\n<P>Ministeren henviser i sit svar på spørgsmål 6 (jf. bilag 11) til svaret på  \r\n\r\n spørgsmål 5, hvoraf det fremgår, at et medlem vil kunne få ret til dagpenge  \r\n\r\n med tilbagevirkende kraft fra lovens fremsættelse (30. januar). Hvorledes er  \r\n\r\n et medlem, der ikke har været dagpengeberettiget fra den 1. januar 1997,  \r\n\r\n stillet? </P>  \r\n\r\n<P> <I>Svar:</I>  </P>  \r\n\r\n<P>Jeg går ud fra, at der i spørgsmålet sigtes til et medlem, der er blevet  \r\n\r\n ledig mellem 1. januar og 30. januar, men ikke opfyldte beskæftigelseskravet  \r\n\r\n på 52 ugers arbejde inden for 3 år. </P>  \r\n\r\n<P>Det foreslåede virkningstidspunkt for lovforslaget betyder, at medlemmer,  \r\n\r\n der er blevet ledige i perioden 1. januar til 30. januar, og som ikke  \r\n\r\n opfyldte beskæftigelseskravet p.g.a. f.eks. børnepasningsorlov, ikke kan få  \r\n\r\n dagpenge for denne periode. </P>  \r\n\r\n<P>Når lovforslaget forhåbentlig træder i kraft, vil disse medlemmer kunne  \r\n\r\n opnå ret til en dagpengeperiode fra den 30. januar, selv om ledigheden er  \r\n\r\n indtrådt tidligere - selvfølgelig forudsat at medlemmet fortsat kan opfylde  \r\n\r\n beskæftigelseskravet den 30. januar. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1997"
        },
        {
            "displayName": "Accession",
            "displayValue": "199614K00156"
        },
        {
            "displayName": "Entydig dokumentidentifikation",
            "displayValue": "CL007799"
        },
        {
            "displayName": "Dato for førstegangsindlæggelse",
            "displayValue": "21/05/1997"
        },
        {
            "displayName": "Dato for indlæggelse",
            "displayValue": "21/05/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "156"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}