{
    "id": 157350,
    "title": "Ankestyrelsens principafgørelse O-65-97 om vurderingsgrundlag - kommunalbestyrelsesmedlem - hjælpemiddel - byrådsarbejde - arbejdsmarkedsbidrag - atp - bil",
    "documentTypeId": "240",
    "isSagsforlobPeriodValid": true,
    "shortName": "KEN nr 9889 af 15/04/1997",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-65-97 om vurderingsgrundlag - kommunalbestyrelsesmedlem - hjælpemiddel - byrådsarbejde - arbejdsmarkedsbidrag - atp - bil</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En bilansøgning fra en 71-årig kvinde, der var kommunalbestyrelsesmedlem og for dette modtog et månedligt vederlag på ca. 7.000 kr., skulle bedømmes på ikke-erhvervsmæssigt grundlag.</p>\r\n   <p class=\"TekstGenerel\">Ankestyrelsen fandt, at det forhold, at ansøger betalte arbejdsmarkedsbidrag og ATP af vederlaget ikke kunne begrunde, at vederlaget kunne sidestilles med erhvervsindtægt.</p>\r\n   <p class=\"TekstGenerel\">Ankestyrelsen fandt endvidere, at ansøger ikke opfyldte de helbredsmæssige betingelser for bilstøtte på ikke-erhvervsmæssigt grundlag, og at ansøger heller ikke opfyldte betingelserne for tilskud til særlig indretning i form af automatisk transmission.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>15-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 110 af 26. februar 1996 - § 58, stk. 3</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen drejede sig om en 71-årig kvinde, som modtog folkepension. Ansøger var medlem af en kommunalbestyrelse og modtog for dette etvederlag på ca. 7.000 kr. månedligt. Der blev betalt arbejds markedsbidrag og ATP af vederlaget.</p>\r\n<p>Som følge af at ansøger var medlem af kommunalbestyrelsen, var hun også medlem af flere forskellige udvalg.</p>\r\n<p>Ansøger led af følger efter benbrud på venstre underben i form af venstresidig spidsfodsstilling, belastningssmerter i venstre hofte og knæ samt båndskiveafsmalninger i lænd og hals med slidgigt. Ansøger havde i 1977 og i 1984 fået offentlig støtte til køb af bil på erhvervsmæssigt grundlag.</p>\r\n<p>I 1991 fik ansøger afslag på at få udskiftet tidligere bevilget bil, da hun ikke længere var i beskæftigelse. Ankestyrelsen stadfæstede i 1992 denne afgørelse.</p>\r\n<p>Om ansøgers gangfunktionsevne var det oplyst, at hun var i stand til at gå op til 500 meter, men at gangen var haltende og usikker på ujævnt terræn. Ansøger havde i brev af 15. maj 1996 til Ankestyrelsen bl.a. anført, at hun stod uforstående overfor, at borgerligt ombud ikke kunne sidestilles med erhverv, idet hun betalte både arbejdsmarkedsbidrag og ATP af det vederlag, hun modtog i forbindelse med hvervet som medlem af kommunalbestyrelsen.</p>\r\n<p>Sagen blev behandlet i principielt møde med henblik på afklaring af, om byrådsarbejde kan give grundlag for, at en bilansøgning skal bedømmes på erhvervsmæssigt grundlag, jf. SM O-23-89. Der er siden udsendelsen af denne SM kommet ændrede regler vedrørende betaling af ATP og arbejdsmarkedsbidrag af indtægter hidrørende fra byrådsarbejde.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at ansøgers hverv som medlem af kommunalbe styrelsen var et borgerligt ombud, og at vederlaget, som ansøger modtog herfor, ikke kunne sidestilles med erhvervsindtægt.</p>\r\n<p>Ankestyrelsen lagde vægt på, at det forhold, at ansøger betalte ATP og arbejdsmarkedsbidrag af vederlaget, som ansøger modtog for at være medlem af kommunalbestyrelsen, ikke kunne begrunde, at ansøgers medlemskab af kommunalbestyrelsen kunne betragtes som erhvervsmæssig beskæftigelse. Ankestyrelsen henviste til, at andre grupper, som ikke betragtes som lønmodtagere, også betaler ATP og arbejdsmarkedsbidrag af visse indkomster.</p>\r\n<p>Ankestyrelsen fandt derfor, at ansøgningen skulle bedømmes på ikke erhvervsmæssigt grundlag, idet hvervet som medlem af kommunalbestyrelsen efter Ankestyrelsens vurdering ikke kunne bevirke, at ansøgningen skulle bedømmes på erhvervsmæssigt grundlag.</p>\r\n<p>Ankestyrelsen fandt ud fra oplysningerne om ansøgerens helbredsforhold og funktionsevne, at hun ikke opfyldte betingelserne for støtte til køb af bil på ikke-erhvervsmæssigt grundlag. Ankestyrelsen fandt endvidere ikke, at hun opfyldte betingelserne for tilskud til særlig indretning i form af automatisk transmission.</p>\r\n<p>Ankestyrelsen stadfæstede således revaliderings- og pensionsnævnets afgørelse om afslag på bilstøtte på ikke-erhvervsmæssigt grundlag og afslag på særlig indretning i form af automatisk transmission.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19970988925"
        },
        {
            "displayName": "Entydig dokumentidentifikation",
            "displayValue": "BS010138"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9889"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "15/04/1997"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 300256-96"
        },
        {
            "displayName": "Stikord",
            "displayValue": "O-65-97"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}