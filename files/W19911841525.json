{
    "id": 36962,
    "title": "Goodwill - igangværende arbejder - renteberegning. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18415 af 05/11/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ved beregning af goodwill i henhold til SD-cirkulære 1988-17 i  \r\n\r\n forbindelse med omdannelse af en personlig virksomhed til aktieselskab skulle  \r\n\r\n igangværende arbejder indgå med nettoværdien ved beregning af forrentning af  \r\n\r\n virksomhedens aktiver. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Goodwill - igangværende arbejder -  \r\n\r\n renteberegning. (* 1) </H1>  \r\n\r\n<P></P>  \r\n\r\n<P>A klagede for indkomståret 1988 over, at de lokale skattemyndigheder havde  \r\n\r\n forhøjet hans kapitalindkomst med 1.668.000 kr. i merpris for goodwill og med  \r\n\r\n 417.000 i skattegodtgørelse heraf. Skattemyndighederne havde anset goodwill i  \r\n\r\n forbindelse med omdannelse af personlig drevet virksomhed til selskab for  \r\n\r\n ansat for højt, og havde beskattet merprisen som udlodning i henhold til  \r\n\r\n ligningslovens § 16 A, hvortil kom skattegodtgørelse i henhold til  \r\n\r\n selskabsskattelovens § 17 A. </P>  \r\n\r\n<P>Det fremgik af sagen, at klageren i februar 1988 havde omdannet sit  \r\n\r\n personligt drevne tømrer- og snedkerfirma til aktieselskab, og at klageren i  \r\n\r\n den forbindelse havde overdraget goodwill for 3.448.000 kr. til selskabet.  \r\n\r\n Salget havde omfattet virksomhedens væsentligste aktiviteter, og den  \r\n\r\n personligt drevne virksomhed omfattede herefter udlejning af bygninger og  \r\n\r\n driftsmateriel samt administration af det timelønnede personale, der  \r\n\r\n arbejdede for selskabet. </P>  \r\n\r\n<P>Skatteankenævnet, der havde beregnet goodwill i henhold til SD-cirkulære  \r\n\r\n 1988-17 til 1.778.850 kr., havde medtaget igangværende arbejder i forrentning  \r\n\r\n af virksomhedens aktiver, 6.070.740 kr., som et bruttoaktiv. </P>  \r\n\r\n<P>Klagerens repræsentant påstod vederlag for goodwill godkendt med 2.903.360  \r\n\r\n kr. Han havde ved beregningen i henhold til SD-cirkulære 1988-17 opgjort  \r\n\r\n igangværende arbejder som et nettoaktiv. </P>  \r\n\r\n<P>Det var oplyst, at de igangværende arbejder havde udgjort 3.192.533 kr. og  \r\n\r\n de tilhørende acontofaktureringer 4.708.329 kr. i 1987 (ekskl. avance på 20%,  \r\n\r\n 3.766.663 kr.), samt at acontofaktureringer var medregnet i acontoavancer.  \r\n\r\n</P>  \r\n\r\n<P>Repræsentanten gjorde gældende, at der efter Foreningen af  \r\n\r\n Statsautoriserede Revisorers regnskabsvejledning skulle ske en reduktion af  \r\n\r\n aktivposten igangværende arbejder, hvorefter aktivposten viste det  \r\n\r\n nettobeløb, som virksomheden havde i entreprisekontrakter. Repræsentanten  \r\n\r\n anførte, at der ved anvendelse af SD-cirkulære 1988-17 burde beregnes  \r\n\r\n forrentning af posten igangværende arbejder som et nettoaktiv, da der ellers  \r\n\r\n ville blive beregnet forrentning af de samme aktiver 2 gange, idet  \r\n\r\n acontoindbetalinger indgik i balancen under andre aktiver. </P>  \r\n\r\n<P>Repræsentanten henviste til TfS 1991.140, hvorefter igangværende arbejder  \r\n\r\n ved beregning af forrentning af aktiver kunne indgå med nettoværdien. </P>  \r\n\r\n<P>Landsskatteretten kunne tiltræde det af klagerens repræsentant anførte og  \r\n\r\n fandt herefter - med tiltrædelse af Told- og Skattestyrelsen - at  \r\n\r\n igangværende arbejde burde indgå med nettoværdien i beregning af forrentning  \r\n\r\n af virksomhedens aktiver. Værdien af goodwill udgjorde herefter 2.903.360 kr.  \r\n\r\n Udlodning i form af merpris for goodwill blev herefter nedsat til 544.640 kr.  \r\n\r\n og skattegodtgørelsen heraf til 136.160 kr. </P>  \r\n\r\n<P>LV 1991, SF 1.2.3.4. </P>  \r\n\r\n</DIV>",
    "isHistorical": false,
    "editorialNotes": [
        "(* 1)Afgørelsen er offentliggjort i t&s nyt 1992, nr. 3, side 85."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19911841525"
        },
        {
            "displayName": "Entydig dokumentidentifikation",
            "displayValue": "CA004897"
        },
        {
            "displayName": "Dato for indlæggelse",
            "displayValue": "19/08/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18415"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "05/11/1991"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 620-8940-00146."
        },
        {
            "displayName": "Stikord",
            "displayValue": "GOODWILL"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}