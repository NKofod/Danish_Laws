{
    "id": 38272,
    "title": "Klage over Rådets afgørelser om hemmeligholdelse afvist på grund af lovændring. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 60541 af 14/10/1993",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Konkurrenceankenævnet afviste at behandle Glasuld A/S og Rockwool A/S'  \r\n\r\n klager over Rådets afgørelser om hemmeligholdelse af selskabernes  \r\n\r\n samarbejdsaftaler respektive bonusaftaler med større kunder. Rådets afgørelse  \r\n\r\n om offentliggørelse var truffet efter den daværende konkurrencelovs § 10,  \r\n\r\n stk. 2. På grund af ændringen af lovens § 10 og den samtidige ændring af  \r\n\r\n lovens § 18, stk. 1, ved lovnummer 280 af 29. april 1992, kunne Rådets  \r\n\r\n afgørelse om offentliggørelse ikke længere indbringes for  \r\n\r\n Konkurrenceankenævnet. </I> </P>  \r\n\r\n<P> <I>I medfør af konkurrencelovens dagældende § 18, stk. 3, havde klagen  \r\n\r\n haft opsættende virkning, således at der endnu ikke var sket  \r\n\r\n offentliggørelse. Rådets afgørelse af 9. april 1992 havde således ikke  \r\n\r\n længere betydning for klageren. Da Ankenævnet ikke var kompetent til at  \r\n\r\n afgøre spørgsmålet om offentliggørelse, måtte Ankenævnet afvise at behandle  \r\n\r\n klagerne. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Klage over Rådets afgørelser om hemmeligholdelse  \r\n\r\n afvist på grund af lovændring. (* 1) </H1>  \r\n\r\n<P></P>  \r\n\r\n<P>År 1993, den 14. oktober afsagde Konkurrenceankenævnet i sagen 92-26.216  \r\n\r\n Rockwool A/S ctr. Konkurrencerådet sålydende </P>  \r\n\r\n<P> KENDELSE: </P>  \r\n\r\n<P>Ved skrivelse af 4. maj 1992 har advokat K. L. Nemeth på vegne Rockwool  \r\n\r\n A/S klaget over en af Konkurrencerådet den 9. april 1992 meddelt afgørelse,  \r\n\r\n hvorved Konkurrencerådet fandt, at Rockwool A/S' anmodning om  \r\n\r\n hemmeligholdelse af bonusaftaler ikke i medfør af den dagældende  \r\n\r\n konkurrencelovs § 10, stk. 3, kunne imødekommes. </P>  \r\n\r\n<P>Klageren har påstået afgørelsen ophævet og har subsidiært påstået  \r\n\r\n hjemvisning af sagen. </P>  \r\n\r\n<P>Til støtte herfor har klageren anført, at offentliggørelse vil kunne  \r\n\r\n medføre væsentlig økonomisk skade for klageren. Uanset at ændringen af  \r\n\r\n konkurrencelovens § 10, stk. 3, først trådte i kraft den 1. juni 1992, gør de  \r\n\r\n hensyn, der ligger bag lovændringen, sig gældende med samme styrke, hvad  \r\n\r\n enten rådets afgørelse er før eller efter lovændringens ikrafttræden. Der må  \r\n\r\n ved afgørelsen for Konkurrenceankenævnet tages hensyn til såvel nyt faktum  \r\n\r\n som nye lovbestemmelser. </P>  \r\n\r\n<P>Konkurrencerådet har påstået afgørelsen stadfæstet og har til støtte  \r\n\r\n herfor anført, at man ved bedømmelsen af bonusaftalerne må lægge den  \r\n\r\n dagældende bestemmelse til grund. Rådet finder ikke, at offentliggørelse vil  \r\n\r\n medføre, at klageren vil lide væsentlig økonomisk skade, eller at der  \r\n\r\n foreligger særlige omstændigheder. </P>  \r\n\r\n<P> Konkurrenceankenævnets bemærkninger: </P>  \r\n\r\n<P>Rådets afgørelse om offentliggørelse er truffet efter den dagældende § 10,  \r\n\r\n stk. 2, i konkurrenceloven. I medfør af lovens dagældende § 18, stk. 3, har  \r\n\r\n klagen haft opsættende virkning, således at der endnu ikke har kunnet ske  \r\n\r\n offentliggørelse af de omhandlede bonusaftaler. </P>  \r\n\r\n<P>Ved lov nr. 280 af 29. april 1992 er lovens § 10 blevet ændret, og som  \r\n\r\n følge af den samtidige ændring af lovens § 18, stk. 1, kan rådets afgørelse  \r\n\r\n om offentliggørelse - i det omfang den træffes i medfør af § 10, stk. 4, jf.  \r\n\r\n stk. 3, hvorefter rådet vil kunne bestemme, at oplysninger som de omhandlede  \r\n\r\n ikke må offentliggøres, hvis virksomheden herved vil kunne lide væsentlig  \r\n\r\n økonomisk skade - nu ikke længere indbringes for Konkurrenceankenævnet. </P>  \r\n\r\n<P>Da rådets afgørelse af 9. april 1992, således ikke længere har betydning  \r\n\r\n for klageren, og da ankenævnet som anført ikke er kompetent til at afgøre  \r\n\r\n spørgsmålet om offentliggørelse efter de nugældende regler, må ankenævnet nu  \r\n\r\n afvise at behandle klagen. </P>  \r\n\r\n<P>Klagen af 4. maj 1992 afvises. </P>  \r\n\r\n<P>Klagegebyret skal tilbagebetales klageren. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Konkurrencerådet: </P>  \r\n\r\n<P>Dokumentation 1993-3, s. 333-335 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19936054125"
        },
        {
            "displayName": "Entydig dokumentidentifikation",
            "displayValue": "CA006207"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60541"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "14/10/1993"
        },
        {
            "displayName": "Administrerende myndighed",
            "displayValue": "Konkurrenceankenævnet"
        },
        {
            "displayName": "Ressortministeriets journalnummer",
            "displayValue": "1:2-760"
        },
        {
            "displayName": "Stikord",
            "displayValue": "HEMMELIGHOLDELSE"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}