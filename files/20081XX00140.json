{
    "id": 122038,
    "title": "Skriftlig fremsættelse (14. november 2008) - L 66",
    "documentTypeId": "380",
    "isSagsforlobPeriodValid": true,
    "shortName": "2008/1 SF.L L 66",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (14. november 2008)</p>\r\n      <p class=\"Fremsaetter\"><span class=\"Bold\">Ministeren for sundhed og forebyggelse</span> (Jakob Axel Nielsen):</p>\r\n      <p class=\"Tekst2\">\r\n        <div>Herved tillader jeg mig for Folketinget at fremsætte:</div>\r\n      </p>\r\n      <p class=\"ForslagsTitel\">Forslag til lov om ændring af apotekerloven, sundhedsloven og lov for Grønland om forsyning, trafik, postbesørgelse m.v.(Ophævelse af aldersgrænse på 70 år for bortfald af apotekerbevilling, honorering af apoteksindretning, styrkelse af ordinationstilsyn m.v.)</p>\r\n      <p class=\"ForslagsNummer\">(Lovforslag nr. L 66).</p>\r\n      <p class=\"Tekst2\">\r\n        <div>Lovforslaget har til formål at gennemføre en række ændringer og præciseringer af lov om apoteksvirksomhed (i det følgende apotekerloven), som der over en årrække har vist sig at være behov for, ligesom forslaget har til formål at gennemføre en enkelt ændring af sundhedsloven.</div>\r\n      </p>\r\n      <p class=\"Tekst2\">\r\n        <div>Det foreslås <span class=\"Italic\">for det første</span>, at apotekernes eksisterende pligt til generelt at indsamle medicinrester med henblik på destruktion erstattes af en pligt til alene at modtage medicinrester fra forbrugere. Det foreslås samtidig, at apotekerne får adgang til at indgå aftale med kommuner om at modtage medicinrester fra sundhedspersoner samt visse former for klinisk risikoaffald fra sundhedspersoner og forbrugere.</div>\r\n      </p>\r\n      <p class=\"Tekst2\">\r\n        <div><span class=\"Italic\">For det andet</span> foreslås det, at der – udover den nuværende adgang til videregivelse til Sundhedsstyrelsen af oplysninger om ordinationer af afhængighedsskabende lægemidler – etableres en adgang til videregivelse af oplysninger om ordinationer af antipsykotika. Baggrunden for den foreslåede ændring er ønsket om at styrke Sundhedsstyrelsens tilsyn med lægernes ordination af de omtalte lægemidler. Samtidig præciseres det, at apoteksoplysningerne indberettes til Lægemiddelstyrelsen, og at Lægemiddelstyrelsen videregiver oplysningerne til Sundhedsstyrelsen med henblik på Sundhedsstyrelsens tilsyn med hensigtsmæssigheden af konkrete receptudstederes ordinationer.</div>\r\n      </p>\r\n      <p class=\"Tekst2\">\r\n        <div>Det foreslås <span class=\"Italic\">for det tredje</span>, at der gives mulighed for, at apoteker, der udgør supplerende enheder, kan opslås ledige samtidig med, at den almindelige bevilling, hvortil den supplerende enhed er knyttet, opslås ledig. Forslaget betyder, at Lægemiddelstyrelsen får mulighed for at slå supplerende enheder op sammen med et almindeligt apotekerbevillingsopslag.</div>\r\n      </p>\r\n      <p class=\"Tekst2\">\r\n        <div><span class=\"Italic\">For det fjerde </span>foreslås der indført en mulighed for at meddele dispensation fra de nuværende uddannelseskrav til apotekere. Forslaget vil muliggøre, at kredsen af egnede ansøgere til ledige apotekerbevillinger udvides, idet eksempelvis udenlandske apoteksansøgere, der af Lægemiddelstyrelsen er vurderet som egnede til at tage arbejde som farmaceut på et apotek, vil kunne komme i betragtning ved tildeling af bevillinger til et apotek.</div>\r\n      </p>\r\n      <p class=\"Tekst2\">\r\n        <div>Det foreslås <span class=\"Italic\">for det femte</span> som led i den generelle ophævelse af aldersgrænser i dansk lovgivning at afskaffe aldersgrænsen på 70 år i apotekerlovens bestemmelse om bortfald af apotekerbevilling.</div>\r\n      </p>\r\n      <p class=\"Tekst2\">\r\n        <div><span class=\"Italic\">For det sjette </span>foreslås det at nedsætte opsigelsesvarslet til seks måneder, idet det dog foreslås, at Lægemiddelstyrelsen gives mulighed for at forlænge det med tre måneder, hvis der foreligger strukturmæssige grunde herfor. Det nuværende opsigelsesvarsel på op til et år har i forhold til nogle apotekere vist sig at være meget langt. Forslaget skal alene finde anvendelse i forhold til apotekere, der udnævnes efter denne lovs ikrafttræden.</div>\r\n      </p>\r\n      <p class=\"Tekst2\">\r\n        <div>Det foreslås <span class=\"Italic\">for det syvende</span>, at det i apotekerloven præciseres, at tiltrædende apotekere har ret og pligt til at honorere apoteksindretning, herunder generel vedligeholdelse, kundevenlig indretning og rationelle arbejdsgange. Formålet med forslaget er at gøre det mere attraktivt at foretage de fornødne investeringer i apoteksindretningen gennem hele apotekerens funktionstid ved at pålægge en ny apoteker ved overdragelse af inventar mv.– i større omfang end hidtil – at betale for den afgående apotekers vedligeholdelse mv. af apoteket.</div>\r\n      </p>\r\n      <p class=\"Tekst2\">\r\n        <div>Lovforslaget indeholder <span class=\"Italic\">for det ottende </span>et forslag om at overføre bestemmelsen i § 2, stk. 3, i lov nr. 469 af 1985 for Grønland om forsyning, trafik, postbesørgelse m.v. om sygehusapoteksleverancer til Grønland til apotekerloven.</div>\r\n      </p>\r\n      <p class=\"Tekst2\">\r\n        <div><span class=\"Italic\">For det niende </span>foreslås det at tillade sygehusapoteker i henhold til en beslutning truffet af Sundhedsstyrelsen i forsyningsmæssige nødsituationer samt under krise og krig at forhandle nødvendige magistrelle lægemidler, til apoteker, uanset at tilsvarende lægemidler fremstilles og markedsføres af andre end sygehusapoteker. Det foreslås ligeledes at fastsætte, at Sundhedsstyrelsen skal forelægge de beslutninger, som træffes i relation til sygehusapotekerens forhandling af magistrelle lægemidler i en krisesituation, til godkendelse for ministeren for sundhed og forebyggelse. Dermed opnås parallelitet med to bekendtgørelser om lægemiddelberedskabet, som netop er ændret med henblik på at sikre en klar ansvarsfordeling mellem sundhedsmyndighederne i en krisesituation.</div>\r\n      </p>\r\n      <p class=\"Tekst2\">\r\n        <div><span class=\"Italic\">For det tiende</span> foreslås det, at forfremmelseskonsulenter fremover beskikkes for en periode af 3 år med mulighed for genbeskikkelse én gang. Baggrunden herfor er, at der ønskes en jævnlig udskiftning i personkredsen af konsulenter med henblik på at sikre, at beslutninger truffet på baggrund af personlige relationer undgås.</div>\r\n      </p>\r\n      <p class=\"Tekst2\">\r\n        <div>Som et <span class=\"Italic\">ellevte</span> element indeholder lovforslaget en præcisering af bestemmelserne i apotekerloven om apotekernes adgang til at opnå erstatning for tab på salg af fast ejendom i forbindelse med myndighedernes beslutning om nedlæggelse eller flytning af en apoteksenhed, herunder at erstatning kun ydes i særlige tilfælde samt ved væsentligt tab, og at beløbet ikke er knyttet op på den seneste ejendomsvurdering. Formålet med forslaget er at foretage en nærmere og mere snæver og præcis beskrivelse af de særlige tilfælde, hvor der vil kunne opnås erstatning.</div>\r\n      </p>\r\n      <p class=\"Tekst2\">\r\n        <div><span class=\"Italic\">For det</span><span class=\"Italic\">tolvte </span>foreslås det ved en ændring af sundhedsloven at udvide kredsen af læger der har adgang til dannelse af overbliksbilleder i Den Personlige Elektroniske Medicinprofil (Medicinprofilen). Med ændringen gives mulighed for, at også praktiserende speciallæger får adgang til overbliksbilleder over de patienter som den praktiserende speciallæge har udskrevet et eller flere lægemidler til. Udvidelsen sker med det formål at stille samme kvalitetssikringsværktøj til rådighed for de praktiserende speciallæger med henblik på øget patientsikkerhed.</div>\r\n      </p>\r\n      <p class=\"Tekst2\">\r\n        <div>Endelig foreslås det som konsekvens af udvidelsen af apotekerlovens § 11, stk. 4, jf. ovenfor, at præcisere bemyndigelsen i sundhedslovens § 157, stk. 6, således, at Sundhedsstyrelsen alene gives adgang til Medicinprofilen til enkelte patienters medicinprofiler og ikke via lægens overbliksbilleder. Hermed sikres det, at Medicinprofilens overordnede formål som kvalitetssikringsværktøj for de adgangsberettigede sundhedspersoner fastholdes.</div>\r\n      </p>\r\n      <p class=\"Tekst2\">\r\n        <div>Det foreslås, at loven skal træde i kraft den 1. april 2009, men at § 23, stk. 2, som affattet ved lovens § 1, nr. 10, kun skal gælde for apotekere, der udnævnes efter lovens ikrafttræden.</div>\r\n      </p>\r\n      <p class=\"Tekst2\">\r\n        <div>Udgifterne til etablering, herunder systemudvikling samt årlige drifts- og vedligeholdelsesudgifter af de foreslåede overbliksbilleder i Medicinprofilen afholdes inden for Ministeriet for Sundhed og Forebyggelses ramme. Lægemiddelstyrelsen skønnede i forbindelse med fremsættelsen af lovforslaget, der dannede grundlag for etableringen af adgangen til dannelse af overbliksbilleder i Medicinprofilen, at etablering af de nye funktioner i Medicinprofilen forventedes at indebære en udgift til etablering på 0,5 mio. kr. og en udgift på 0,1 mio. kr. i årlig drift og vedligeholdelse, og at disse udgifter kunne afholdes inden for ministeriets ramme. Da nærværende lovforslag ikke sigter på at etablere nye funktioner i Medicinprofilen, men blot udvider rammerne for, hvilke data overbliksbillederne kan indeholde, vurderes lovforslaget ikke at have yderligere økonomiske konsekvenser.</div>\r\n      </p>\r\n      <p class=\"Tekst2\">\r\n        <div>Forslaget om overbliksbilleder i Medicinprofilen har ikke økonomiske konsekvenser for regioner og kommuner, og forslaget skønnes i øvrigt ikke at have økonomiske konsekvenser af betydning for det offentlige. Forslaget skønnes heller ikke at have administrative konsekvenser for det offentlige.</div>\r\n      </p>\r\n      <p class=\"Tekst2\">\r\n        <div>Det vurderes, at lovforslaget ikke har administrative eller økonomiske konsekvenser af betydning for erhvervslivet.</div>\r\n      </p>\r\n      <p class=\"Tekst2\">\r\n        <div>Idet jeg i øvrigt tillader mig at henvise til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.</div>\r\n      </p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Sundhed og Forebyggelse",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2008/1 LF 66",
            "stateLabel": "Vedtaget",
            "references": [
                {
                    "shortName": "2008/1 SF.L L 66",
                    "title": "Skriftlig fremsættelse (14. november 2008) - L 66",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 122038,
                    "eliUri": "/eli/ft/20081XX00140",
                    "externalLink": ""
                },
                {
                    "shortName": "2008/1 LSF 66",
                    "title": "Forslag til Lov om ændring af apotekerloven, sundhedsloven og lov for Grønland om forsyning, trafik, postbesørgelse mv.\\n(Ophævelse af aldersgrænse på 70 år for bortfald af apotekerbevilling, honorering af apoteksindretning, styrkelse af ordinationstilsyn mv.)",
                    "presentationName": "Lovforslag som fremsat",
                    "documentTypeId": 400,
                    "documentId": 121956,
                    "eliUri": "/eli/ft/200812L00066",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20081/lovforslag/l66/index.htm"
                },
                {
                    "shortName": "2008/1 BTL 66",
                    "title": "Betænkning over  Forslag til lov om ændring af apotekerloven, sundhedsloven og lov for Grønland om forsyning, trafik, postbesørgelse m.v. \\n(Ophævelse af aldersgrænse på 70 år for bortfald af apotekerbevilling, honorering af\u000bapoteksindretning, styrkelse af ordinationstilsyn m.v.)",
                    "presentationName": "Betænkning  over lovforslag",
                    "documentTypeId": 420,
                    "documentId": 123313,
                    "eliUri": "/eli/ft/200814L00421",
                    "externalLink": ""
                },
                {
                    "shortName": "2008/1 LSV 66",
                    "title": "Forslag til Lov om ændring af apotekerloven, sundhedsloven og lov for Grønland om forsyning, trafik, postbesørgelse m.v.\\n(Ophævelse af aldersgrænse på 70 år for bortfald af apotekerbevilling, honorering af apoteksindretning, styrkelse af ordinationstilsyn m.v.)",
                    "presentationName": "Lovforslag som vedtaget",
                    "documentTypeId": 410,
                    "documentId": 123384,
                    "eliUri": "/eli/ft/200813L00066",
                    "externalLink": ""
                },
                {
                    "shortName": "LOV nr 100 af 10/02/2009",
                    "title": "Lov om ændring af apotekerloven, sundhedsloven og lov for Grønland om forsyning, trafik, postbesørgelse m.v.\\n(Ophævelse af aldersgrænse på 70 år for bortfald af apotekerbevilling, honorering af apoteksindretning, styrkelse af ordinationstilsyn m.v.)",
                    "presentationName": "Ændringslov",
                    "documentTypeId": 20,
                    "documentId": 123411,
                    "eliUri": "/eli/lta/2009/100",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "15/11/2008"
        },
        {
            "displayName": "Accession",
            "displayValue": "20081XX00140"
        },
        {
            "displayName": "Entydig dokumentidentifikation",
            "displayValue": "BK000371"
        },
        {
            "displayName": "Dato for førstegangsindlæggelse",
            "displayValue": "15/11/2008"
        },
        {
            "displayName": "Dato for indlæggelse",
            "displayValue": "15/11/2008"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 66"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}