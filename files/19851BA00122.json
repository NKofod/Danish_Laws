{
    "id": 106082,
    "title": "1985 BSF 122   FORSLAG TIL FOLKETINGSBESLUTNING OM ØKONOMISKE MIDLER TIL FORSKNING I   SYGDOMMEN AIDS ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 122",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 122 </P>  \r\n\r\n<P></P>  \r\n\r\n<P>Forslag til folketingsbeslutning om økonomiske midler til forskning i  \r\n\r\n sygdommen AIDS </P>  \r\n\r\n<P></P>  \r\n\r\n<P>Fremsat af Agerschou (SF) Tommy Dinesen (SF) Anne Grete Holmsgard (VS)  \r\n\r\n Lenger (VS) </P>  \r\n\r\n<P></P>  \r\n\r\n<P>den 20. februar 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at afsætte 50 mill. kr. til forskning </P>  \r\n\r\n<P>i sygdommen AIDS. Bevillingen administreres af sundhedsstyrelsens </P>  \r\n\r\n<P>rådgivende udvalg vedrørende sygdommen AIDS. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Egentlig mener forslagsstillerne, at det burde være unødvendigt med </P>  \r\n\r\n<P>et forslag om, at der også i Danmark skal afsættes tilstrækkelige </P>  \r\n\r\n<P>økonomiske midler til AIDS-forskning. Det burde tværtimod være et </P>  \r\n\r\n<P>samfundskrav, at også danske forskere sætter kræfter ind i </P>  \r\n\r\n<P>AIDS-forskningen, og at de nødvendige midler hertil bevilges. </P>  \r\n\r\n<P>Det antages, at hver AIDS-patient koster samfundet omkring 1 mill. </P>  \r\n\r\n<P>kr. Dertil kommer de mange menneskelige tragedier. Forskningens </P>  \r\n\r\n<P>økonomiske behov er i den sammenhæng ganske beskedent: ca. 30 </P>  \r\n\r\n<P>mill. kr. i 1986 er det fra forskellig side blevet opgjort til. </P>  \r\n\r\n<P>Imidlertid er der fra det offentliges side stort set ingen midler </P>  \r\n\r\n<P>blevet stillet til rådighed for AIDS-forskning. Den 13. januar </P>  \r\n\r\n<P>1986 sendte indenrigsministeren en redegørelse til folketingets </P>  \r\n\r\n<P>medlemmer, hvoraf det fremgik, at statens lægevidenskabelige </P>  \r\n\r\n<P>forskningsråd (SLF) i 1985 ydede ca. 1/2 mill. kr. i direkte </P>  \r\n\r\n<P>støtte til forskningsprojekter vedrørende AIDS, og at rådet </P>  \r\n\r\n<P>herudover yder støtte til et forskningsprofessorat, hvis indehaver </P>  \r\n\r\n<P>også beskæftiger sig med AIDS-forskning. Endvidere foregår der en </P>  \r\n\r\n<P>vis forskning inden for de eksisterende rammer på visse </P>  \r\n\r\n<P>hospitalsafdelinger og videnskabelige institutter. Det er, hvad </P>  \r\n\r\n<P>det offentlige tilsyneladende har stillet til rådighed, og intet </P>  \r\n\r\n<P>tyder på, at beløbene bliver større i 1986. </P>  \r\n\r\n<P>Indenrigsministeren har offentligt erklæret som sin holdning, at </P>  \r\n\r\n<P>danske forskere alligevel ikke kan komme først med en vaccine </P>  \r\n\r\n<P>eller behandling af AIDS, og så kan det tilsyneladende efter </P>  \r\n\r\n<P>ministerens opfattelse også være lige meget med dansk forskning i </P>  \r\n\r\n<P>det hele taget. Det vidner om en selv for ministre usædvanlig </P>  \r\n\r\n<P>snæver tankegang. </P>  \r\n\r\n<P>AIDS-forskning drejer sig ikke, som indenrigsministeren åbenbart </P>  \r\n\r\n<P>tror, udelukkende om at finde en vaccine eller en behandling. </P>  \r\n\r\n<P>Billedet er i virkeligheden langt mere nuanceret, end </P>  \r\n\r\n<P>indenrigsministeren synes at have fantasi til at forestille sig. </P>  \r\n\r\n<P>Situationen med hensyn til AIDS-forskning kan sammenlignes med, hvad </P>  \r\n\r\n<P>der skete med hensyn til forskning i smitsom leverbetændelse for </P>  \r\n\r\n<P>10-15 år siden. Danske forskere bidrog til denne forskning på en </P>  \r\n\r\n<P>måde, som gav international genklang, og en del af den danske </P>  \r\n\r\n<P>forskning var medvirkende til, at vi i dag har en hepatitis </P>  \r\n\r\n<P>B-vaccine, selv om danske forskere ikke deltog i selve </P>  \r\n\r\n<P>fremstillingen af vaccinen. På samme måde er der også med hensyn </P>  \r\n\r\n<P>til AIDS-forskning væsentlige områder, hvor den danske indsats kan </P>  \r\n\r\n<P>få betydning, hvis de danske forskere ikke fortsat får besked på, </P>  \r\n\r\n<P>at det er ligegyldigt, om de forsker i denne sygdom eller ej. </P>  \r\n\r\n<P>Det burde være indlysende, at det arbejde med at finde ud af, hvordan </P>  \r\n\r\n<P>immunforsvaret styrkes eller vedligeholdes, som danske forskere </P>  \r\n\r\n<P>allerede er begyndt på i det små, er helt afgørende for både </P>  \r\n\r\n<P>AIDS-smittede og AIDS-patienter. I særdeleshed så længe der </P>  \r\n\r\n<P>hverken findes vaccine eller behandling. På dette område er </P>  \r\n\r\n<P>danske forskere særdeles velkvalificerede. Kun økonomiske </P>  \r\n\r\n<P>begrænsninger kan hindre de pågældende i at nå frem til </P>  \r\n\r\n<P>resultater, som kan betyde, at mennesker med AIDS lever længere, </P>  \r\n\r\n<P>f.eks. indtil nogen finder frem til en egentlig behandling, uanset </P>  \r\n\r\n<P>om disse &#187;nogen&#171; så er danskere eller ej. </P>  \r\n\r\n<P>Områderne for en dansk AIDS-forskning er talrige, men </P>  \r\n\r\n<P>forslagsstillerne har valgt at angive følgende: </P>  \r\n\r\n<P>1. Der er behov for en sociologisk orienteret forskning i </P>  \r\n\r\n<P>virkningerne af den informationskampagne, som allerede er i gang. </P>  \r\n\r\n<P>Det er aldrig tidligere prøvet at markedsføre et budskab om at </P>  \r\n\r\n<P>ændre de seksuelle omgangsformer, og man står derfor på bar bund </P>  \r\n\r\n<P>med hensyn til erfaringer. Der bør forskes i, om </P>  \r\n\r\n<P>informationskampagnen virker efter hensigten, eller om den skal </P>  \r\n\r\n<P>ændres. Vigtigheden heraf understreges af, at </P>  \r\n\r\n<P>informationskampagnen udgør et helt centralt led i den hidtidige </P>  \r\n\r\n<P>indsats mod sygdommen. </P>  \r\n\r\n<P>2. Denne forskning skal kombineres med en forskning i </P>  \r\n\r\n<P>smittespredningen i befolkningen og de enkelte risikogrupper. Det </P>  \r\n\r\n<P>foregår ved, at man løbende følger udbredelsen af smitte i </P>  \r\n\r\n<P>veldefinerede og afgrænsede befolkningsgrupper. Formålet er at </P>  \r\n\r\n<P>registrere ændringer i smittespredningen så tidligt som muligt og </P>  \r\n\r\n<P>på denne baggrund intensivere eller justere </P>  \r\n\r\n<P>informationsvirksomheden eller andre forebyggende </P>  \r\n\r\n<P>foranstaltninger. Det kræver imidlertid personale, styring og tid </P>  \r\n\r\n<P>at følge udviklingen på denne måde, og dermed kræver det også </P>  \r\n\r\n<P>penge. </P>  \r\n\r\n<P>3. Det er endnu et uafklaret spørgsmål, hvorfor nogle AIDS-smittede </P>  \r\n\r\n<P>udvikler AIDS, mens andre tilsyneladende ikke gør det. Eller gør </P>  \r\n\r\n<P>de det, men først på et senere tidspunkt? Dette fører helt </P>  \r\n\r\n<P>naturligt til et behov for, at der på de oprettede klinikker for </P>  \r\n\r\n<P>AIDS-helbredsundersøgelser sker en løbende testning af de enkelte </P>  \r\n\r\n<P>personers immunapparat. Netop inden for den kliniske immunologi </P>  \r\n\r\n<P>har vi i Danmark en meget stor ekspertise. Vi ville have mulighed </P>  \r\n\r\n<P>for at gennemføre sådanne projekter, hvis forskerne fik penge til </P>  \r\n\r\n<P>det. </P>  \r\n\r\n<P>4. Det er også vigtigt at undersøge mulighederne for at producere </P>  \r\n\r\n<P>neutraliserende antistoffer mod AIDS-virus. Disse undersøgelser </P>  \r\n\r\n<P>skal vise noget om mulighederne for en egentlig </P>  \r\n\r\n<P>vaccinefremstilling og skal samtidig til sin tid bruges for at </P>  \r\n\r\n<P>teste mulig AIDS-vaccine. Arbejdet kan bl.a. udføres på </P>  \r\n\r\n<P>Fibigerlaboratoriet i København, men det er ressourcekrævende. </P>  \r\n\r\n<P>5. Forskningen i egentlig behandling af AIDS-patienter kan og skal </P>  \r\n\r\n<P>videreudvikles. Der er gode og endnu ikke fuldt udnyttede </P>  \r\n\r\n<P>muligheder for &#187;kontrollerede kliniske undersøgelser&#171; i  \r\n\r\n afprøvning </P>  \r\n\r\n<P>af forskellige lægemidler. Behandlingen af AIDS-patienter i </P>  \r\n\r\n<P>Danmark er koncentreret om ganske få afdelinger, hvilket giver </P>  \r\n\r\n<P>bedre muligheder for sådanne undersøgelser end i mange andre </P>  \r\n\r\n<P>lande, men indsatsen kræver naturligvis økonomiske ressourcer. </P>  \r\n\r\n<P>6. Det internationale samarbejde er i sig selv af stor betydning, </P>  \r\n\r\n<P>både for at følge med i, hvad der sker i den internationale </P>  \r\n\r\n<P>forskning, men også for at Danmark selv kan bidrage. Her kan </P>  \r\n\r\n<P>tænkes mange muligheder, men blikket falder naturligt på de danske </P>  \r\n\r\n<P>forskere og danske laboratorier, som også med international </P>  \r\n\r\n<P>målestok har en betydelig ekspertise i immunologisk forskning. </P>  \r\n\r\n<P>Disse forskere og laboratorier er i stand til at samarbejde med </P>  \r\n\r\n<P>store udenlandske laboratorier og decideret bidrage til de vigtige </P>  \r\n\r\n<P>forberedende arbejder med hensyn til fremstilling af en vaccine og </P>  \r\n\r\n<P>til forståelsen af selve AIDS-sygdommen. </P>  \r\n\r\n<P>7. Endelig er der forskning i den psykologiske indsats for </P>  \r\n\r\n<P>AIDS-patienter, AIDS-smittede og i det hele taget personer i </P>  \r\n\r\n<P>risikogrupperne. Denne psykologiske indsats, der endnu lader meget </P>  \r\n\r\n<P>tilbage at ønske, kan f.eks. være egentlig krisebehandling. Det er </P>  \r\n\r\n<P>en opgave, som ikke uden videre lader sig løse perfekt. Der kræves </P>  \r\n\r\n<P>selvsagt et stort forarbejde og en forskning, som koster penge. </P>  \r\n\r\n<P>Det er derfor helt hen i vejret at sige, at der ikke er noget for </P>  \r\n\r\n<P>danske forskere at komme efter, når de alligevel ikke kan komme </P>  \r\n\r\n<P>først med det afgørende resultat: nemlig fremstillingen af en </P>  \r\n\r\n<P>vaccine eller en behandling, som uden tvivl indbringer en </P>  \r\n\r\n<P>Nobel-pris. Der er masser af opgaver for danske forskere at tage </P>  \r\n\r\n<P>fat på, og det vil være en skandale, hvis vi alene af økonomiske </P>  \r\n\r\n<P>grunde skal undlade at bruge deres evner til noget fornuftigt. </P>  \r\n\r\n<P>Efter forslagsstillernes opfattelse kan vi ikke være bekendt over </P>  \r\n\r\n<P>for udlandet, at vi ikke bevilger penge til AIDS-forskningen, men </P>  \r\n\r\n<P>bare sætter os med hænderne i skødet og venter på, at de andre </P>  \r\n\r\n<P>finder på et eller andet. Det er nasseri, og den danske forskning </P>  \r\n\r\n<P>vil desuden generelt lide skade ved ikke at kunne være med i </P>  \r\n\r\n<P>front, også fordi AIDS-forskningen må forventes at føre til en </P>  \r\n\r\n<P>lang række andre værdifulde forskningsresultater, som bl.a. vil </P>  \r\n\r\n<P>kunne anvendes i kræftforskingen. </P>  \r\n\r\n<P>I den forbindelse er det værd at lægge mærke til, hvad den danske </P>  \r\n\r\n<P>kræftforsker professor Lennart Olsson udtalte til Berlingske </P>  \r\n\r\n<P>Tidende den 2. januar 1986, efter at han havde fået 10 mill. kr. </P>  \r\n\r\n<P>fra National Institute of Health til sit arbejde på laboratoriet </P>  \r\n\r\n<P>for cancerbiologi på Panuminstituttet: &#187;Støtten fra USA viser, at  \r\n\r\n</P>  \r\n\r\n<P>vi i Danmark godt kan få penge til bioteknologisk forskning i </P>  \r\n\r\n<P>konkurrence med udlandet, og at vi derfor ikke kan tillade os den </P>  \r\n\r\n<P>kortsigtede luksus at mene, at vi ikke herhjemme har brug for en </P>  \r\n\r\n<P>forskning, som man arbejder med andre steder i verden. </P>  \r\n\r\n<P>Forudsætningen er, at vi råder over de nødvendige faciliteter til </P>  \r\n\r\n<P>at udføre en kvalificeret forskning, og at vi har danske </P>  \r\n\r\n<P>medarbejdere, der er dygtige nok. Det kræver, at vi kan give dem </P>  \r\n\r\n<P>en ordentlig uddannelse, og det understreger igen nødvendigheden </P>  \r\n\r\n<P>af, at vi holder et højt nationalt forskningsniveau&#171;. </P>  \r\n\r\n<P>Som nævnt burde det være unødvendigt at fremsætte dette forslag. Men </P>  \r\n\r\n<P>forslagsstillerne har set sig nødsaget til det, fordi </P>  \r\n\r\n<P>indenrigsministeren som vanligt ikke selv tager initiativer i </P>  \r\n\r\n<P>bekæmpelsen af AIDS, hvis det kan risikere at koste staten penge. </P>  \r\n\r\n<P>Derfor foreslås det, at folketinget pålægger regeringen at afsætte 50 </P>  \r\n\r\n<P>mill. kr. til forskning i sygdommen AIDS. Når det foreslåede beløb </P>  \r\n\r\n<P>er større end de 30 mill. kr., der er blevet nævnt som behovet i </P>  \r\n\r\n<P>1986, skyldes det ønsket om at sikre flerårige projekter. Det er </P>  \r\n\r\n<P>altså meningen, at de 50 mill. kr. i et vist omfang skal række ud </P>  \r\n\r\n<P>over 1986. Det foreslås endvidere, at sundhedsstyrelsens </P>  \r\n\r\n<P>rådgivende udvalg vedrørende sygdommen AIDS administrerer </P>  \r\n\r\n<P>bevillingen, da dette organ må anses for at have størst ekspertise </P>  \r\n\r\n<P>med hensyn til vurderingen af, om et forskningsprojekt er </P>  \r\n\r\n<P>relevant. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00122"
        },
        {
            "displayName": "Entydig dokumentidentifikation",
            "displayValue": "CL005721"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "122"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}