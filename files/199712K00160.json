{
    "id": 111990,
    "title": "1997 LSF 160   FORSLAG TIL LOV OM OPHÆVELSE AF LOV OM KOMMUNERS OG AMTSKOMMUNERS   DELTAGELSE I ERHVERVSUDVIKLINGSAKTIVITETER OG LOV OM KOMMUNERS OG   AMTSKOMMUNERS SAMARBEJDE MED AKTIESELSKABER M.V. ",
    "documentTypeId": "400",
    "isSagsforlobPeriodValid": false,
    "shortName": "1997/1 LSF 160",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 160 </P>  \r\n\r\n<P></P>  \r\n\r\n<P>Forslag til Lov om ophævelse af lov om kommuners og amtskommuners  \r\n\r\n deltagelse i erhvervsudviklingsaktiviteter og lov om kommuners og  \r\n\r\n amtskommuners samarbejde med aktieselskaber m.v. </P>  \r\n\r\n<P></P>  \r\n\r\n<P>Fremsat af Kirsten Jacobsen (FP) Kim Behnke (FP) Tom Behnke (FP) Aage  \r\n\r\n Brusgaard (FP) Jan Køpke Christensen (FP) Annette Just (FP) </P>  \r\n\r\n<P></P>  \r\n\r\n<P>den 14. januar 1998 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>Følgende love ophæves: </P>  \r\n\r\n<P>1) Lov om kommuners og amtskommuners deltagelse i  \r\n\r\n erhvervsudviklingsaktiviteter, jf. lovbekendtgørelse nr. 126 af 6. marts  \r\n\r\n 1996, som ændret ved lov nr. 13 af 13. januar 1997. </P>  \r\n\r\n<P>2) Lov om kommuners og amtskommuners samarbejde med aktieselskaber m.v.,  \r\n\r\n jf. lovbekendtgørelse nr. 608 af 28. juni 1996. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Af lovbekendtgørelse nr. 126 af 6. marts 1996 og lovbekendtgørelse nr. 608  \r\n\r\n af 13. januar 1996 fremgår retningslinierne for kommuners og amtskommuners  \r\n\r\n engagement i erhvervsudviklingsaktiviteter, herunder samarbejde med  \r\n\r\n aktieselskaber m.v. </P>  \r\n\r\n<P>Et af elementerne i lovbekendtgørelse nr. 126 er, at kommuner og  \r\n\r\n amtskommuner kan afhænde viden med henblik på eksport - enten som  \r\n\r\n underleverandør til danske virksomheder, gennem udlån af medarbejdere eller  \r\n\r\n via direkte eksport til offentlige eller private købere i udlandet. </P>  \r\n\r\n<P>Forslagsstillerne stiller sig noget undrende med hensyn til disse  \r\n\r\n aktiviteter. Kommuner og amtskommuner er serviceorganer for borgerne, som i  \r\n\r\n øvrigt selv finansierer servicen over skatten. Efter forslagsstillernes  \r\n\r\n opfattelse ligger målsætningen om borgerservice ikke tilnærmelsesvis i  \r\n\r\n nærheden af en målsætning om eksportvirksomhed. </P>  \r\n\r\n<P>Ydermere er offentlige myndigheder ikke gearet til at drive privat  \r\n\r\n virksomhed. Et pilotprojekt i, hvor galt det kan gå, når offentlig og privat  \r\n\r\n virksomhed blandes sammen, er sagen om systemeksport af dansk ældreforsorg  \r\n\r\n gennem firmaet EXSOS (Export of Social Systems). Her blev det entydigt  \r\n\r\n fastslået, at embedsmænds verden ligger for langt fra forretningslivets, til  \r\n\r\n at embedsmænd kan magte begge dele. Foruden at sammenblande forvaltning og  \r\n\r\n forretning og udlicitere i strid med gældende forvaltningsprincipper opnåede  \r\n\r\n EXSOS en urimelig fortrinsstilling i relation til andre konkurrenter.  \r\n\r\n Konsekvensen blev, at den offentlige forvaltnings neutralitet og saglighed  \r\n\r\n fik et troværdighedsproblem, fordi uvedkommende interesser kunne påvirke  \r\n\r\n forvaltningens afgørelser. Det er derfor langtfra hensigtsmæssigt, at  \r\n\r\n borgernes skatteindbetalinger bliver brugt som finansieringskilde, fordi en  \r\n\r\n kommune eller amtskommune pludselig mener, at den er en eksportvirksomhed.  \r\n\r\n</P>  \r\n\r\n<P>Ønsker en borger at starte eller investere i en eksportvirksomhed, må man  \r\n\r\n formode, at investor selv ønsker at bestemme branche, tidshorisont,  \r\n\r\n risikoprofil og andet af vital interesse for investeringen. Kontrasten til  \r\n\r\n skattefinansieret eksportvirksomhed er således slående og næppe forenelig med  \r\n\r\n borgernes ønsker. </P>  \r\n\r\n<P>Af lovbekendtgørelse nr. 608 følger den mærkværdighed, at det offentlige  \r\n\r\n (kommuner og amtskommuner) kan videregive kommunal viden og deltage i private  \r\n\r\n virksomheder, der sælger varer og tjenesteydelser med profit for øje. Hvordan  \r\n\r\n den kommunale viden bliver brugt, har kommuner og amtskommuner reelt ingen  \r\n\r\n indflydelse på, da de ikke må opnå bestemmende indflydelse, jf. lovens § 3,  \r\n\r\n stk. 2. Derimod tillader loven, at der rent finansielt kan bindes betydelige  \r\n\r\n midler i virksomhederne. </P>  \r\n\r\n<P>At agere bankvirksomhed med skatteborgernes penge og at videregive viden,  \r\n\r\n som tilmed må betegnes som skatteborgernes ejendom, er i sig selv  \r\n\r\n tankevækkende. Og det faktum, at kommuner og amtskommuner ikke kan garantere,  \r\n\r\n at den kommunale viden som minimum forvaltes i borgernes interesse, gør det  \r\n\r\n ikke mindre dubiøst. </P>  \r\n\r\n<P>Ovennævnte kommunallove tillader altså aktiviteter, der må betragtes som  \r\n\r\n en misforståelse af hensigten med kommuner og amtskommuner. Det foreslås  \r\n\r\n derfor, at disse love ophæves for derigennem at sikre, at kommuner og  \r\n\r\n amtskommuner beskæftiger sig med det, som reelt er deres opgave: at servicere  \r\n\r\n borgerne. </P>  \r\n\r\n<P> <I>Bemærkninger til lovforslagets enkelte bestemmelser</I>  </P>  \r\n\r\n<P> <I>Til § 1</I>  </P>  \r\n\r\n<P>Til nr. 1 </P>  \r\n\r\n<P>Forslaget skal sikre, at kommuner og amtskommuner ikke længere, ud over  \r\n\r\n hvad der er indeholdt i kommunalfuldmagten, kan deltage hverken direkte eller  \r\n\r\n indirekte i erhvervsudviklingsaktiviteter. </P>  \r\n\r\n<P>Til nr. 2 </P>  \r\n\r\n<P>Forslaget skal sikre, at kommuner og amtskommuner ikke længere, ud over  \r\n\r\n hvad der er indeholdt i kommunalfuldmagten, kan deltage ledelsesmæssigt eller  \r\n\r\n finansielt i private virksomheder. </P>  \r\n\r\n<P> <I>Til § 2</I>  </P>  \r\n\r\n<P>Det foreslås, at loven træder i kraft så hurtigt som muligt efter  \r\n\r\n vedtagelsen. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Kirsten Jacobsen</B> (FP): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til lov om ophævelse af lov om kommuners og amtskommuners  \r\n\r\n deltagelse i erhvervsudviklingsaktiviteter og lov om kommuners og  \r\n\r\n amtskommuners samarbejde med aktieselskaber m.v.</I>  </P>  \r\n\r\n<P>(Lovforslag nr. L 160). </P>  \r\n\r\n<P>Jeg henviser i øvrigt til de bemærkninger, der ledsager lovforslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "14/01/1998"
        },
        {
            "displayName": "Accession",
            "displayValue": "199712K00160"
        },
        {
            "displayName": "Entydig dokumentidentifikation",
            "displayValue": "CL008285"
        },
        {
            "displayName": "Dato for førstegangsindlæggelse",
            "displayValue": "14/01/1998"
        },
        {
            "displayName": "Dato for indlæggelse",
            "displayValue": "14/01/1998"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "160"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}