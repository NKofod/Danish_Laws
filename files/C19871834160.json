{
    "id": 63962,
    "title": "Vejledning. Moms-tvangsauktioner ",
    "documentTypeId": "180",
    "isSagsforlobPeriodValid": false,
    "shortName": "VEJ nr 18341 af 31/03/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning. Moms-tvangsauktioner </H1>  \r\n\r\n<P></P>  \r\n\r\n<BR>  \r\n\r\n<P>Moms - tvangsauktioner </P>  \r\n\r\n<P>Denne vejledning indeholder de væsentligste momsregler ved salg på  \r\n\r\n tvangsauktion. </P>  \r\n\r\n<P>De almindeligt gældende momsregler findes i vejledningen &#187;Moms&#171;  \r\n\r\n (Y 94). </P>  \r\n\r\n<P>Vejledningen erstatter den afgørelse, som blev udsendt i august 1981. </P>  \r\n\r\n<P>Den, der foranstalter auktioner afholdt, skal registreres efter momsloven  \r\n\r\n for denne virksomhed. </P>  \r\n\r\n<P>Fogedretternes afholdelse af tvangsauktion over fast ejendom med eventuelt  \r\n\r\n tilhørende løsøre indebærer dog ikke registreringspligt for fogedretterne.  \r\n\r\n</P>  \r\n\r\n<P>I de tvangsauktionsvilkår, der er påbudt ved Justitsministeriets  \r\n\r\n bekendtgørelse nr 652 af 15 december 1978, er det derimod fastsat, at det er  \r\n\r\n køberen, der efter nærmere aftale med toldvæsenet skal betale eventuel moms  \r\n\r\n af det løsøre mv, som følger med ejendommen. </P>  \r\n\r\n<P>Momsen skal således betales af køberen, og det påhviler fogedretten at  \r\n\r\n gøre køberen opmærksom på dette forhold ved selve tvangsauktionen. </P>  \r\n\r\n<P>Fogedretterne vil herefter inden udstedelse af endeligt skøde på  \r\n\r\n ejendommen undersøge, om momsen af det medfølgende løsøre er afregnet til  \r\n\r\n toldvæsenet. </P>  \r\n\r\n<P>Der kan ses bort fra betaling af moms af løsøre, der bortsælges sammen med  \r\n\r\n fast ejendom til boligformål (parcelhuse, sommerhuse mv), for hvilke der ikke  \r\n\r\n har været fradragsret for købsmomsen. </P>  \r\n\r\n<P>Bortsalg på tvangsauktion i andre tilfælde behandles efter nedenstående  \r\n\r\n regler. </P>  \r\n\r\n<P>For udbringelse af skyldnerens besiddelse af udlagte effekter samt salg  \r\n\r\n ved tvangsauktion af fast ejendom, løsøre og andre varer gælder følgende:  \r\n\r\n</P>  \r\n\r\n<P>Udbringelse af udlagte effekter fra skyldneren </P>  \r\n\r\n<P>Der skal ikke beregnes moms ved udbringelse af løsøre (herunder maskiner  \r\n\r\n og andre driftsmidler) samt andre varer fra registrerede virksomheder. Det  \r\n\r\n samme gælder ved udbringelse af løsøre og andre varer fra ikke-registrerede  \r\n\r\n virksomheder og fra private. </P>  \r\n\r\n<P>Der skal ifølge § 3, stk 1, punkt c, i Ministeriet for Skatter og  \r\n\r\n Afgifters bekendtgørelse nr 75 af 26 februar 1985 om regulering af indgående  \r\n\r\n merværdiafgift for investeringsgoder heller ikke foretages regulering af  \r\n\r\n købsmoms, når fast ejendom eller andre investeringsgoder sælges på  \r\n\r\n tvangsauktion. </P>  \r\n\r\n<P>Salg af fast ejendom, løsøre samt varer ved tvangsauktion </P>  \r\n\r\n<P>Der må ikke beregnes moms, når salg af løsøre og andre varer har karakter  \r\n\r\n af hel eller delvis overdragelse af en registreret virksomhed, og køberen  \r\n\r\n driver eller vil drive registreringspligtig virksomhed, jf lovens § 12, stk  \r\n\r\n 5. </P>  \r\n\r\n<P>Bestemmelsen i lovens § 12, stk 5, kan anvendes ved salg af løsøre og  \r\n\r\n andre varer til finansieringsselskaber, banker, sparekasser,  \r\n\r\n realkreditinstitutioner mv. Momsfritagelsen er betinget af, at  \r\n\r\n løsøret/varerne efterfølgende udelukkende videresælges til momsregistrerede  \r\n\r\n virksomheder. </P>  \r\n\r\n<P>Fast ejendom </P>  \r\n\r\n<P>Der skal ikke betales moms ved salg af fast ejendom. </P>  \r\n\r\n<P>Til fast ejendom hører selve grundstykket samt træer, avl på roden, hegn,  \r\n\r\n brønde, bygninger, anlæg og bygningstilbehør, så længe dette er fast anbragt  \r\n\r\n på grunden eller bygningen. </P>  \r\n\r\n<P>Driftsmateriel og -inventar </P>  \r\n\r\n<P>Der skal betales moms af driftsmateriel og -inventar mv, der sælges sammen  \r\n\r\n med den faste ejendom, uanset om det er fast anbragt på grunden eller  \r\n\r\n bygningerne, og uanset om det er omfattet af tinglyst pantebrev i den faste  \r\n\r\n ejendom. </P>  \r\n\r\n<P>Den momspligtige værdi for det pågældende driftsmateriel mv er budsummen.  \r\n\r\n</P>  \r\n\r\n<P>Såfremt budsummen omfatter såvel den faste ejendom som det driftsmateriel  \r\n\r\n og inventar mv, der hører til ejendommen, fastsættes den momspligtige værdi  \r\n\r\n for driftsmateriellet mv på grundlag af fogedrettens vurdering. </P>  \r\n\r\n<P>Hvis fogedretten ikke ser sig i stand til at foretage en sådan vurdering,  \r\n\r\n kan værdien fastsættes af toldkamret efter nærmere aftale med køberen  \r\n\r\n (eventuelt med udgangspunkt i de almindelige regler om momsberigtigelse af  \r\n\r\n driftsmidler mv, der overgår til anden anvendelse). </P>  \r\n\r\n<P>Skibe </P>  \r\n\r\n<P>Ved salg af skibe på under 5 BRT samt lystfartøjer skal der betales moms  \r\n\r\n af såvel skibet som løst udstyr (redskaber mv), der hører til dette. </P>  \r\n\r\n<P>Ved salg af andre skibe skal der ikke betales moms af skibet og dettes  \r\n\r\n faste udstyr. Såfremt budsummen omfatter såvel skibet og dettes faste udstyr  \r\n\r\n som andet udstyr, fastsættes den momspligtige værdi for det løse udstyr på  \r\n\r\n tilsvarende måde som anført under &#187;Driftsmateriel og -inventar&#171;.  \r\n\r\n</P>  \r\n\r\n<P>Motorkøretøjer </P>  \r\n\r\n<P>Der skal som hovedregel betales moms ved salg af brugte motorkøretøjer.  \r\n\r\n</P>  \r\n\r\n<P>Det gælder dog ikke ved salg af rutebiler, som er fritaget for  \r\n\r\n registreringsafgift i henhold til § 2, stk 1, nr 5, i lov om  \r\n\r\n registreringsafgift af motorkøretøjer mv, og ved salg af turistbusser, som i  \r\n\r\n medfør af § 6, stk 1, i samme lov er afgiftsberigtiget med nedsat afgift, og  \r\n\r\n som i de seneste 12 måneder har været indregistreret efter færdselsloven på  \r\n\r\n gule nummerplader. </P>  \r\n\r\n<P>For brugte personmotorkøretøjer og vare- og lastmotorkøretøjer med tilladt  \r\n\r\n totalvægt ikke over 4 tons kan den momspligtige værdi - når køretøjet er  \r\n\r\n modtaget fra en privat eller en ikke-registreret virksomhed, fastsættes efter  \r\n\r\n reglerne i lovens § 10, stk 1, dvs til 81,97pct. (momssats 22pct.) af det  \r\n\r\n samlede auktionssalær. </P>  \r\n\r\n<P>Det gælder også for køretøjer, der er modtaget fra en registreret  \r\n\r\n virksomhed, når virksomheden ikke har haft fradragsret for købsmoms ved  \r\n\r\n anskaffelsen. </P>  \r\n\r\n<P>For køretøjer, der er udbragt af en registreret køreskole - eller  \r\n\r\n udlejningsvirksomhed, kan momsberigtigelsen ske efter reglerne i lovens § 10,  \r\n\r\n stk 2. </P>  \r\n\r\n<P>For andre køretøjer er den momspligtige værdi budsummen + salær. </P>  \r\n\r\n<P>Andre varer </P>  \r\n\r\n<P>Ved salg af andre effekter skal der betales moms efter de almindelige  \r\n\r\n regler, dvs på grundlag af budsummen + salær. </P>  \r\n\r\n<P>Bekræftelse til køber </P>  \r\n\r\n<P>Af hensyn til fogedretternes udstedelse af endeligt skøde på ejendomme,  \r\n\r\n der er solgt på tvangsauktion med tilhørende løsøre, vil køberen ved  \r\n\r\n henvendelse til distriktstoldkamret kunne få en skriftlig bekræftelse på, at  \r\n\r\n det pågældende løsøre er momsberigtiget, subsidiært at der er sket  \r\n\r\n overdragelse i henhold til lovens § 12, stk 5. </P>  \r\n\r\n<P>Hvis lovens § 12, stk 5, er bragt i anvendelse ved salg til  \r\n\r\n finansieringsselskaber, banker, sparekasser, realkreditinstitutioner mv, kan  \r\n\r\n den skriftlige bekræftelse først udstedes, når den pågældende køber over for  \r\n\r\n toldkamret </P>  \r\n\r\n<P CLASS=PUNKT> <B>1.</B> har dokumenteret, at løsøret/varerne er solgt til  \r\n\r\n en momsregistreret virksomhed, eller </P>  \r\n\r\n<P CLASS=PUNKT> <B>2.</B> har afgivet erklæring om, at løsøret/varerne  \r\n\r\n udelukkende vil blive solgt til momsregistrerede virksomheder. </P>  \r\n\r\n<P>Yderligere oplysninger </P>  \r\n\r\n<P>Yderligere oplysninger kan fås ved henvendelse til det lokale  \r\n\r\n distriktstoldkammer. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19871834160"
        },
        {
            "displayName": "Entydig dokumentidentifikation",
            "displayValue": "CM022983"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/07/1999"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18341"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "31/03/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Det lokale Toldkammer"
        },
        {
            "displayName": "Ressortministeriets journalnummer",
            "displayValue": "Y 104"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}