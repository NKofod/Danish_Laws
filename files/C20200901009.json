{
    "id": 212474,
    "title": "Cirkulære om Danmarks Finansielle Efterretningsenhed (FIU), Hvidvasksekretariatet, hos Statsadvokaten for Særlig Økonomisk og International Kriminalitet (SØIK)",
    "documentTypeId": "140",
    "isSagsforlobPeriodValid": true,
    "shortName": "CIR1H nr 9010 af 02/01/2020",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulære om Danmarks Finansielle Efterretningsenhed (FIU), Hvidvasksekretariatet, hos Statsadvokaten for Særlig Økonomisk og International Kriminalitet (SØIK)</p>\r\n<p class=\"Indledning2\">Den danske finansielle efterretningsenhed (FIU) er Hvidvasksekretariatet hos Statsadvokaten for Særlig Økonomisk og International Kriminalitet (SØIK). De centrale regler om Hvidvasksekretariatets funktion, opgavevaretagelse og samarbejde med andre EU-medlemsstaters FIU’er findes i hvidvasklovens §§ 29 og 29 a.</p>\r\n<p class=\"Indledning2\">Bestemmelserne i dette cirkulære supplerer hvidvasklovens bestemmelser, idet cirkulærets bestemmelser bl.a. helt eller delvis gennemfører artikel 7, stk. 3-5, artikel 32, stk. 4, 5 og 8, artikel 44, artikel 46, stk. 3, artikel 52, artikel 53, stk. 1-3, artikel 54, stk. 1, 1. pkt. og stk. 2, artikel 56, stk. 1-2 og artikel 57 i Europa-Parlamentets og Rådets direktiv (EU) 2015/849 af 20. maj 2015 om forebyggende foranstaltninger mod anvendelse af det finansielle system til hvidvask af penge eller finansiering af terrorisme, om ændring af Europa-Parlamentets og Rådets forordning (EU) nr. 648/2012 og om ophævelse af Europa-Parlamentets og Rådets direktiv 2005/60/EF, samt Kommissionens direktiv 2006/70/EF (4. hvidvaskdirektiv).</p>\r\n<p class=\"Indledning2\">Bestemmelserne gennemfører endvidere helt eller delvis de ændringer til artikel 7, stk. 4 og 5, artikel 44, artikel 53, stk. 1 og 2, artikel 54 og artikel 57, som følger af henholdsvis artikel 1, nr. 4, litra a og b, nr. 27, nr. 33, 34 og 36 i Europa-Parlamentets og Rådets direktiv (EU) 2018/843 om ændring af direktiv (EU) 2015/849 om forebyggende foranstaltninger mod anvendelse af det finansielle system til hvidvask af penge eller finansiering af terrorisme og om ændring af direktiv 2009/138/EF og 2013/36/EU (5. hvidvaskdirektiv).</p>\r\n<p class=\"Indledning2\">Cirkulærets bestemmelser fastlægger bl.a. retningslinjer for FIU’ens samarbejde med øvrige kompetente danske myndigheder og andre medlemsstaters FIU’er.</p>\r\n<p class=\"ParagrafGruppeOverskrift\">\r\n   <span>FIU’ens opgavevaretagelse</span>\r\n</p>\r\n<p class=\"Paragraf\" id=\"id398c7ed1-d65d-497d-a723-9c9546476ad9\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> FIU’en har i overensstemmelse med gældende regler adgang til de oplysninger, som er nødvendige for, at FIU’en kan varetage sine opgaver som anført i hvidvasklovens § 29, stk. 2.</p>\r\n<p class=\"Paragraf\" id=\"ide7d3fdbb-4476-4c61-ae60-f39b4c7d9b8f\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> FIU’ens analysefunktion består af følgende:</p>\r\n<p class=\"Liste1\">\r\n   <span class=\"Liste1Nr\" id=\"ida2128478-d5a6-4190-b557-2e349a6425a9\">1)</span> Operativ analyse, som fokuserer på individuelle tilfælde og bestemte mål eller relevante udvalgte oplysninger, afhængig af typen og mængden af de modtagne oplysninger og den forventede anvendelse af oplysningerne efter formidling, og</p>\r\n<p class=\"Liste1\">\r\n   <span class=\"Liste1Nr\" id=\"ide234aaf5-816e-4723-a382-b5af492fcb6d\">2)</span> strategisk analyse, som vedrører tendenser og mønstre for hvidvask af penge og finansiering af terrorisme.</p>\r\n<p class=\"Paragraf\" id=\"idd6b9242f-8524-4b01-a3e0-d5b6770338b1\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> FIU’en skal så vidt muligt give rettidig feedback til underretningspligtige personer og virksomheder vedrørende anvendeligheden af og opfølgningen på underretninger om mistanke om hvidvask og finansiering af terrorisme.</p>\r\n<p class=\"ParagrafGruppeOverskrift\">\r\n   <span>FIU’ens samarbejde og udveksling af oplysninger med andre kompetente danske myndigheder</span>\r\n</p>\r\n<p class=\"Paragraf\" id=\"idfc05b6fe-cff9-4097-9412-53eae6547687\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> FIU’en kan imødekomme anmodninger om udlevering af oplysninger affødt af bekymringer vedrørende mulig hvidvask af penge, tilknyttede underliggende forbrydelser eller finansiering af terrorisme fra kompetente danske myndigheder til brug for myndighedernes opgavevaretagelse i overensstemmelse med gældende ret, herunder reglerne i databeskyttelseslovgivningen.</p>\r\n<p class=\"Stk2\">\r\n   <span class=\"StkNr\" id=\"id4d705622-5c2a-4dc9-80a4-8d72be22ad3f\">Stk. 2.</span> FIU’en kan meddele afslag på anmodninger om udlevering af oplysninger fra kompetente danske myndigheder, i overensstemmelse med gældende ret, herunder reglerne i databeskyttelseslovgivningen.</p>\r\n<p class=\"Stk2\">\r\n   <span class=\"StkNr\" id=\"id23af33ee-47fa-4105-a494-dec6f937c8bc\">Stk. 3.</span> FIU’en<span class=\"Italic\">.</span> indhenter så vidt muligt feedback fra de kompetente danske myndigheder vedrørende anvendeligheden af og opfølgningen på oplysninger fra underretninger om mulig hvidvask af penge, tilknyttede underliggende forbrydelser eller finansiering af terrorisme, som FIU’en har videregivet til myndighederne.</p>\r\n<p class=\"ParagrafGruppeOverskrift\">\r\n   <span>FIU’ens samarbejde og udveksling af oplysninger med andre EU-medlemsstaters FIU’er</span>\r\n</p>\r\n<p class=\"Paragraf\" id=\"id33072423-d06e-44cb-bf4d-92982f1021e3\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> FIU’en skal i videst muligt omfang samarbejde med andre EU-medlemsstaters FIU’er. Det gælder uanset de pågældende EU-medlemsstaters FIU’ers organisatoriske status.</p>\r\n<p class=\"Stk2\">\r\n   <span class=\"StkNr\" id=\"id84bc41ca-2be5-4bae-9284-dfd52adbf63a\">Stk. 2.</span> FIU’en skal udveksle oplysninger og yde bistand til andre EU-medlemsstaters FIU’er i videst muligt omfang uanset eventuelle forskelle i nationale retlige definitioner af underliggende forbrydelser.</p>\r\n<p class=\"Paragraf\" id=\"id74b1e9f7-184a-4a0f-8835-fa394c8a32e0\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> FIU’en skal under iagttagelse af reglerne i databeskyttelseslovgivningen uopfordret eller efter anmodning videregive alle oplysninger til andre EU-medlemsstaters FIU'er til brug for en sådan opgavevaretagelse, som er beskrevet i hvidvasklovens § 29, stk. 2, uanset typen af tilknyttet underliggende forbrydelse. Dette gælder også, selvom det på tidspunktet for udvekslingen endnu ikke er identificeret, hvilken underliggende forbrydelse, der eventuelt er tale om.</p>\r\n<p class=\"Stk2\">\r\n   <span class=\"StkNr\" id=\"id95a129e6-9f8a-4bcb-ba2b-685bace2027d\">Stk. 2.</span> Når FIU’en modtager underretninger, der vedrører andre EU-medlemsstater, videresender FIU’en omgående underretningerne til FIU’erne i de pågældende EU-medlemsstater.</p>\r\n<p class=\"Stk2\">\r\n   <span class=\"StkNr\" id=\"id055093fc-458d-472c-a4a1-6eab825930cc\">Stk. 3.</span> FIU’en anvender alle eksisterende beføjelser, som den normalt ville gøre brug af på nationalt plan ved behandlingen af anmodninger om oplysninger fra andre EU-medlemsstaters FIU’er. Anmodninger fra andre EU-medlemsstaters FIU’er besvares hurtigst muligt.</p>\r\n<p class=\"Stk2\">\r\n   <span class=\"StkNr\" id=\"id1ff0c354-918e-4898-950c-258eddc542ec\">Stk. 4.</span> Når andre EU-medlemsstaters FIU’er anmoder om supplerende oplysninger hos virksomheder og personer omfattet af hvidvaskloven via FIU’en, indhenter FIU’en de pågældende oplysninger i medfør af hvidvasklovens § 26, stk. 1 og 2, § 28 og § 29, stk. 4.</p>\r\n<p class=\"Stk2\">\r\n   <span class=\"StkNr\" id=\"idd53224a9-3741-441c-bbb9-f2d1c978baca\">Stk. 5.</span> FIU’en kan nægte at videregive oplysninger til andre EU-medlemsstaters FIU’er til brug for en sådan opgavevaretagelse som beskrevet i stk. 1, hvis der er bestemte grunde til at antage, at videregivelsen vil være i uoverensstemmelse med grundlæggende principper i dansk ret.</p>\r\n<p class=\"Stk2\">\r\n   <span class=\"StkNr\" id=\"id3c8d1984-9a70-4ea1-8a72-7ffb92af13d8\">Stk. 6.</span> FIU’en udpeger mindst ét kontaktpunkt, som er ansvarlig for at modtage forespørgsler om oplysninger fra andre EU-medlemsstaters FIU’er.</p>\r\n<p class=\"Paragraf\" id=\"id3bf6f858-81e2-46b2-8977-6eb8f4433c82\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> FIU’en indhenter oplysninger fra andre EU-medlemsstaters FIU’er til varetagelse af FIU’ens opgaver.</p>\r\n<p class=\"Stk2\">\r\n   <span class=\"StkNr\" id=\"id2f0dba16-aebe-4cdb-924c-155a3d98f6a8\">Stk. 2.</span> FIU’ens anmodning om oplysninger fra andre EU-medlemsstaters FIU’er skal indeholde de relevante kendsgerninger, baggrundsoplysninger og en begrundelse for anmodningen samt en beskrivelse af, hvordan de ønskede oplysninger vil blive anvendt.</p>\r\n<p class=\"Paragraf\" id=\"id0882b60e-bc8e-4286-b7f2-954e342f17c7\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Kommunikation og udveksling af oplysninger med andre EU-medlemsstaters FIU’er sker ved anvendelse af FIU.net eller andre beskyttede kommunikationskanaler som aftalt mellem FIU’erne.</p>\r\n<p class=\"Stk2\">\r\n   <span class=\"StkNr\" id=\"id11295500-4511-4e33-a479-b460daea06ad\">Stk. 2.</span> FIU’en samarbejder i videst muligt omfang med andre EU-medlemsstaters FIU’er om at anvende de mest avancerede teknologier til brug for deres opgavevaretagelse som finansielle efterretningsenheder.</p>\r\n<p class=\"Stk2\">\r\n   <span class=\"StkNr\" id=\"idedc3e2de-bc41-4bb2-b7e8-5de8948a44bf\">Stk. 3.</span> De teknologier, der anvendes, skal overholde databeskyttelseslovgivningen og derved give FIU’en mulighed for på en anonym måde at sammenholde data med andre EU-medlemsstaters FIU'ers data med det formål at opdage personer af interesse for FIU’en i andre medlemsstater og identificere deres udbytte og midler.</p>\r\n<p class=\"ParagrafGruppeOverskrift\">\r\n   <span>Den nationale risikovurdering</span>\r\n</p>\r\n<p class=\"Paragraf\" id=\"id7b94b37a-138a-4a8b-9472-80a3b806bace\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Efter hvidvasklovens § 29, stk. 3, har FIU’en ansvaret for i samarbejde med relevante myndigheder at udarbejde og løbende opdatere den nationale risikovurdering på hvidvaskområdet med henblik på at identificere, vurdere, forstå og begrænse de aktuelle risici for hvidvask af penge.</p>\r\n<p class=\"Stk2\">\r\n   <span class=\"StkNr\" id=\"ida462e6b3-8195-4cfc-9e23-b6db9cbf0cd6\">Stk. 2.</span> Til brug for FIU’ens vurderinger efter stk. 1, inddrages resultaterne af EU-Kommissionens rapport som omhandlet i artikel 6 i det 4. hvidvaskdirektiv.</p>\r\n<p class=\"Stk2\">\r\n   <span class=\"StkNr\" id=\"idc2854bc3-b507-454d-a2c3-68dc9a14a004\">Stk. 3.</span> FIU’en skal i den nationale risikovurdering identificere sektorer eller områder med lavere eller større risiko for hvidvask af penge og på baggrund af risikovurderingen omgående stille passende oplysninger til rådighed for de virksomheder og personer, som er omfattet af hvidvaskloven, for at lette gennemførelsen af deres egne vurderinger af risiciene for hvidvask af penge.</p>\r\n<p class=\"Stk2\">\r\n   <span class=\"StkNr\" id=\"idc2d0881c-f2d4-4e69-84e0-807d741d93b7\">Stk. 4.</span> FIU’en kan, hvis det vurderes hensigtsmæssigt, bidrage med relevante oplysninger til andre EU-medlemsstaters risikovurderinger.</p>\r\n<p class=\"Stk2\">\r\n   <span class=\"StkNr\" id=\"id5593dd08-a755-4f93-9d33-c442aeb720e7\">Stk. 5.</span> Resultatet af den nationale risikovurdering samt opdateringerne heraf stilles til rådighed for Kommissionen, ESA'erne (de europæiske tilsynsmyndigheder) og de øvrige EU-medlemsstater. Et resumé af vurderingen gøres offentligt tilgængeligt. Dette resumé må ikke indeholde klassificerede oplysninger.</p>\r\n<p class=\"Paragraf\" id=\"id4e53a229-c0e8-4c22-9e4b-bd30d3d55e7e\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Til brug for udarbejdelse af den nationale risikovurdering og med henblik på at sikre, at der føres tilsyn med effektiviteten af indsatsen vedrørende bekæmpelse af hvidvask af penge, skal FIU’en i samarbejde med relevante myndigheder udarbejde statistikker over forhold, der er relevante for indsatsens effektivitet.</p>\r\n<p class=\"Stk2\">\r\n   <span class=\"StkNr\" id=\"idcccbfe77-7330-4da2-ba4a-48e2b01c08e3\">Stk. 2.</span> De i stk. 1 omhandlede statistikker omfatter:</p>\r\n<p class=\"Liste1\">\r\n   <span class=\"Liste1Nr\" id=\"id7e9fe9d5-c29b-4fc5-b732-7790465449c7\">1)</span> antallet af underretninger til FIU'en om mistænkelige transaktioner og den videre behandling af disse underretninger,</p>\r\n<p class=\"Liste1\">\r\n   <span class=\"Liste1Nr\" id=\"idf226498b-5554-4c36-9914-b025b7efcd43\">2)</span> eventuelle data, som identificerer antallet og procentdelen af underretninger, der resulterer i yderligere efterforskning,</p>\r\n<p class=\"Liste1\">\r\n   <span class=\"Liste1Nr\" id=\"id55b12656-fe66-42a1-8b5b-30db87b8e480\">3)</span> årlige rapporter til personer og virksomheder, som er omfattet af hvidvaskloven, der beskriver, hvor nyttige underretningerne har været, og hvordan de følges op,</p>\r\n<p class=\"Liste1\">\r\n   <span class=\"Liste1Nr\" id=\"idf2decc4b-834b-485a-89ce-5a381eec11d8\">4)</span> i fornødent omfang under inddragelse af statistik fra Rigsadvokaten og Rigspolitiet det årlige antal af efterforskede sager, retsforfulgte personer, personer der er blevet dømt for hvidvask af penge, typerne af underliggende forbrydelser, hvor sådanne oplysninger er tilgængelige, samt værdien i euro af beslaglagte eller konfiskerede formuegoder,</p>\r\n<p class=\"Liste1\">\r\n   <span class=\"Liste1Nr\" id=\"id1e087da1-d2eb-48ed-a343-f5309f84ada7\">5)</span> data vedrørende antallet af grænseoverskridende anmodninger om oplysninger, der blev indgivet, modtaget, afvist og helt eller delvis besvaret af FIU'en, og</p>\r\n<p class=\"Liste1\">\r\n   <span class=\"Liste1Nr\" id=\"id4c397695-6a3e-4045-a16b-3b0990792c2a\">6)</span> opgørelse over menneskelige ressourcer allokeret til FIU’en med henblik på FIU’ens opgavevaretagelse.</p>\r\n<p class=\"ParagrafGruppeOverskrift\">\r\n   <span>Ikrafttræden mv.</span>\r\n</p>\r\n<p class=\"Paragraf\" id=\"id4a4aada3-d1b8-45d0-846c-f298850471c6\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Cirkulæret træder i kraft den 10. januar 2020.</p><div class=\"Givet\" id=\"Givet\"><p class=\"Givet\" align=\"center\">Justitsministeriet, den 2. januar 2020</p><p class=\"Sign1\" align=\"center\">Nick Hækkerup</p><p class=\"Sign2\" align=\"right\">/ Mette Johansen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/01/2020"
        },
        {
            "displayName": "Accession",
            "displayValue": "C20200901009"
        },
        {
            "displayName": "Entydig dokumentidentifikation",
            "displayValue": "AA011736"
        },
        {
            "displayName": "Dato for førstegangsindlæggelse",
            "displayValue": "10/01/2020"
        },
        {
            "displayName": "Dato for indlæggelse",
            "displayValue": "10/01/2020"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9010"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "02/01/2020"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Justitsmin., j.nr. 2019-731-0047"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}