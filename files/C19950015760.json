{
    "id": 69721,
    "title": "Vejledning om etableringsydelse ",
    "documentTypeId": "180",
    "isSagsforlobPeriodValid": false,
    "shortName": "VEJ nr 157 af 29/09/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om etableringsydelse </H1>  \r\n\r\n<P></P>  \r\n\r\n<BR>  \r\n\r\n<P>Vejledning til Arbejdsmarkedsstyrelsens bekendtgørelse nr. 168 af 15.  \r\n\r\n marts 1995 om en aktiv arbejdsmarkedsindsats og Industriministeriets  \r\n\r\n bekendtgørelse nr. 884 af 22. november 1993 om administration af  \r\n\r\n iværksætterklippekortet. </P>  \r\n\r\n<P> <B>Ansøgningsfasen</B>  </P>  \r\n\r\n<P> <I>1.1. Betingelser til personen</I>  </P>  \r\n\r\n<P>Ifølge § 111, stk. 1, i Arbejdsmarkedsstyrelsens bekendtgørelse nr. 168 af  \r\n\r\n 15. marts 1995 om en aktiv arbejdsmarkedsindsats er det en betingelse for at  \r\n\r\n opnå ret til etableringsydelse, at ansøgeren er et ledigt, dagpengeberettiget  \r\n\r\n medlem af en arbejdsløshedskasse. Betingelsen skal være opfyldt på  \r\n\r\n tidspunktet for indgivelse af ansøgning om etableringsydelse. </P>  \r\n\r\n<P>Kravet om, at den ledige skal være dagpengeberettiget, indebærer, at  \r\n\r\n pågældende skal være berettiget til dagpenge i henhold til § 55, stk. 1 eller  \r\n\r\n 2, i lov om arbejdsløshedsforsikring m.v. og således befinde sig i delperiode  \r\n\r\n 1 eller 2, samt at den ledige står til rådighed for arbejdsmarkedet, jf. § 11  \r\n\r\n i bekendtgørelse om en aktiv arbejdsmarkedsindsats. Ledige, som deltager i  \r\n\r\n tilbud i henhold til bekendtgørelsen, vil således også opfylde kravet om at  \r\n\r\n være ledig og dagpengeberettiget. </P>  \r\n\r\n<P>Ledighedskravet er ikke opfyldt, hvis den ledige på ansøgningstidspunktet  \r\n\r\n er udelukket fra ret til dagpenge, idet pågældende er påbegyndt selvstændig  \r\n\r\n virksomhed som hovedbeskæftigelse, eller i en periode er udelukket fra ret  \r\n\r\n til dagpenge på grund af karantæne, eller hvis arbejdsløshedskassen har  \r\n\r\n stillet krav om arbejde af en vis varighed. Hvis den ledige efter  \r\n\r\n ansøgningstidspunktet men på starttidspunktet for bevillingen er udelukket  \r\n\r\n fra dagpenge, opretholdes bevillingen, men der vil ikke kunne udbetales  \r\n\r\n etableringsydelse, før hindringen er ophørt, jf. § 119, stk. 3. </P>  \r\n\r\n<P>Som undtagelse fra kravet om, at ansøgeren skal være ledig på  \r\n\r\n ansøgningstidspunktet, er der i § 114, stk. 2, angivet, at  \r\n\r\n Arbejdsmarkedsstyrelsen <B>efter indstilling fra Arbejdsformidlingen</B> kan  \r\n\r\n godkende en ansøgning i tilfælde, hvor virksomheden er påbegyndt, inden  \r\n\r\n ansøgningen er indgivet til en arbejdsløshedskasse for selvstændige af  \r\n\r\n grunde, som ikke kan tilregnes den ledige eller arbejdsløshedskassen. </P>  \r\n\r\n<P>Vedrørende de ledige, der er omfattet af en begrænset dagpengeret, se  \r\n\r\n nedenfor under afsnit 3.9. </P>  \r\n\r\n<P> <I>1.2. Etableringsydelse som et behovsorienteret tilbud i delperiode  \r\n\r\n 1</I>  </P>  \r\n\r\n<P>I delperiode 1 kan Arbejdsformidlingen bevilge etableringsydelse som et  \r\n\r\n behovsorienteret tilbud, eller den ledige kan have opnået ret hertil. </P>  \r\n\r\n<P>Hvis etableringsydelse gives som et <I>tilbud</I> , skal de almindelige  \r\n\r\n betingelser være opfyldt, jf. bekendtgørelsens § 111, og Arbejdsformidlingen  \r\n\r\n skal ved sin vurdering af, om tilbud skal gives, tage udgangspunkt i den  \r\n\r\n lediges ønsker og forudsætninger og arbejdsmarkedets behov, jf.  \r\n\r\n bekendtgørelsens § 10, stk. 4. </P>  \r\n\r\n<P>Forud for afgivelse af tilbudet skal den ledige have udarbejdet en  \r\n\r\n<I>handlingsplan</I> , jf. § 12 i bekendtgørelsen. </P>  \r\n\r\n<P> <I>1.3. Ret til etableringsydelse</I>  </P>  \r\n\r\n<P>For at opnå <I>ret</I> til etableringsydelse skal den ledige udover at  \r\n\r\n opfylde de almindelige betingelser, jf. ovenfor, være under 60 år og have  \r\n\r\n haft en samlet ledighedsperiode på 5 måneder inden for de seneste 8 måneder,  \r\n\r\n jf. § 136. Den ledige må endvidere ikke tidligere have modtaget  \r\n\r\n etableringsydelse af mindst 12 måneders varighed. </P>  \r\n\r\n<P>Eksempel: </P>  \r\n\r\n<P>Hvis den ledige tidligere har modtaget etableringsydelse i f.eks. 6  \r\n\r\n måneder, har den ledige fortsat ret til etableringsydelse i henhold til §  \r\n\r\n 136. Der kan dog kun bevilges etableringsydelse i op til 2 år, idet  \r\n\r\n etableringsydelse i alt - i delperiode 1 og 2 -kan gives i op til 21/2 år,  \r\n\r\n jf. § 111, stk. 1. </P>  \r\n\r\n<P>En person, der tidligere har modtaget etableringsydelse og efterfølgende  \r\n\r\n optjener ret til en ny dagpengeperiode, vil efter 5 måneders ledighed inden  \r\n\r\n for 8 måneder i den nye delperiode på ny have ret til etableringsydelse. </P>  \r\n\r\n<P>Opgørelsen af ledighed i relation til de krævede 5 måneder inden for de  \r\n\r\n seneste 8 måneder reguleres af bekendtgørelsens § 125, jf. nedenfor under  \r\n\r\n afsnit 3.5. </P>  \r\n\r\n<P>Handlingsplan skal også udarbejdes forud for bevilling af  \r\n\r\n etableringsydelse som en rettighed, jf. bekendtgørelsens § 128. </P>  \r\n\r\n<P>Derimod har det ikke indflydelse på retten til etableringsydelse, at  \r\n\r\n minimumsretten efter § 130 er opbrugt ved deltagelse i andre  \r\n\r\n aktiveringstilbud. </P>  \r\n\r\n<P>En ledig, der f.eks. har deltaget i uddannelse med uddannelsesgodtgørelse  \r\n\r\n i 12 måneder, kan således fortsat have ret til etableringsydelse. </P>  \r\n\r\n<P> <I>1.4. Etableringsydelse som et behovsorienteret tilbud i delperiode  \r\n\r\n 2</I>  </P>  \r\n\r\n<P>I delperiode 2 kan etableringsydelse <I>kun</I> gives som et  \r\n\r\n behovsorienteret tilbud, jf. bekendtgørelsens § 141, idet den lediges  \r\n\r\n<I>ret</I> til etableringsydelse i henhold til § 136 kun vedrører delperiode  \r\n\r\n 1. De almindelige betingelser skal være opfyldt, og Arbejdsformidlingen skal  \r\n\r\n foretage et skøn i henhold til bekendtgørelsens § 10, stk. 4. </P>  \r\n\r\n<P>Tilbud om etableringsydelse i delperiode 2 kan i henhold til § 141 kun  \r\n\r\n afgives, hvis den ledige ikke tidligere har modtaget etableringsydelse i den  \r\n\r\n maksimale periode, jf. § 111, stk. 1. Der kan som tidligere nævnt kun  \r\n\r\n bevilges etableringsydelse i op til sammenlagt 21/2 år i delperiode 1 og 2.  \r\n\r\n</P>  \r\n\r\n<P>Forud for afgivelse af tilbuddet skal den ledige have udarbejdet en  \r\n\r\n handlingsplan, jf. § 128 i bekendtgørelsen. </P>  \r\n\r\n<P CLASS=PUNKT> <B>2.</B> Betingelser for godkendelse af forretningsplan </P>  \r\n\r\n<P>2.1. Selvstændig erhvervsvirksomhed </P>  \r\n\r\n<P> <B>Ad §§ 8 og 9 i Industriministeriets bekendtgørelse nr. 884 af 22.  \r\n\r\n november 1993 om administration af iværksætterklippekortet.</B>  </P>  \r\n\r\n<P>Den ledige skal kontakte en etableringsvejleder med henblik på at få  \r\n\r\n udarbejdet og drøftet en forretningsplan for den påtænkte virksomhed. </P>  \r\n\r\n<P>Det er Erhvervsfremme Styrelsen, der på baggrund af etableringsvejlederens  \r\n\r\n indstilling afgør, om betingelserne for at få godkendt en forretningsplan er  \r\n\r\n opfyldt. Nedenfor er nævnt nogle af de vigtigste betingelser for  \r\n\r\n forretningsplanens godkendelse. </P>  \r\n\r\n<P>Der er flere betingelser for at få godkendt en forretningsplan: </P>  \r\n\r\n<P>- at der er tale om en <I>nyetableret</I> selvstændig erhvervsvirksomhed,  \r\n\r\n</P>  \r\n\r\n<P>- at personen kan betragtes som iværksætter og </P>  \r\n\r\n<P>- at der er tale om den lediges hovedbeskæftigelse. </P>  \r\n\r\n<P>Der kan ikke godkendes forretningsplan til følgende virksomheder: </P>  \r\n\r\n<P>- virksomheder inden for landbrug og fiskeri, </P>  \r\n\r\n<P>- virksomheder, inden for områder, hvor der ikke er fri etableringsret,  \r\n\r\n dvs. hvor erhvervet er reguleret ved bevillinger eller lignende, som fx.  \r\n\r\n læger og apotekere, </P>  \r\n\r\n<P>- virksomheder, der etableres i udlandet, i Grønland eller på Færøerne,  \r\n\r\n</P>  \r\n\r\n<P>- virksomheder, der etableres på baggrund af overtagelse af en virksomhed,  \r\n\r\n der er ejet af nærtstående. </P>  \r\n\r\n<P>Der stilles ikke krav til virksomhedens ejerform. En forretningsplan vil  \r\n\r\n derfor kunne godkendes til såvel personligt ejede virksomheder - herunder  \r\n\r\n interessentskaber - som til virksomheder, der drives i selskabsform. </P>  \r\n\r\n<P>Der kan godkendes en forretningsplan for op til tre iværksættere pr.  \r\n\r\n virksomhed. </P>  \r\n\r\n<P> <I>2.2. Nyetableret virksomhed</I>  </P>  \r\n\r\n<P>Virksomheden anses for nyetableret, hvis virksomheden er etableret som  \r\n\r\n hovedbeskæftigelse inden for de seneste 6 måneder forud for ansøgningsdatoen  \r\n\r\n for godkendelse af forretningsplanen. </P>  \r\n\r\n<P>Forretningsplanen vil kunne godkendes for en virksomhed, som tidligere har  \r\n\r\n været drevet som ansøgerens bibeskæftigelse, selv om momsregistrering er  \r\n\r\n foretaget tidligere end 6 måneder før ansøgning om godkendelse af  \r\n\r\n forretningsplan, hvis virksomheden bliver ansøgerens hovedbeskæftigelse.  \r\n\r\n Overgangen fra bibeskæftigelse til hovedbeskæftigelse skal ske i et spring.  \r\n\r\n</P>  \r\n\r\n<P> <I>2.3. Allerede etableret virksomhed</I>  </P>  \r\n\r\n<P>Forretningsplan kan også godkendes ved overtagelse af en allerede  \r\n\r\n etableret virksomhed. </P>  \r\n\r\n<P>En fuldstændig overtagelse af en virksomhed betrages som etablering af ny  \r\n\r\n virksomhed. </P>  \r\n\r\n<P>Ved fuldstændig overtagelse af en virksomhed fra andre end nærtstående  \r\n\r\n gælder princippet om, at en reel ny driftsenhed skal skabes. Dette vil så  \r\n\r\n godt som altid være tilfældet ved reelle overtagelser, for eksempel når en  \r\n\r\n lukket eller lukningsmoden virksomhed overtages. </P>  \r\n\r\n<P>Overtagelse kan ske, uanset hvor gammel den overtagne virksomhed er. </P>  \r\n\r\n<P>Delvis overtagelse kan altid ske inden for virksomhedens første 6 måneder.  \r\n\r\n Delvis overtagelse efter det tidspunkt forudsætter, at virksomhedens drift  \r\n\r\n ændres væsentligt ved fornyelse/udvidelse af forretningsområdet. </P>  \r\n\r\n<P> <I>2.4. Familie- og ægtefælleejet virksomhed</I>  </P>  \r\n\r\n<P>Forretningplan godkendes ikke ved overtagelse af virksomhed fra  \r\n\r\n nærtstående. Ved nærtstående forstås bl. a. ægtefælle, registreret partner,  \r\n\r\n samlever, søskende, forældre og børn. Dog kan en ægtefælle indtræde i en  \r\n\r\n eksisterende virksomhed, hvis dette sker umiddelbart efter virksomhedens  \r\n\r\n start, dvs. højest 1-2 måneder efter tidspunktet for Erhvervsfremme  \r\n\r\n Styrelsens modtagelse af vejlederens indstilling. Nærtstående kan starte  \r\n\r\n virksomhed sammen. </P>  \r\n\r\n<P> <I>2.5. Nyt klippekort</I>  </P>  \r\n\r\n<P>En person, der tidligere har modtaget klippekort, kan på et senere  \r\n\r\n tidspunkt få et nyt klippekort under forudsætning af, at der er tale om et  \r\n\r\n nyt forretningskoncept til en ny virksomhed. </P>  \r\n\r\n<P>Det er videre en betingelse, at personen ikke længere driver den første  \r\n\r\n virksomhed, og at Erhvervsfremme Styrelsen er orienteret herom. </P>  \r\n\r\n<P CLASS=PUNKT> <B>3.</B> Ansøgning om etableringsydelse </P>  \r\n\r\n<P>3.1. Indgivelse af ansøgning </P>  \r\n\r\n<P>Proceduren ved ansøgning om etableringsydelse er reguleret i  \r\n\r\n bekendtgørelsens § 113. Ifølge denne bestemmelse skal den ledige indsende et  \r\n\r\n ansøgningsskema til en arbejdsløshedskasse for selvstændige. </P>  \r\n\r\n<P> <I>3.2. Arbejdsløshedskassens behandling af ansøgning om  \r\n\r\n etableringsydelse</I>  </P>  \r\n\r\n<P>Arbejdsløshedskassen skal attestere følgende på ansøgningsskemaet: </P>  \r\n\r\n<P>- om ansøgeren er dagpengeberettiget, </P>  \r\n\r\n<P>- hvornår arbejdsløshedskassen har modtaget ansøgningsskemaet, </P>  \r\n\r\n<P>- om 5/8 kravet er opfyldt på ansøgningsdatoen for etableringsydelse, </P>  \r\n\r\n<P>- angivelse af datoen for udløbet af ansøgerens dagpengeret. </P>  \r\n\r\n<P>For at få etableringsydelse skal ansøgeren være ledig og  \r\n\r\n dagpengeberettiget, jf. § 11, stk. 2 og stk. 3, og § 111 i bekendtgørelsen.  \r\n\r\n Ansøgeren må derfor ikke have påbegyndt den selvstændige virksomhed i et  \r\n\r\n sådant omfang, at virksomhedsudøvelsen anses for hovedbeskæftigelse, således  \r\n\r\n at ledighedskravet ikke er opfyldt. </P>  \r\n\r\n<P> <I>3.3. Tidspunkt for påbegyndelse af selvstændig erhvervsvirksomhed</I>  \r\n\r\n</P>  \r\n\r\n<P>Efter arbejdsløshedsforsikringslovens regler om optagelse af selvstændige  \r\n\r\n erhvervsdrivende anses virksomheden for påbegyndt på det tidspunkt, hvor der  \r\n\r\n er tale om egentlig drift af en konkret etableret virksomhed. </P>  \r\n\r\n<P> <I>3.4. Dagpengeberettiget indtil påbegyndelse af selvstændig  \r\n\r\n erhvervsvirksomhed</I>  </P>  \r\n\r\n<P>For at være dagpengeberettiget skal den ledige være aktivt arbejdssøgende  \r\n\r\n og stå til rådighed for arbejdsmarkedet. </P>  \r\n\r\n<P>En ledig anses for dagpengeberettiget, indtil pågældende må anses for at  \r\n\r\n have <I>påbegyndt</I> udøvelse af virksomheden som hovedbeskæftigelse.  \r\n\r\n Indgivelse af ansøgning om godkendelse af forretningsplan medfører derfor  \r\n\r\n ikke i sig selv, at medlemmet ikke kan anses for at stå til rådighed. </P>  \r\n\r\n<P>Dagpengeretten ophører dog forud for påbegyndelsestidspunktet, hvis  \r\n\r\n forberedelsesaktiviteternes art og omfang medfører, at rådighedsbetingelsen  \r\n\r\n efter en konkret vurdering ikke længere er opfyldt. </P>  \r\n\r\n<P> <I>3.5. Ret til etableringsydelse, 5/8 kravet, jf. bekendtgørelsens §  \r\n\r\n 113, stk. 2 og 4</I>  </P>  \r\n\r\n<P>Arbejdsløshedskassen for selvstændige skal tillige indhente dokumentation  \r\n\r\n for ledige timer hos den lediges arbejdsløshedskasse. </P>  \r\n\r\n<P>For et fuldtidsforsikret medlem udgør 5 måneders ledighed pr. 1. januar  \r\n\r\n 1994 801 timer. </P>  \r\n\r\n<P>For et deltidsforsikret medlem beregnes ledighedskravet på baggrund af  \r\n\r\n medlemmets gennemsnitlige ugentlige arbejdstid, der indgår i kassens seneste  \r\n\r\n beregningsgrundlag. Et deltidsforsikret medlem, der forud for ledighedens  \r\n\r\n indtræden gennemsnitlig har arbejdet fx. 20 timer ugentligt, skal således  \r\n\r\n have været ledig med dagpengeret i: </P>  \r\n\r\n<P>20 timer x 4,33 uger x 5 = 433 timer inden for de seneste 8 måneder. </P>  \r\n\r\n<P>Ved opgørelse af ledighedskravet medregnes timer, hvor der er udbetalt  \r\n\r\n dagpenge eller feriedagpenge efter lov om arbejdsløshedsforsikring m.v. Det  \r\n\r\n betyder, at der kun medregnes perioder, hvor der er modtaget ydelser efter  \r\n\r\n det danske forsikringssystem. Derudover medregnes perioder med orlov til  \r\n\r\n sabbat efter lov om orlov samt perioder, hvor den ledige har deltaget i  \r\n\r\n tilbud efter bekendtgørelse om en aktiv arbejdsmarkedsindsats. </P>  \r\n\r\n<P>De opgjorte timer/uger omregnes til måneder. </P>  \r\n\r\n<P>Der medregnes kun timer, hvor der er udbetalt ovennævnte ydelser inden for  \r\n\r\n de seneste 8 måneder fra ansøgningstidspunktet. Ydelsesperioder forud for de  \r\n\r\n sidste 8 måneder kan derfor som hovedregel ikke medregnes. </P>  \r\n\r\n<P>Perioder med orlov til uddannelse og orlov til børnepasning, jfr. lov om  \r\n\r\n orlov, samt perioder hvor medlemmet på grund af sygdom, barsel eller  \r\n\r\n uarbejdsdygtighed har været uden arbejde medregnes <I>ikke</I> . Tilsvarende  \r\n\r\n gælder for perioder med støtte efter lov om social bistand til pasning af  \r\n\r\n handicappet barn og pasning af nærtstående, der ønsker at dø i hjemmet. </P>  \r\n\r\n<P> <I>3.6. Kombinationsforsikrede medlemmer</I>  </P>  \r\n\r\n<P>Et kombinationsforsikret medlem, der driver selvstændig virksomhed, kan  \r\n\r\n højest få udbetalt dagpenge for 22 timer ugentligt, og medlemmet vil som  \r\n\r\n følge heraf ikke kunne opfylde ledighedskravet for at få ret til  \r\n\r\n etableringsydelse. </P>  \r\n\r\n<P>For et kombinationsforsikret medlem vil retten til etableringsydelse være  \r\n\r\n betinget af, at medlemmet påbegynder <B>ny</B> virksomhed og har været  \r\n\r\n<B>fuldt</B> ledigt i mindst 5 måneder inden for de sidste 8 måneder. </P>  \r\n\r\n<P> <I>3.7. Perioder med fravær i henhold til § 7, stk. 1, 2 og 4, i lov om  \r\n\r\n ligebehandling af mænd og kvinder</I>  </P>  \r\n\r\n<P>Ved beregning af, om en ledig er berettiget til etableringsydelse efter  \r\n\r\n 5/8 kravet, medtages ledighed placeret umiddelbart forud for fravær efter  \r\n\r\n reglerne i § 7, stk. 1, 2 og 4, i lov om ligebehandling af mænd og kvinder,  \r\n\r\n hvis perioden eller en del heraf ligger i 8 måneders perioden. Ledighed forud  \r\n\r\n for perioden med fravær kan medregnes i en periode, svarende til det fravær,  \r\n\r\n der ligger i 8 måneders perioden. </P>  \r\n\r\n<P> <I>3.8. 5/8 kravet ikke opfyldt</I>  </P>  \r\n\r\n<P>Er ledighedskravet ikke opfyldt, og ønsker den ledige alligevel  \r\n\r\n ansøgningen forelagt Arbejdsformidlingen, skal arbejdsløshedskassen forinden  \r\n\r\n oversendelsen påtegne, at 5/8 betingelsen ikke er opfyldt. </P>  \r\n\r\n<P>Hvis ledighedskravet ikke er opfyldt på ansøgningstidspunktet, kan der  \r\n\r\n indgives ny ansøgning, når denne betingelse er opfyldt. </P>  \r\n\r\n<P> <I>3.9. Arbejdsløshedskassens oplysning om udløbet af dagpengeretten</I>  \r\n\r\n</P>  \r\n\r\n<P>Arbejdsløshedskassen for selvstændige skal indhente dokumentation  \r\n\r\n vedrørende §§ 53 og 55 i arbejdsløshedsforsikringsloven m.v. Denne  \r\n\r\n dokumentation kan for eksempel bestå i lønsedler og anden  \r\n\r\n arbejdsgiverdokumentation og fraværserklæringer. </P>  \r\n\r\n<P>For ledige, der på ansøgningstidspunktet har en begrænset dagpengeret,  \r\n\r\n skal kassen påføre datoen for udløb af denne begrænsede dagpengeret.  \r\n\r\n Arbejdsformidlingen vil i disse tilfælde kun bevilge ydelsen indtil udløbet  \r\n\r\n af den begrænsede dagpengeret. </P>  \r\n\r\n<P>Hvis ansøgeren har erklæret at søge etableringsydelse til samme  \r\n\r\n virksomhed, som hidtil har været drevet som bibeskæftigelse, skal kassen  \r\n\r\n derimod kun påføre datoen for udløb af den almindelige dagpengeret jf.  \r\n\r\n arbejdsløshedsforsikringslovens § 55. Formidlingen kan i disse tilfælde  \r\n\r\n bevilge ydelsen for 21/2 år, begrænset alene af denne dato. </P>  \r\n\r\n<P>Det bemærkes, at kontrollen med, at den hidtidige bibeskæftigelse som  \r\n\r\n forudsat ved bevillingen reelt er ændret til hovedbeskæftigelse, foretages af  \r\n\r\n arbejdsløshedskassen i forbindelse med kassens almindelige kontrol med  \r\n\r\n virksomheden ved udbetalinger af etableringsydelsen. Der henvises til  \r\n\r\n nedenstående afsnit 4.5. </P>  \r\n\r\n<P> <I>3.10. Arbejdsformidlingens bevilling af etableringsydelse</I>  </P>  \r\n\r\n<P>Det er Arbejdsformidlingen, der afgør, om betingelserne for at bevilge  \r\n\r\n etableringsydelse er opfyldt. </P>  \r\n\r\n<P>Selvom den ledige har fået godkendt en forretningsplan, vil dette dog ikke  \r\n\r\n være en garanti for, at etableringsydelse kan bevilges. Som eksempel herpå  \r\n\r\n kan blandt andet nævnes: </P>  \r\n\r\n<P>- at aktiviteten ikke berettiger til optagelse i en arbejdsløshedskasse  \r\n\r\n for selvstændige, </P>  \r\n\r\n<P>- at den ledige ikke opfylder 5/8 kravet, og Arbejdsformidlingen ikke ud  \r\n\r\n fra en behovsorienteret vurdering finder grundlag for at bevilge  \r\n\r\n etableringsydelse, </P>  \r\n\r\n<P>- at den ledige er påbegyndt selvstændig virksomhed som hovedbeskæftigelse  \r\n\r\n forud for tidspunktet for indgivelse af ansøgning om etableringsydelse. </P>  \r\n\r\n<P>Arbejdsformidlingen skal påse, at følgende betingelser er opfyldt: </P>  \r\n\r\n<P>- at der foreligger en godkendt forretningsplan, </P>  \r\n\r\n<P>- at ansøgeren er ledig og dagpengeberettiget på tidspunktet for  \r\n\r\n indgivelse af ansøgning om etableringsydelse, </P>  \r\n\r\n<P>- om 5/8 kravet er opfyldt, </P>  \r\n\r\n<P>- at ansøgeren er momsregistreret, eller der foreligger anden  \r\n\r\n dokumentation for, at ansøgeren driver selvstændig virksomhed. </P>  \r\n\r\n<P> <I>3.11. Selvstændig erhvervsdrivende</I>  </P>  \r\n\r\n<P>Ved Arbejdsformidlingens vurderingen af, om medlemmet vil kunne anses for  \r\n\r\n at udøve selvstændig virksomhed, anvendes de regler, der gælder inden for  \r\n\r\n arbejdsløshedsforsikringen, jf. Direktoratet for Arbejdsløshedsforsikringens  \r\n\r\n bekendtgørelse om optagelse i en anerkendt arbejdsløshedskasse for  \r\n\r\n selvstændige erhvervsdrivende. </P>  \r\n\r\n<P>I relation til arbejdsløshedsforsikringsloven er drift af selvstændig  \r\n\r\n virksomhed kendetegnet ved, at virksomheden drives </P>  \r\n\r\n<UL CLASS=PLAIN-LIST>  \r\n\r\n<LI>1) ved personligt arbejde som hovedbeskæftigelse, </LI>  \r\n\r\n<LI>2) alene eller sammen med andre og </LI>  \r\n\r\n<LI>3) for egen eller ægtefællens regning og risiko. </LI>  \r\n\r\n</UL>  \r\n\r\n<P>Ved beskæftigelse i et selskab, hvori den ledige og/eller ægtefællen  \r\n\r\n eventuelt sammen med nærmeste familie ejer aktier eller anparter, er der tale  \r\n\r\n om selvstændig erhvervsvirksomhed, når den ledige og/eller ægtefællen har en  \r\n\r\n direkte eller indirekte afgørende indflydelse på selskabet. Nærmere regler  \r\n\r\n herom er fastsat i Direktoratet for Arbejdsløshedsforsikringens  \r\n\r\n bekendtgørelse om optagelse i en anerkendt arbejdsløshedskasse for  \r\n\r\n selvstændige erhvervsdrivende. </P>  \r\n\r\n<P>Hvis Arbejdsformidlingen er i tvivl om, hvorvidt der er tale om drift af  \r\n\r\n selvstændig virksomhed som hovedbeskæftigelse, kan spørgsmålet forelægges  \r\n\r\n arbejdsløshedskassen. </P>  \r\n\r\n<P> <I>3.12. Specielt om kunstnerisk virksomhed</I>  </P>  \r\n\r\n<P>Særligt vanskeligt kan det være for Arbejdsformidlingen at vurdere, om  \r\n\r\n kunstnerisk erhvervsvirksomhed opfylder kravene til en selvstændig  \r\n\r\n virksomhed. Arbejdsformidlingen bør derfor som hovedregel inddrage  \r\n\r\n arbejdsløshedskassen i vurderingen heraf. </P>  \r\n\r\n<P>For så vidt angår kunstnere, vil de kunne optages i en arbejdsløshedskasse  \r\n\r\n for selvstændige efter de almindelige regler herom. Hvis <I>kassen</I>  \r\n\r\n skønner, at der et tale om en aktivitet, der ikke berettiger til optagelse i  \r\n\r\n kassen, eller som på grund af sin karakter ikke kan antages at få et sådant  \r\n\r\n omfang, at aktiviteten på noget tidspunkt kan blive pågældendes  \r\n\r\n hovedbeskæftigelse, skal kassen udfærdige en udtalelse herom og vedlægge  \r\n\r\n denne ved fremsendelsen af den påtegnede ansøgning til Arbejdsformidlingen.  \r\n\r\n</P>  \r\n\r\n<P>Dette skyldes, at det ved kunstnerisk virksomhed er vigtigt at sikre sig,  \r\n\r\n at der et tale om egentlig erhvervsudøvelse, og at erhvervsudøvelsen kan  \r\n\r\n dokumenteres udadtil. </P>  \r\n\r\n<P> <I>3.13. Dokumentation</I>  </P>  \r\n\r\n<P>Arbejdsformidlingen afgør, om der foreligger fornøden dokumentation. </P>  \r\n\r\n<P>For virksomheder, der skal momsregistreres, skal der fremlægges  \r\n\r\n momstilmelding. </P>  \r\n\r\n<P>For virksomheder, der ikke kan momsregistreres, skal der på anden måde  \r\n\r\n fremlægges dokumentation, herunder kan som eksempel nævnes skriftlig  \r\n\r\n dokumentation i form af slutseddel eller skøde, købekontrakt, lejekontrakt,  \r\n\r\n købsnota m.v. for køb, leje, leasing eller løn af fast ejendom, materialer,  \r\n\r\n udstyr m.v. </P>  \r\n\r\n<P>Er der tale om en virksomhed, der drives som anpartsselskab, kan der efter  \r\n\r\n lov om anpartsselskaber kræves fremlagt bl. a. fortegnelse over  \r\n\r\n anpartshavernes navne og størrelsen af deres anparter. For såvel  \r\n\r\n aktieselskaber som anpartsselskaber skal der endvidere føres en særlig  \r\n\r\n fortegnelse over de aktie- eller anpartshavere, som har aktier eller  \r\n\r\n anparter, som er tillagt mindst 10 % af selskabskapitalen, dog mindst kr.  \r\n\r\n 100.000,-. Udskrift af denne særlige fortegnelse kan ved skriftlig  \r\n\r\n henvendelse til selskabet rekvireres af enhver. </P>  \r\n\r\n<P>Om tidligere bibeskæftigelse henvises til afsnit 4.5. </P>  \r\n\r\n<P>Hvis den ledige ved indtræden i en virksomhed ikke kan blive  \r\n\r\n momsregistreret som ansvarlig indehaver, kan Arbejdsformidlingen kræve en  \r\n\r\n erklæring fra de øvrige indehavere om, at pågældende er indtrådt i driften af  \r\n\r\n virksomheden. </P>  \r\n\r\n<P>Ved indtræden i <I>ægtefællens</I> virksomhed skal Arbejdsformidlingen dog  \r\n\r\n sikre, at den ledige enten påføres virksomhedens momsregistreringsbevis eller  \r\n\r\n selv bliver registreret med et momsnummer. </P>  \r\n\r\n<P> <I>3.14. Bevillingens varighed</I>  </P>  \r\n\r\n<P>Arbejdsformidlingen kan ikke bevilge etableringsydelse udover den dato,  \r\n\r\n den ledige er dagpengeberettiget, jf. §§ 55, 58, stk. 1, og § 64 i lov om  \r\n\r\n arbejdsløshedsforsikring m.v. </P>  \r\n\r\n<P>Arbejdsformidlingen kan således kun bevilge etableringsydelsen i forhold  \r\n\r\n til det af arbejdsløshedskassen oplyste vedrørende udløbet af dagpengeretten,  \r\n\r\n jf. afsnit 3.9. </P>  \r\n\r\n<P>Etableringsydelse bevilges i op til 2 1/2 år. En bevilling på mindre en 2  \r\n\r\n 1/2 år kan kun begrundes i, at den lediges dagpengeret udløber forinden,  \r\n\r\n eller at den ledige tidligere har modtaget etableringsydelse.  \r\n\r\n Arbejdsformidlingen kan således ikke ud fra et skøn bevilge for kortere tid  \r\n\r\n og så efterfølgende forlænge bevillingsperioden. </P>  \r\n\r\n<P> <B>Ydelsesperioden</B>  </P>  \r\n\r\n<P CLASS=PUNKT> <B>4.</B> Ydelsens størrelse </P>  \r\n\r\n<P>Det er arbejdsløshedskassen, der udbetaler etableringsydelsen. </P>  \r\n\r\n<P>I henhold til § 111, stk. 2, svarer etableringsydelsen til 50 pct. af  \r\n\r\n dagpengenes højeste beløb, jf. lov om arbejdsløshedsforsikring m.v. Dette  \r\n\r\n gælder uden hensyn til den lediges individuelle dagpengesats. </P>  \r\n\r\n<P> <I>4.1. Varighed</I>  </P>  \r\n\r\n<P>Etableringsydelse kan i henhold til § 115 bevilges med virkning fra den  \r\n\r\n dag, virksomheden er påbegyndt som hovedbeskæftigelse. I tilfælde, hvor der  \r\n\r\n er meddelt dispensation efter § 114, stk. 2, kan etableringsydelse dog ikke  \r\n\r\n fås før det tidspunkt, hvor ansøgning herom er indgivet til en  \r\n\r\n arbejdsløshedskasse for selvstændige. </P>  \r\n\r\n<P>Etableringsydelse kan fås så længe, den ledige driver selvstændig  \r\n\r\n virksomhed, dog højest i 21/2 år, jf. § 116, stk. 1. Etableringsydelse kan  \r\n\r\n kun fås indenfor det tidsrum, hvor den ledige er dagpengeberettiget efter lov  \r\n\r\n om arbejdsløshedsforsikring m.v., jf. § 111, stk. 1. Som tidligere nævnt har  \r\n\r\n denne betingelse betydning for ledige, der er omfattet af en begrænset  \r\n\r\n dagpengeret, jf. afsnit 3.9. </P>  \r\n\r\n<P> <I>4.2. Perioder, der udelukker fra udbetaling</I>  </P>  \r\n\r\n<P>Etableringsydelsen kan ikke udbetales i perioder, hvor den ledige er  \r\n\r\n udelukket fra dagpenge, jf. § 119, stk. 3. Det gælder for eksempel perioder,  \r\n\r\n hvor den ledige opholder sig i udlandet, uden at dette er et led i  \r\n\r\n virksomhedens drift, eller som ved domstols- eller administrativ afgørelse er  \r\n\r\n berøvet sin frihed, eller som unddrager sig frihedsberøvelse. </P>  \r\n\r\n<P>Etableringsydelse kan endvidere ikke modtages i perioder, som ikke  \r\n\r\n medregnes i dagpengeperioden i henhold til § 55, stk. 8, i lov om  \r\n\r\n arbejdsløshedsforsikring m.v. herunder perioder, hvor medlemmet på grund af  \r\n\r\n sygdom, barsel eller uarbejdsdygtighed har været uden arbejde, jf. § 116,  \r\n\r\n stk. 2. </P>  \r\n\r\n<P> <I>4.3. Forlængelse</I>  </P>  \r\n\r\n<P>Forlængelse af ydelsesperioden i henhold til § 116, stk. 3, sker ved, at  \r\n\r\n arbejdsløshedskassen påtegner den tidligere ansøgningsblanket og videresender  \r\n\r\n denne til Arbejdsformidlingen, der forlænger ydelsesperioden. </P>  \r\n\r\n<P> <I>4.4. Udbetaling</I>  </P>  \r\n\r\n<P>Kassen kan tidligst foretage udbetalingen, når virksomheden er påbegyndt  \r\n\r\n og under forudsætning af, at Arbejdsformidlingen har godkendt ansøgningen.  \r\n\r\n</P>  \r\n\r\n<P>Kassens udbetaling er betinget af, at </P>  \r\n\r\n<P>- kassen har modtaget en erklæring fra den ledige til brug for  \r\n\r\n udbetalingen, </P>  \r\n\r\n<P>- den ledige fortsat er medlem af en arbejdsløshedskasse, </P>  \r\n\r\n<P>- den ledige på tro og love har erklæret, at virksomheden fortsat drives,  \r\n\r\n og dokumentationen herfor er fremsendt. </P>  \r\n\r\n<P> <I>4.5. Om arbejdsløshedskassens kontrol med selvstændig virksomhed</I>  \r\n\r\n</P>  \r\n\r\n<P>Arbejdsløshedskassen kan kun udbetale ydelsen, når medlemmet fremlægger  \r\n\r\n dokumentation for, at virksomheden fortsat drives. Hvis kassen mener, at der  \r\n\r\n er åbenbar tvivl om, hvorvidt der reelt drives selvstændig virksomhed som  \r\n\r\n hovedbeskæftigelse, skal kassen foretage en nærmere vurdering. </P>  \r\n\r\n<P>Dokumentationen består i fremlæggelse af medlemmets momsangivelser for  \r\n\r\n seneste momsperiode. For virksomheder, der ikke kan momsregistreres,  \r\n\r\n fremlægges kvartalsvis medlemmets kassekladde. </P>  \r\n\r\n<P>Hvis etableringsydelsen er bevilget til en virksomhed, som medlemmet forud  \r\n\r\n har drevet som sin bibeskæftigelse, skal kassen samtidig med den almindelige  \r\n\r\n kontrol med virksomheden sikre sig, at virksomheden reelt er ændret til  \r\n\r\n hovedbeskæftigelse. Denne dokumentation skal for momsregisterede virksomheder  \r\n\r\n fremlægges senest efter første/anden momsangivelse efter bevillingens  \r\n\r\n starttidspunkt og sammenholdes med forudgående momsangivelser. </P>  \r\n\r\n<P> <I>4.6. Fradrag</I>  </P>  \r\n\r\n<P>Ledige, der modtager etableringsydelse, kan tjene kr. 27.610,- om året,  \r\n\r\n ved andet arbejde eller ved indtægter ved andet arbejde, uden at der sker  \r\n\r\n nedsættelse af etableringsydelsen efter reglerne i lov om  \r\n\r\n arbejdsløshedsforsikringsloven m.v. </P>  \r\n\r\n<P>Har den ledige inden for 1 år tjent mere end kr. 27.610,- ved andet  \r\n\r\n arbejde eller haft indtægter ved andet arbejde, sker nedsættelse af  \r\n\r\n etableringsydelsen efter Direktoratet for Arbejdsløshedsforsikringens  \r\n\r\n bekendtgørelse om fradrag i dagpenge for personer, der deltager i jobtræning  \r\n\r\n eller i særligt tilrettelagte jobtræningsforløb og fradrag i ydelser i  \r\n\r\n henhold til lov om en aktiv arbejdsmarkedspolitik og lov om orlov. </P>  \r\n\r\n<P>Størrelsen af den fradragsfri indtægt reguleres med en  \r\n\r\n satsreguleringsprocent, der årligt fastsættes af arbejdsministeren. </P>  \r\n\r\n<P>Tilskud ydet i henhold til lov om tilskud til iværksættere fratrækkes ikke  \r\n\r\n i de kr. 27.610,- og medfører ikke nedsættelse af etableringsydelsen. </P>  \r\n\r\n<P>Ved afgørelse af, om der er tale om arbejde i virksomheden, således at  \r\n\r\n beløbet <B>ikke</B> skal fratrækkes i beløbet på kr. 27.610,-, er  \r\n\r\n aflønningsformen som hovedregel afgørende. </P>  \r\n\r\n<P>Udføres arbejdet som et led i den selvstændige virksomhed, og finder der  \r\n\r\n momspligtig fakturering sted gennem virksomheden, f. eks. på konsulentbasis,  \r\n\r\n anses arbejdet som en del af virksomheden og skal ikke fratrækkes i beløbet  \r\n\r\n på kr. 27.610,-. </P>  \r\n\r\n<P>Når arbejdet udføres som lønmodtager, fratrækkes indtægten i beløbet på  \r\n\r\n kr. 27.610,-, og der skal ske fradrag i etableringsydelsen, når beløbsgrænsen  \r\n\r\n overstiges. </P>  \r\n\r\n<P> <B>Ændringer i ydelsesperioden</B>  </P>  \r\n\r\n<P CLASS=PUNKT> <B>5.</B> Den lediges forhold </P>  \r\n\r\n<P>Hvis den ledige i ydelsesperioden bliver omfattet af en begrænset  \r\n\r\n dagpengeret ved påbegyndelse af anden selvstændig virksomhed eller ved  \r\n\r\n ansøgning om social pension, kan det medføre, at etableringsydelsesperiodens  \r\n\r\n længde afkortes, idet der ikke kan udbetales etableringsydelse ud over den  \r\n\r\n periode, hvor den ledige er berettiget til dagpenge. </P>  \r\n\r\n<P>Når arbejdsløshedskassen får kendskab til, at den ledige bliver omfattet  \r\n\r\n af en begrænset dagpengeret, <I>der har betydning for  \r\n\r\n etableringsydelsesperiodens længde</I> , skal kassen give meddelelse herom  \r\n\r\n til Arbejdsformidlingen med angivelse af udløbet af den nye  \r\n\r\n dagpengeretsperiode. </P>  \r\n\r\n<P>Arbejdsformidlingen skal herefter give den ledige meddelelse om den nye  \r\n\r\n etableringsydelsesperiode. </P>  \r\n\r\n<P>Hvis personen ophører med sin bibeskæftigelse, vil personen indtræde i sin  \r\n\r\n oprindelige dagpengeret. </P>  \r\n\r\n<P>Såfremt dette får betydning for retten til etableringsydelsesperioden,  \r\n\r\n skal kassen give meddelelse herom til Arbejdsformidlingen med angivelse af  \r\n\r\n udløbet af den nye dagpengeretsperiode. </P>  \r\n\r\n<P> <I>5.1. Virksomhedens forhold</I>  </P>  \r\n\r\n<P>Kun een virksomhed kan udgøre hovedbeskæftigelsen for en person på  \r\n\r\n etableringsydelse, og kun denne ene virksomhed, til hvilken der foreligger en  \r\n\r\n godkendt forretningsplan, kan danne grundlag for modtagelse af  \r\n\r\n etableringsydelse. </P>  \r\n\r\n<P>Den godkendte forretningsplan er knyttet til den vurderede virksomhed og  \r\n\r\n denne virksomheds fremtidige overlevelse. Godkendelsen kan derfor som  \r\n\r\n udgangspunkt ikke overføres til en ny virksomhed. Der kan dog forekomme  \r\n\r\n situationer, hvor et virksomhedsskift vil være en naturlig udvikling af den  \r\n\r\n oprindelige virksomhed. </P>  \r\n\r\n<P>Hvis virksomheden udvides med en bibeskæftigelse, og det kan betragtes som  \r\n\r\n en naturlig udvidelse af den oprindelige virksomhed, er det ikke nødvendigt,  \r\n\r\n at der udarbejdes en ny forretningsplan til godkendelse af Erhvervsfremme  \r\n\r\n Styrelsen. Hvis derimod den oprindelige forretningside opgives til fordel for  \r\n\r\n bibeskæftigelsen, skal der udarbejdes en ny forretningsplan for den nye  \r\n\r\n virksomhed, som skal godkendes af Styrelsen. </P>  \r\n\r\n<P>Hvis der påbegyndes anden virksomhed som bibeskæftigelse, vil  \r\n\r\n forretningsplanen fortsat gælde for den etablerede virksomhed, der udgør  \r\n\r\n hovedbeskæftigelsen. </P>  \r\n\r\n<P>Anvendte timer på bibeskæftigelsen medregnes i det beløb, som den ledige  \r\n\r\n kan tjene uden fradrag i etableringsydelsen. </P>  \r\n\r\n<P>Påbegyndelse af bibeskæftigelse vil eventuelt kunne medføre en ændring af  \r\n\r\n etableringsydelsesperiodens længde, idet perioden, hvori der kan modtages  \r\n\r\n dagpenge, begrænses. </P>  \r\n\r\n<P> <B>Overflytning, ophør mv.</B>  </P>  \r\n\r\n<P CLASS=PUNKT> <B>6.</B> Om kassetilhørsforhold og forsikringsstatus </P>  \r\n\r\n<P>Ved overgang til etableringsydelse og overflytning til en  \r\n\r\n arbejdsløshedskasse for selvstændige vil den ledige uanset hidtidig  \r\n\r\n forsikringsstatus få status som fuldtidsforsikret medlem, jf. §§ 111 og 118,  \r\n\r\n hvorefter det forudsættes, at virksomheden drives som hovedbeskæftigelse.  \r\n\r\n</P>  \r\n\r\n<P>Der kan <B>ikke</B> ske overflytning til anden arbejdsløshedskasse for  \r\n\r\n selvstændige i etableringsydelsesperioden, der i henseende til  \r\n\r\n forsikringsreglerne anses for ledighed. </P>  \r\n\r\n<P>Ved overflytning i forbindelse med virksomhedens ophør og ydelsesperiodens  \r\n\r\n udløb, anses medlemmet fortsat for fuldtidsforsikret, og dagpengesatsen  \r\n\r\n beregnes på grundlag af beregningsgrundlaget forud for  \r\n\r\n etableringsydelsesperioden. Personer, der forud for  \r\n\r\n etableringsydelsesperioden var deltidsforsikrede, vil modtage dagpenge efter  \r\n\r\n den tidligere beregnede sats, uanset at denne måtte være begrænset af højeste  \r\n\r\n dagpenge for deltidsforsikrede, jfr. arbejdsløshedsforsikringslovens § 70.  \r\n\r\n</P>  \r\n\r\n<P> <I>6.1. Om dagpengeret</I>  </P>  \r\n\r\n<P>Det er den lediges arbejdsløshedskasse, der træffer afgørelse om  \r\n\r\n dagpengeret efter ophør med virksomhedsudøvelse. </P>  \r\n\r\n<P>For så vidt angår regler herfor henvises til  \r\n\r\n arbejdsløshedsforsikringslovens § 53 om ret til dagpenge samt til  \r\n\r\n Direktoratet for Arbejdsløshedsforsikringens bekendtgørelse om ophør med  \r\n\r\n selvstændig virksomhed som hovedbeskæftigelse, herunder de særlige  \r\n\r\n betingelser for anerkendelse af ophør ved udtræden af selvstændig virksomhed,  \r\n\r\n der fortsættes af ægtefælle eller medejere. </P>  \r\n\r\n<P>Etableringsydelse medregnes i perioderne i henhold til § 55, stk. 1 og 2,  \r\n\r\n i arbejdsløshedsforsikringsloven m.v. </P>  \r\n\r\n<P> <I>6.2. Karantæne og begrænset dagpengeret</I>  </P>  \r\n\r\n<P>Ved ophør med virksomheden under eller i forbindelse med  \r\n\r\n etableringsydelsesperiodens udløb er den ledige ikke omfattet af reglerne i  \r\n\r\n arbejdsløshedsforsikringslovens § 63, stk. 2, om, at der ikke kan udbetales  \r\n\r\n dagpenge for den første uge efter ophøret. </P>  \r\n\r\n<P>Eventuel uafviklet karantæne skal udstås, før dagpengeudbetalingen kan  \r\n\r\n påbegyndes. </P>  \r\n\r\n<P>Et arbejdskrav vil fortsat kunne bestå efter etableringsydelsens ophør.  \r\n\r\n Arbejdskravet kan dog også være opfyldt ved andet ustøttet arbejde i  \r\n\r\n ydelsesperioden. </P>  \r\n\r\n<P>Hvis en modtager af etableringsydelse, der efter  \r\n\r\n arbejdsløshedsforsikringslovens regler har en begrænset dagpengeret, bliver  \r\n\r\n ledig efter ophør med etableringsydelse før dagpengerettens udløb, vil  \r\n\r\n dagpengeretten være afhængig af, om pågældende ikke har opbrugt den  \r\n\r\n begrænsede dagpengeret. </P>  \r\n\r\n<P> <B>Tilbagekaldelse af bevilling mv.</B>  </P>  \r\n\r\n<P CLASS=PUNKT> <B>7.</B> Manglende grundlag for bevillingen </P>  \r\n\r\n<P>Arbejdsformidlingen træffer afgørelse om tilbagekaldelse af bevillingen.  \r\n\r\n Arbejdsløshedskassen træffer afgørelse om tilbagebetaling af  \r\n\r\n etableringsydelsen. </P>  \r\n\r\n<P>Som bevilgende myndighed er Arbejdsformidlingen kompetent til at  \r\n\r\n tilbagekalde en bevilling om etableringsydelse, jf. § 152, stk. 2 og 3. </P>  \r\n\r\n<P>Hvis Arbejdsformidlingen bliver opmærksom på forhold, der har betydning  \r\n\r\n for bevillingen, meddeles dette til arbejdsløshedskassen, som standser  \r\n\r\n udebetalingen, indtil Arbejdsformidlingen har truffet afgørelse om, hvorvidt  \r\n\r\n bevillingen skal tilbagekaldes. </P>  \r\n\r\n<P>Hvis arbejdsløshedskassen bliver opmærksom på forhold, der har betydning  \r\n\r\n for bevillingen, skal kassen standse udbetalingerne og forelægge  \r\n\r\n oplysningerne for Arbejdsformidlingen. </P>  \r\n\r\n<P>Arbejdsformidlingen tager herefter stilling til, om bevillingen skal  \r\n\r\n tilbagekaldes. </P>  \r\n\r\n<P>Hvis en modtager af etableringsydelse har givet Arbejdsformidlingen  \r\n\r\n urigtige oplysninger eller fortiet forhold, der har betydning for retten til  \r\n\r\n ydelsen, kan Arbejdsformidlingen tilbagekalde bevillingen fra det tidspunkt,  \r\n\r\n hvor den urigtige oplysning/fortielse forelå. </P>  \r\n\r\n<P>Arbejdsformidlingen kan endvidere tilbagekalde en bevilling om  \r\n\r\n etableringsydelse, hvis betingelserne for at modtage ydelsen er bortfaldet.  \r\n\r\n Som eksempel kan nævnes manglende omsætning i virksomheden. </P>  \r\n\r\n<P>I denne situation bør Arbejdsformidlingen tilbagekalde bevillingen fra det  \r\n\r\n tidspunkt, hvor det konstateres, at betingelserne for at modtage ydelsen ikke  \r\n\r\n længere er til stede, hvilket typisk er det tidspunkt, hvor kassen har  \r\n\r\n standset udbetalingen af ydelsen. </P>  \r\n\r\n<P>I tilfælde, hvor en modtager af ydelsen har udvist svig, bør  \r\n\r\n Arbejdsformidlingen derimod tilbagekalde bevillingen fra det tidspunkt, hvor  \r\n\r\n betingelserne for at modtage ydelsen beviseligt er bortfaldet. </P>  \r\n\r\n<P> <I>7.1. Manglende grundlag for udbetaling</I>  </P>  \r\n\r\n<P>En ledig, der modtager etableringsydelse, har pligt til at underrette  \r\n\r\n arbejdsløshedskassen om forhold, der kan være af betydning for retten til  \r\n\r\n ydelsen. </P>  \r\n\r\n<P>Som udbetalende myndighed er det arbejdsløshedskassen, som kan standse  \r\n\r\n udbetalingen af etableringsydelsen og arbejdsløshedskassen, som træffer  \r\n\r\n afgørelse om tilbagebetaling af etableringsydelse samt eventuelt træffer  \r\n\r\n afgørelse om sanktion, jf. kapitel 13 i lov om arbejdsløshedsforsikring m.v.  \r\n\r\n</P>  \r\n\r\n<P>I tilfælde, hvor Arbejdsformidlingen tilbagekalder en bevilling om  \r\n\r\n etableringsydelse skal arbejdsløshedskassen i forlængelse heraf vurdere, om  \r\n\r\n forholdet giver grundlag for tilbagebetaling af etableringsydelsen. </P>  \r\n\r\n<P>Hvis en fejludbetaling skyldes forhold vedrørende udbetalingserklæringen,  \r\n\r\n træffer arbejdsløshedskassen afgørelse vedrørende tilbagebetalingen, jf. lov  \r\n\r\n om arbejdsløshedsforsikring m.v. </P>  \r\n\r\n<P>Hvis arbejdsløshedskassen finder, at fejludbetalingen skyldes medlemmets  \r\n\r\n svigagtige forhold, og medlemmet skal slettes for svig, skal  \r\n\r\n arbejdsløshedskassen meddele dette til Arbejdsformidlingen. </P>  \r\n\r\n<P> <I>Direktoratet for Arbejdsløshedsforsikringen og  \r\n\r\n Arbejdsmarkedsstyrelsen, den 29. september 1995</I>  </P>  \r\n\r\n<P>Torben L. Jørgensen Erik Wang D.f.A AMS </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/10/1995"
        },
        {
            "displayName": "Accession",
            "displayValue": "C19950015760"
        },
        {
            "displayName": "Entydig dokumentidentifikation",
            "displayValue": "CM028907"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "11/08/2002"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "157"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "29/09/1995"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Arbejdsmin. Dir. f. Arbejdsløshedsforsikr. 2. kt., j.nr. 94-22-83"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}