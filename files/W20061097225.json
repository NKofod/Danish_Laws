{
    "id": 155032,
    "title": "Ankestyrelsens principafgørelse N-9-06 om fleksjob - løntilskud - beregning - uden overenskomst - sammenligneligt arbejde - inddragelse af de faglige organisationer",
    "documentTypeId": "240",
    "isSagsforlobPeriodValid": true,
    "shortName": "KEN nr 10972 af 01/07/2006",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse N-9-06 om fleksjob - løntilskud - beregning - uden overenskomst - sammenligneligt arbejde - inddragelse af de faglige organisationer</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ved beregning af løntilskud til fleksjob skulle kommunen finde frem til, hvilken begyndelsesløn som sædvanligvis ville gælde for tilsvarende arbejde, da arbejdspladsen ikke var overenstkomstdækket.</p>\r\n   <p class=\"TekstGenerel\">Ankestyrelsen tiltrådte, at kommunen havde fastsat tilskudsgrundlaget efter indhentelse af oplysninger fra lønmodtagers egen fagforening, HK, DA og Danske Sælgere.</p>\r\n   <p class=\"TekstGenerel\">Da beregningsgrundlaget skulle fastsættes i forhold til arbejdets art, var det ikke afgørende, hvilken fagforening den pågældende var medlem af eller hvilken fagforening, der havde retten til at tegne overenskomst.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om en aktiv beskæftigelsesindsats - lovbekendtgørelse nr. 685 af 29. juni 2005 - § 71, stk. 3 og § 72, stk. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En lønmodtager blev visiteret til fleksjob fra den 1. december 2004. Ifølge ansættelseskontrakten skulle han arbejde som sælger og med forefaldende arbejde, som ikke var fysisk belastende.</p>\r\n<p>Lønmodtagers egen fagforening foreslog, at lønnen blev fastsat på grundlag af Dansk Arbejdsgiverforenings lønstatistik vedrørende salg, finansiering og administration til 25.500 kr. pr. måned.</p>\r\n<p>HK foreslog, at man tog udgangspunkt i HK.s StrukturStatistik for indkøbsarbejde med en månedsløn på 25.972 kr.</p>\r\n<p>Dansk Arbejdsgiverforening oplyste, at DA sidestillede lønmodtagers kommende arbejde med ekspedientarbejde en gros, isenkram, med en månedsløn på 17.650 kr.</p>\r\n<p>Da det var almindeligt i branchen, at en tilsvarende stilling blev betegnet som sælger, kontaktede kommunen Danske sælgere, som gav udtryk for, at lønnen burde fastsættes i samarbejde med HK.</p>\r\n<p>Kommunen fastsatte derefter i samarbejde med HK beregningsgrundlaget til 20.298 kr. på grundlag af HK StrukturStatistik.</p>\r\n<p>Lønmodtagers faktiske løn blev med arbejdsgiveren aftalt til 25.000 kr. pr måned.</p>\r\n<p>Lønmodtager klagede gennem sin fagforening, som gjorde gældende, at beregningsgrundlaget burde være fastsat på grundlag af oplysninger fra lønmodtagers egen fagforening og ikke i samarbejde med et andet forbund.</p>\r\n<p>Sagen blev behandlet i principielt møde til belysning af inddragelse af de faglige organisationer ved fastsættelse af løn for tilsvarende arbejde, når arbejdspladsen ikke var dækket af en kollektiv overenskomst.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Der var ikke grundlag for at kritisere kommunens fastsættelse af grundlaget for beregning af løntilskud, som var sket i samarbejde med de faglige organisationer.</p>\r\n<p>Da arbejdspladsen ikke var dækket af en kollektiv overenskomst, skulle kommunen derfor finde frem til begyndelseslønnen for tilsvarende arbejde.</p>\r\n<p>Ankestyrelsen lagde vægt på, at arbejdsfunktionen i fleksjobbet blev betegnet som salgsarbejde. Ankestyrelsen lagde endvidere vægt på, at kommunen havde fastsat tilskudsgrundlaget efter oplysninger fra lønmodtagerens egen fagforening, HK, DA og Danske sælgere.</p>\r\n<p>Da beregningsgrundlaget skulle fastsættes i forhold til arbejdets art, fandt Ankestyrelsen det ikke i sig selv afgørende, hvilken fagforening, lønmodtager faktisk var medlem af eller hvilken fagforening, der havde retten til at tegne overenskomst.</p>\r\n<p>Ankestyrelsen tiltrådte således nævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20061097225"
        },
        {
            "displayName": "Entydig dokumentidentifikation",
            "displayValue": "BS007827"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10972"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "01/07/2006"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2000228-06"
        },
        {
            "displayName": "Stikord",
            "displayValue": "N-9-06"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}