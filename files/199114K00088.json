{
    "id": 109362,
    "title": "1991 BTL 88   BETÆNKNING OVER FORSLAG TIL LOV OM ÆNDRING AF LOV OM FOLKEKIRKENS   KIRKEBYGNINGER OG KIRKEGÅRDE    NR L 88 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 88",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 88 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om folkekirkens  \r\n\r\n kirkebygninger og kirkegårde <BR>  \r\n\r\n Nr L 88 1991-92, 1. samling </P>  \r\n\r\n<P></P>  \r\n\r\n<P>Afgivet af Kirkeudvalget </P>  \r\n\r\n<P></P>  \r\n\r\n<P>Afgivet: 19920401 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til kirkeministeren, som denne har besvaret dels </P>  \r\n\r\n<P>skriftligt, dels i samråd. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Akademiet for De Skønne Kunster, </P>  \r\n\r\n<P>De Kgl. Bygningsinspektører, </P>  \r\n\r\n<P>Foreningen for Kirkegårdskultur, </P>  \r\n\r\n<P>Gammeltoft-Hansen, Bendt, og </P>  \r\n\r\n<P>Landsforeningen af Menighedsrådsmedlemmer. </P>  \r\n\r\n<P>Der er af et mindretal stillet et ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets og Kristeligt Folkepartis medlemmer) lovforslaget til  \r\n\r\n<I>vedtagelse uændret</I> . </P>  \r\n\r\n<P>Flertallet tilslutter sig bestræbelserne i lovforslaget for gennem  \r\n\r\n regelforenkling og decentralisering af beslutningsprocesserne at skabe  \r\n\r\n kortere og mere klare beslutningsveje for menighedsrådene ved varetagelsen af  \r\n\r\n deres opgaver som kirke- og kirkegårdsbestyrelser. Flertallet forventer  \r\n\r\n endvidere, at de regelforenklinger, der er indeholdt i lovforslaget, vil  \r\n\r\n muliggøre en hurtigere sagsekspedition hos de overordnede kirkelige  \r\n\r\n myndigheder, således at den fremsatte kritik af lange sagsbehandlingstider  \r\n\r\n imødekommes. </P>  \r\n\r\n<P>Flertallet har tillid til, at menighedsrådene ansvarligt vil forvalte de  \r\n\r\n beføjelser, der tillægges dem til selvstændigt at træffe afgørelser uden at  \r\n\r\n skulle indhente tilladelse fra overordnede kirkelige myndigheder. I den  \r\n\r\n forbindelse forventer man, at den vejledning, som kirkeministeren har oplyst  \r\n\r\n vil blive udsendt til menighedsrådene efter lovforslagets vedtagelse, vil  \r\n\r\n indeholde anvisninger på, hvordan de nye beføjelser kan forvaltes. </P>  \r\n\r\n<P>Flertallet har i den forbindelse noteret sig, at kirkeministeren i et  \r\n\r\n samråd har oplyst, at sagkyndige instanser vil blive inddraget i arbejdet med  \r\n\r\n vejledningens udformning, og at vejledningen vil indeholde en understregning  \r\n\r\n af muligheden for og betydningen af, at menighedsrådene indhenter relevant  \r\n\r\n konsulentbistand. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n ligeledes lovforslaget til <I>vedtagelse uændret</I> og ønsker i den  \r\n\r\n forbindelse at udtale følgende: </P>  \r\n\r\n<P>Lovforslaget er i for høj grad udtryk for, at kompetencen på det kirkelige  \r\n\r\n område kun sker inden for de overordnede instanser. </P>  \r\n\r\n<P>Således afgiver kirkeministeren en del af sin kompetence til  \r\n\r\n Stiftsøvrigheden (biskoppen), og denne instans afgiver til gengæld en del af  \r\n\r\n sin kompetence til Provstiudvalget (provsterne). </P>  \r\n\r\n<P>Fremskridtspartiet finder, at menighedsrådene burde være tillagt flere af  \r\n\r\n de beføjelser, som fortsat ligger hos de overordnede kirkelige instanser.  \r\n\r\n</P>  \r\n\r\n<P>Lovforslaget er et skridt i den rigtige retning, men en egentlig  \r\n\r\n decentralisering er der desværre ikke tale om. </P>  \r\n\r\n<P>Et <I>andet mindretal</I> (Kristeligt Folkepartis medlem af udvalget)  \r\n\r\n indstiller lovforslaget til <I>vedtagelse</I> med det af mindretallet  \r\n\r\n stillede ændringsforslag. </P>  \r\n\r\n<P>Ændringsforslag </P>  \r\n\r\n<P>Til § 1 Af et <I>mindretal</I> (KRF): </P>  \r\n\r\n<P> <B>1)</B>  <I>Nr. 3</I> udgår. </P>  \r\n\r\n<P>Bemærkninger </P>  \r\n\r\n<P>Til nr. 1 Den foreslåede ændring skal ses som udtryk for bekymring for, at  \r\n\r\n uoprettelige skader vil kunne finde sted, såfremt maling og reparation af  \r\n\r\n over 50 år gammelt inventar ikke længere omfattes af § 4. </P>  \r\n\r\n<P>Hanne Andersen (S) Anna-Marie Hansen (S) Arne Jensen (S) Tove Lindbo  \r\n\r\n Larsen (S) nfmd. <I>Henning Nielsen (S) Peder Sass (S) Jan Petersen (S) Hanne  \r\n\r\n Thanning Jacobsen (SF) Lis Noer Holmberg (CD) Eva Møller (KF) Agnete Laustsen  \r\n\r\n (KF) Birthe Rønn Hornbech (V)</I> fmd. <I>Mejdahl (V) Bodil Thrane (V) Poul  \r\n\r\n Nødgaard (FP) Ole Vig Jensen (RV) Inger Stilling Pedersen (KRF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/04/1992"
        },
        {
            "displayName": "Accession",
            "displayValue": "199114K00088"
        },
        {
            "displayName": "Entydig dokumentidentifikation",
            "displayValue": "CL002161"
        },
        {
            "displayName": "Dato for førstegangsindlæggelse",
            "displayValue": "07/04/1992"
        },
        {
            "displayName": "Dato for indlæggelse",
            "displayValue": "07/04/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "88"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}