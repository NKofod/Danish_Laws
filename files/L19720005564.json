{
    "id": 60881,
    "title": "Bekendtgørelse af international konvention af 21. december 1965 om afskaffelse af alle former for racediskrimination (* 2) ",
    "documentTypeId": "220",
    "isSagsforlobPeriodValid": false,
    "shortName": "BKI nr 55 af 04/08/1972",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Bekendtgørelse af international konvention af  \r\n\r\n 21. december 1965 om afskaffelse af alle former for racediskrimination (* 2)  \r\n\r\n</H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>I henhold til kgl. resolution af 8. september 1971 har Danmark ratificeret  \r\n\r\n den i New York den 21. juni 1966 undertegnede konvention om afskaffelse af  \r\n\r\n alle former for racediskrimination. Konventionen har følgende ordlyd (den  \r\n\r\n kinesiske, russiske og spanske tekst er udeladt her): </P>  \r\n\r\n<P>INTERNATIONAL KONVENTION OM AFSKAFFELSE AF ALLE FORMER FOR  \r\n\r\n RACEDISKRIMINATION </P>  \r\n\r\n<P> <I>De i denne konvention deltagende stater er, </I></P>  \r\n\r\n<P>i betragtning af, at De forenede Nationers pagt hviler på principperne om  \r\n\r\n alle menneskers naturlige værdighed og lige ret, og at samtlige medlemsstater  \r\n\r\n har forpligtet sig til i fællesskab og hver for sig i samarbejde med  \r\n\r\n organisationen at virke for opfyldelsen af det af De forenede Nationers  \r\n\r\n formål, som går ud på at fremme og styrke den almindelige respekt for og  \r\n\r\n overholdelse af menneskerettigheder og grundlæggende frihedsrettigheder for  \r\n\r\n alle uden forskel med hensyn til race, køn, sprog eller religion, </P>  \r\n\r\n<P> <I>i betragtning af,</I>  at det i Verdenserklæringen om  \r\n\r\n Menneskerettighederne fastslås, at alle mennesker er født til fri og lige  \r\n\r\n værdighed og ret, og at enhver har krav på samtlige de deri angivne  \r\n\r\n rettigheder og frihedsrettigheder uden forskel af nogen art, i særdeleshed  \r\n\r\n med hensyn til race, hudfarve eller national oprindelse, </P>  \r\n\r\n<P> <I>i betragtning af,</I>  at alle mennesker er lige for loven og har lige  \r\n\r\n ret til lovens beskyttelse mod enhver diskrimination og enhver tilskyndelse  \r\n\r\n hertil, </P>  \r\n\r\n<P> <I>i betragtning af,</I>  at De forenede Nationer har fordømt  \r\n\r\n kolonialisme og enhver deraf følgende adskillelse og diskrimination, uanset  \r\n\r\n hvor og under hvilken form disse måtte forekomme og at erklæringen af 14.  \r\n\r\n december 1960 om indrømmelse af uafhængighed til kolonier og  \r\n\r\n kolonibefolkninger (generalforsamlingsresolution 1514 (XV) har bekræftet og  \r\n\r\n højtideligt fastslået nødvendigheden af snarligt og ubetinget at bringe den  \r\n\r\n til ophør, </P>  \r\n\r\n<P> <I>i betragtning af,</I>  at De forenede nationers erklæring af 20.  \r\n\r\n november 1963 om afskaffelse af enhver form for racediskrimination  \r\n\r\n (generalforsamlingsresolution 1904 (XVIII) højtideligt bekræfter  \r\n\r\n nødvendigheden af overalt i verden snarligt at afskaffe racediskrimination i  \r\n\r\n alle dens former og udslag og af at sikre forståelse og respekt for  \r\n\r\n menneskets værdighed, </P>  \r\n\r\n<P> <I>i forvisning om,</I>  at enhver doktrin om overlegenhed på grundlag af  \r\n\r\n raceforskelle er videnskabeligt urigtig, moralsk forkastelig, socialt  \r\n\r\n uretfærdig og farlig, og at intet hverken i teori eller praksis retfærdiggør  \r\n\r\n racediskrimination nogetsteds, </P>  \r\n\r\n<P> <I>idet de påny fastslår,</I>  at diskrimination på grund af race,  \r\n\r\n hudfarve eller etnisk oprindelse hindrer venskabelige og fredelige  \r\n\r\n forbindelser mellem nationerne og kan forstyrre freden og sikkerheden mellem  \r\n\r\n folk og harmonien mellem mennesker, der lever side om side selv inden for en  \r\n\r\n og samme stat, </P>  \r\n\r\n<P> <I>i forvisning om,</I>  at raceskranker er i modstrid med ethvert  \r\n\r\n menneskeligt samfunds idealer, </P>  \r\n\r\n<P> <I>foruroliget</I>  over, at racediskrimination stadig optræder visse  \r\n\r\n steder i verden, og at regeringer fører en politik, der hviler på  \r\n\r\n raceoverlegenhed eller racehad, såsom <I>apartheid,</I>  adskillelse eller  \r\n\r\n afsondring, </P>  \r\n\r\n<P> <I>fast besluttet</I>  på at træffe alle nødvendige foranstaltninger til  \r\n\r\n snarlig afskaffelse af racediskrimination i alle dens former og udslag og at  \r\n\r\n forhindre og bekæmpe racefanatiske doktriner og fremgangsmåder for af fremme  \r\n\r\n forståelsen mellem racerne og opbygge et internationalt samfund fri for alle  \r\n\r\n former for raceadskillelse og racediskrimination, </P>  \r\n\r\n<P> <I>ihukommende</I>  den af Den internationale Arbejdsorganisation i 1958  \r\n\r\n vedtagne konvention om forskelsbehandling med hensyn til beskæftigelse og  \r\n\r\n erhverv samt den af De forenede Nationers Organisation for Uddannelse,  \r\n\r\n Videnskab og Kultur i 1969 vedtagne konvention mod forskelsbehandling med  \r\n\r\n hensyn til uddannelse, </P>  \r\n\r\n<P> <I>i ønsket</I>  om at gennemføre de i De forenede Nationers erklæring om  \r\n\r\n afskaffelse af enhver form for racediskrimination indeholdte principper og  \r\n\r\n snarest muligt sikre gennemførelsen af praktiske foranstaltninger med henblik  \r\n\r\n herpå, </P>  \r\n\r\n<P> <I>blevet enige om</I>  følgende: </P>  \r\n\r\n<DIV CLASS=AFSNIT ID=\"A1\">  \r\n\r\n<center>\r\n\r\n<H2 CLASS=ATITLE1 ALIGN=CENTER>AFSNIT I </H2>  \r\n\r\n</center>\r\n\r\n<P></P>  \r\n\r\n<center>\r\n\r\n<P CLASS=ATITLE2 ALIGN=CENTER> <B>Artikel 1 </B> </P>  \r\n\r\n</DIV>  \r\n\r\n</center>\r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> I denne konvention betyder udtrykket  \r\n\r\n &#187;racediskrimination&#171; enhver forskel, udelukkelse, begrænsning eller  \r\n\r\n fortrinsstilling på grundlag af race, hudfarve, afstamning eller national  \r\n\r\n eller etnisk oprindelse, hvis formål eller virkning er at ophæve eller svække  \r\n\r\n den ligelige anerkendelse, nydelse eller udøvelse af menneskerettigheder og  \r\n\r\n grundlæggende frihedsrettigheder på det politiske, økonomiske sociale,  \r\n\r\n kulturelle eller et hvilket som helst andet område af samfundslivet. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Denne konvention finder ikke anvendelse på sådan  \r\n\r\n forskelsbehandling, udelukkelse, begrænsning eller fortrinsstilling, som en i  \r\n\r\n denne konvention deltagende stat foretager mellem sine egne statsborgere og  \r\n\r\n udlændinge. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Intet i denne konvention må fortolkes således, at  \r\n\r\n det på nogen måde berører deltagerstaternes lovgivning vedrørende  \r\n\r\n nationalitet, statsborgerskab eller naturalisation, forudsat at denne  \r\n\r\n lovgivning ikke diskriminerer mod nogen bestemt nationalitet. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Særlige foranstaltninger, der træffes med det ene  \r\n\r\n formål at sikre tilfredsstillende fremgang for visse racemæssige eller  \r\n\r\n etniske grupper eller enkeltpersoner, der har behov for den beskyttelse, som  \r\n\r\n måtte være nødvendig for at sikre sådanne grupper eller enkeltpersoner lige  \r\n\r\n ret til at nyde eller udøve menneskerettigheder og grundlæggende  \r\n\r\n frihedsrettigheder, skal ikke anses for racediskrimination, forudsat at disse  \r\n\r\n foranstaltninger ikke medfører opretholdelse af særskilte rettigheder for  \r\n\r\n forskellige racegrupper, og forudsat at de kun opretholdes, indtil formålet  \r\n\r\n med dem er opfyldt. </P>  \r\n\r\n<P>Artikel 2 </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Deltagerstaterne fordømmer racediskrimination og  \r\n\r\n forpligter sig til ved alle egnede midler og uopholdeligt at føre en politik,  \r\n\r\n der tager sigte på at afskaffe racediskrimination af enhver art og fremme  \r\n\r\n forståelsen mellem alle racer, og enhver deltagerstat: </P>  \r\n\r\n<UL PLAIN>\r\n\r\n<LI>a) forpligter sig derfor til aldrig ved nogen handling at indlade sig på  \r\n\r\n racediskrimination mod personer, persongrupper eller institutioner og til at  \r\n\r\n sikre, at alle statslige og kommunale myndigheder og institutioner handler i  \r\n\r\n overensstemmelse med denne forpligtelse; </LI>  \r\n\r\n<LI>b) forpligter sig derfor til ikke at tage initiativ til, forsvare eller  \r\n\r\n støtte racediskrimination fra nogen enkeltpersons eller organisations side;  \r\n\r\n</LI>  \r\n\r\n<LI>c) skal derfor træffe effektive foranstaltninger til kritisk at gennemgå  \r\n\r\n statslige og kommunale myndigheders politik og til at ændre eller ophæve alle  \r\n\r\n love og bestemmelser, som bevirker, at racediskrimination opstår eller  \r\n\r\n opretholdes, hvor den måtte forekomme, </LI>  \r\n\r\n<LI>d) skal derfor ved alle egnede midler, herunder sådan lovgivning som  \r\n\r\n forholdene måtte kræve, forbyde og standse racediskrimination foretaget af  \r\n\r\n nogen enkeltperson, gruppe eller organisation, </LI>  \r\n\r\n<LI>e) forpligter sig derfor til, hvor det er hensigtsmæssigt at opmuntre  \r\n\r\n organisationer og bevægelser, der omfatter flere racer og virker for  \r\n\r\n ophævelse af diskrimination, at fremme andre midler til fjernelse af skranker  \r\n\r\n mellem racerne og at modvirke alt, hvad der tager sigte på at styrke  \r\n\r\n raceadskillelse. </LI>  \r\n\r\n</UL>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Deltagerstaterne skal, hvor forholdene taler  \r\n\r\n herfor, træffe konkrete foranstaltninger på det sociale, økonomiske,  \r\n\r\n kulturelle og andre områder til at sikre en passende udvikling og beskyttelse  \r\n\r\n af visse racegrupper eller enkeltpersoner inden for disse med henblik på at  \r\n\r\n tilsikre dem den fulde og ligelige nydelse af menneskerettigheder og  \r\n\r\n grundlæggende frihedsrettigheder. Sådanne foranstaltninger må i intet  \r\n\r\n tilfælde have til følge, at der opretholdes ulige eller særskilte rettigheder  \r\n\r\n for forskellige racegrupper, efter at formålet med foranstaltningerne er  \r\n\r\n opfyldt. </P>  \r\n\r\n<P>Artikel 3 </P>  \r\n\r\n<P>Deltagerstaterne fordømmer i særdeleshed raceadskillelse og  \r\n\r\n<I>apartheid</I>  og forpligter sig til at forhindre, forbyde og udrydde  \r\n\r\n enhver sådan adfærd inden for områder under deres jurisdiktion. </P>  \r\n\r\n<P>Artikel 4 </P>  \r\n\r\n<P>Deltagerstaterne fordømmer al propaganda og alle organisationer, som  \r\n\r\n bygger på ideer eller teorier om overlegenhed hos en enkelt race eller en  \r\n\r\n persongruppe af en bestemt hudfarve eller etnisk oprindelse, eller som søger  \r\n\r\n at forsvare eller fremme nogen form for racehad og racediskrimination, og  \r\n\r\n forpligter sig til at træffe øjeblikkelige og positive foranstaltninger, der  \r\n\r\n tager sigte på at bekæmpe enhver tilskyndelse til eller udøvelse af sådan  \r\n\r\n diskrimination, og skal med dette formål for øje, under skyldig hensyntagen  \r\n\r\n til de i Verdenserklæringen om Menneskerettighederne indeholdte principper og  \r\n\r\n til de i artikel 5 i denne konvention udtrykkeligt nævnte rettigheder, bl.a.  \r\n\r\n</P>  \r\n\r\n<UL PLAIN>\r\n\r\n<LI>a) kriminalisere al udbredelse af ideer, der hviler på racemæssig  \r\n\r\n overlegenhed eller racehad, tilskyndelse til diskrimination og alle  \r\n\r\n voldshandlinger eller tilskyndelse til sådanne handlinger imod enhver race  \r\n\r\n eller persongruppe af anden hudfarve eller etnisk oprindelse samt ydelse af  \r\n\r\n enhver bistand til raceforfølgelser, herunder deres finansiering; </LI>  \r\n\r\n<LI>b) erklære ulovlige og forbyde organisationer samt organiseret og al  \r\n\r\n anden propagandavirksomhed, som fremmer og tilskynder til racediskrimination,  \r\n\r\n samt kriminalisere deltagelse i sådanne organisationer eller sådan  \r\n\r\n virksomhed; </LI>  \r\n\r\n<LI>c) ikke tillade offentlige myndigheder eller institutioner under stat og  \r\n\r\n kommune at fremme eller tilskynde til racediskrimination. </LI>  \r\n\r\n</UL>  \r\n\r\n<P>Artikel 5 </P>  \r\n\r\n<P>Til opfyldelse af de i artikel 2 i denne konvention fastsatte  \r\n\r\n grundlæggende forpligtelser påtager deltagerstaterne sig at forbyde og  \r\n\r\n afskaffe alle former for racediskrimination og at sikre ethvert menneskes ret  \r\n\r\n til lighed for loven, uanset race, hudfarve eller national eller etnisk  \r\n\r\n oprindelse, især med hensyn til nydelsen af følgende rettigheder: </P>  \r\n\r\n<UL PLAIN>\r\n\r\n<LI>a) retten til ligelig behandling for domstole og andre retsudøvende  \r\n\r\n organer; </LI>  \r\n\r\n<LI>b) retten til personlig sikkerhed og til statens beskyttelse mod vold  \r\n\r\n eller legensbeskadigelse, uanset om den tilføjes af personer, der virker i  \r\n\r\n offentlig tjeneste eller hverv, eller af nogen enkeltperson, gruppe eller  \r\n\r\n institution; </LI>  \r\n\r\n<LI>c) politiske rettigheder, i særdeleshed retten til at deltage i valg - at  \r\n\r\n stemme og lade sig opstille til valg - på grundlag af almindelig og lige  \r\n\r\n stemmeret, til at deltage i landets styre samt i varetagelsen af offentlige  \r\n\r\n anliggender på ethvert plan og til lige adgang til offentlige hverv; </LI>  \r\n\r\n<LI>d) andre borgerlige rettigheder, i særdeleshed: </LI>  \r\n\r\n<LI>i) retten til frit at færdes og bosætte sig inden for statens grænser;  \r\n\r\n</LI>  \r\n\r\n<LI>ii) retten til at forlade ethvert land, herunder sit hjemland, og til at  \r\n\r\n vende tilbage til sit hjemland; </LI>  \r\n\r\n<LI>iii) statsborgerret; </LI>  \r\n\r\n<LI>iv) retten til at indgå ægteskab og til valg af ægtefælle; </LI>  \r\n\r\n<LI>v) retten til at besidde ejendom, såvel alene som i fællesskab med andre;  \r\n\r\n</LI>  \r\n\r\n<LI>vi) arveret; </LI>  \r\n\r\n<LI>vii) tanke-, samvittigheds- og religionsfrihed; </LI>  \r\n\r\n<LI>viii) menings- og ytringsfrihed; </LI>  \r\n\r\n<LI>ix) forsamlings- og foreningsfrihed med fredelige formål; </LI>  \r\n\r\n<LI>e) økonomiske, sociale og kulturelle rettigheder, i særdeleshed: </LI>  \r\n\r\n<LI>i) retten til arbejde, til frit valg af beskæftigelse, til rimelige og  \r\n\r\n gunstige arbejdsvilkår, til beskyttelse mod arbejdsløshed, til lige løn for  \r\n\r\n lige arbejde til en rimelig og gunstig aflønning; </LI>  \r\n\r\n<LI>ii) retten til at oprette og indmelde sig i fagforeninger; </LI>  \r\n\r\n<LI>iii) retten til bolig; </LI>  \r\n\r\n<LI>iv) retten til offentlige sundhedsforanstaltninger, lægebehandling,  \r\n\r\n social tryghed og sociale ydelser; </LI>  \r\n\r\n<LI>v) retten til uddannelse og oplæring; </LI>  \r\n\r\n<LI>vi) retten til ligelig deltagelse i kulturel virksomhed; </LI>  \r\n\r\n<LI>f) adgang til alle for offentligheden bestemte steder og indretninger  \r\n\r\n såsom transportmidler, hoteller, restauranter, cafeer, teatre og parker.  \r\n\r\n</LI>  \r\n\r\n</UL>  \r\n\r\n<P>Artikel 6 </P>  \r\n\r\n<P>Deltagerstaterne skal gennem deres kompetente domstole og andre  \r\n\r\n statsinstitutioner sikre enhver person inden for deres jurisdiktion effektiv  \r\n\r\n beskyttelse og effektive retsmidler imod enhver racediskriminerende handling,  \r\n\r\n som i modstrid med denne konvention krænker hans menneskerettigheder og  \r\n\r\n grundlæggende frihedsrettigheder, samt ret til gennem sådanne domstole at  \r\n\r\n søge retfærdighed og passende erstatning eller oprejsning for enhver skade,  \r\n\r\n han har lidt som følge af en sådan diskrimination. </P>  \r\n\r\n<P>Artikel 7 </P>  \r\n\r\n<P>Deltagerstaterne forpligter sig til at gennemføre øjeblikkelige og  \r\n\r\n effektive foranstaltninger, i særdeleshed inden for undervisning, uddannelse,  \r\n\r\n kultur og oplysning, med henblik på bekæmpelse af fordomme, der fører til  \r\n\r\n racediskrimination, og til at fremme forståelse, fordragelighed og  \r\n\r\n venskabelige forhold mellem nationer og racegrupper eller etniske grupper  \r\n\r\n samt til at udbrede de formål og principper, der er indeholdt i De forenede  \r\n\r\n Nationers pagt, Verdenserklæringen om Menneskerettighederne, De forenede  \r\n\r\n Nationers erklæring om afskaffelse af enhver form for racediskrimination og  \r\n\r\n denne konvention. </P>  \r\n\r\n<DIV CLASS=AFSNIT ID=\"A2\">  \r\n\r\n<center>\r\n\r\n<H2 CLASS=ATITLE1 ALIGN=CENTER>AFSNIT II </H2>  \r\n\r\n</center>\r\n\r\n<P></P>  \r\n\r\n<center>\r\n\r\n<P CLASS=ATITLE2 ALIGN=CENTER> <B>Artikel 8 </B> </P>  \r\n\r\n</DIV>  \r\n\r\n</center>\r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Der oprettes en komite vedrørende afskaffelse af  \r\n\r\n racediskrimination (herefter benævnt komiteen), bestående af 18 sagkyndige af  \r\n\r\n højet moralsk omdømme og anerkendt upartiskhed, der vælges af  \r\n\r\n deltagerstaterne blandt deres egne statsborgere og virker i deres personlige  \r\n\r\n egenskab; ved valget tages hensyn til en rimelig geografisk fordeling og til  \r\n\r\n repræsentation af de forskellige kulturformer og de vigtigste retssystemer.  \r\n\r\n</P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Komiteens medlemmer vælges ved hemmelig afstemning  \r\n\r\n på grundlag af en fortegnelse over personer, der er indstillet af  \r\n\r\n deltagerstaterne. Enhver deltagerstat kan indstille een person blandt sine  \r\n\r\n egne statsborgere. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Det første valg finder sted seks måneder efter  \r\n\r\n denne konventions ikrafttrædelsesdato. Mindst tre måneder før tidspunktet for  \r\n\r\n hvert valg anmoder De forenede Nationers generalsekretær skriftligt  \r\n\r\n deltagerstaterne om inden to måneder at foreslå kandidater. Generalsekretæren  \r\n\r\n udarbejder en alfabetisk fortegnelse over samtlige således foreslåede  \r\n\r\n personer med angivelse af de deltagerstater, der har indstillet dem, og  \r\n\r\n fremsender fortegnelsen til deltagerstaterne. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Valg af komiteens medlemmer finder sted ved De  \r\n\r\n forenede Nationers hovedsæde på et af generalsekretæren indkaldt møde mellem  \r\n\r\n deltagerstaterne. Ved dette møde, der er beslutningsdygtigt, såfremt to  \r\n\r\n tredjedele af de deltagende stater er repræsenteret, indvælges i komiteen de  \r\n\r\n kandidater, der opnår flest stemmer og et absolut flertal af de stemmer, der  \r\n\r\n afgives af de tilstedeværende og stemmeafgivende repræsentanter for  \r\n\r\n deltagerstaterne. </P>  \r\n\r\n<P>5.a) Komiteens medlemmer vælges for et tidsrum af fire år, dog således at  \r\n\r\n ni af de ved det første indvalgte medlemmer kun skal fungere i to år;  \r\n\r\n umiddelbart efter det første valg udpeger komiteens formand ved lodtrækning  \r\n\r\n disse ni medlemmer. </P>  \r\n\r\n<UL PLAIN>\r\n\r\n<LI>b) Hvis en plads bliver ledig, udpeger den deltagerstat, hvis sagkyndige  \r\n\r\n ikke længere virker som medlem af komiteens godkendelse af anden sagkyndig  \r\n\r\n blandt sine egne statsborgere. </LI>  \r\n\r\n</UL>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>6.</B> Deltagerstaterne afholder de udgifter, der er  \r\n\r\n forbundet med medlemmernes deltagelse i komitearbejdet. </P>  \r\n\r\n<P>Artikel 9 </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Deltagerstaterne forpligter sig til a) inden et år,  \r\n\r\n efter at konventionen er trådt i kraft for den pågældende stat, og b)  \r\n\r\n derefter hvert andet år, og når som helst komiteen anmoder derom, at  \r\n\r\n fremsende til generalsekretæren for De forenede Nationer, med henblik på  \r\n\r\n behandling i komiteen, en beretning om de lovgivningsmæssige, retslige,  \r\n\r\n administrative eller andre foranstaltninger, som de har gennemført, og som  \r\n\r\n sætter denne konventions bestemmelser i kraft. Komiteen kan anmode om  \r\n\r\n yderligere oplysninger fra deltagerstaterne. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Komiteen aflægger gennem generalsekretæren en årlig  \r\n\r\n beretning til De forenede Nationers generalforsamling om sin virksomhed og  \r\n\r\n kan fremsætte forslag og almindelige henstillinger på grundlag af en  \r\n\r\n undersøgelse af de fra deltagerstaterne modtagne beretninger og oplysninger.  \r\n\r\n Sådanne forslag og almindelige henstillinger skal meddeles  \r\n\r\n generalforsamlingen med deltagerstaternes eventuelle bemærkninger. </P>  \r\n\r\n<P>Artikel 10 </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Komiteen vedtager selv sin forretningsorden. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Komiteen vælger sit formandsskab for et tidsrum af  \r\n\r\n to år. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Komiteens sekretariat stilles til rådighed af De  \r\n\r\n forenede Nationers generalsekretær. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Komiteens møder afholdes som regel ved De forenede  \r\n\r\n Nationers hovedsæde. </P>  \r\n\r\n<P>Artikel 11 </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Hvis en deltagerstat mener, at en anden  \r\n\r\n deltagerstat ikke gennemfører denne konventions bestemmelser, kan den gør  \r\n\r\n komiteen opmærksom herpå. Komiteen videresender derpå meddelelsen til den  \r\n\r\n pågældende stat. Den modtagende stat tilsender inden tre måneder komiteen en  \r\n\r\n skriftlig redegørelse eller udtalelse til belysning af sagen, angivende  \r\n\r\n eventuelle retsmidler, som den pågældende stat har taget i anvendelse. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Såfremt sagen ikke inden seks måneder, efter at den  \r\n\r\n modtagende stat har fået den første meddelelse, er bilagt til begge parters  \r\n\r\n tilfredshed, enten gennem tosidede forhandlinger eller ved andre  \r\n\r\n fremgangsmåder, der står til deres rådighed, er hver af de to stater  \r\n\r\n berettiget til på ny at indbringe sagen for komiteen ved fremsendelse af en  \r\n\r\n meddelelse, såvel til komiteen som til den anden stat. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Komiteen behandler først en sag, der indbringes for  \r\n\r\n den i henhold til pkt. 2 i denne artikel, når den i overensstemmelse med de i  \r\n\r\n folkeretten almindeligt anerkendte principper har konstateret, at alle til  \r\n\r\n rådighed stående retsmidler i den pågældende stat er anvendt og udtømt i  \r\n\r\n sagen. Dette gælder dog ikke, hvor anvendelsen af retsmidlerne trækker  \r\n\r\n urimeligt i langdrag. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> I enhver sag, der indbringes for komiteen, kan  \r\n\r\n denne anmode de pågældende deltagerstater om yderligere oplysninger af  \r\n\r\n betydning for sagen. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>5.</B> Under komiteens behandling af sager af den i denne  \r\n\r\n artikel omhandlede art er de pågældende deltagerstater berettiget til at lade  \r\n\r\n en repræsentant deltage i komiteens forhandlinger uden stemmeret, medens  \r\n\r\n behandling af sagen står på. </P>  \r\n\r\n<P>Artikel 12 </P>  \r\n\r\n<P>1.a) Når komiteen har indhentet og sammenholdt alle de oplysninger, den  \r\n\r\n anser for nødvendige, nedsætter formanden en <I>ad hoc</I>  \r\n\r\n  mæglingskommission (herefter benævnt kommissionen) omfattende fem personer,  \r\n\r\n som kan, men ikke behøver at være medlemmer af komiteen. </P>  \r\n\r\n<P>Kommissionens medlemmer udnævnes med de stridende parters enstemmige  \r\n\r\n samtykke, og dens bistand stilles til rådighed for de pågældende stater med  \r\n\r\n henblik på en mindelig afgørelse af sagen på grundlag af respekt for denne  \r\n\r\n konvention. </P>  \r\n\r\n<UL PLAIN>\r\n\r\n<LI>b) Såfremt de stridende parter ikke inden tre måneder når til fuld  \r\n\r\n enighed om kommissionens sammensætning, vælges de af kommissionens medlemmer,  \r\n\r\n som de stridende parter ikke er nået til enighed om, med to tredjedels  \r\n\r\n flertal ved hemmelig afstemning i komiteen blandt dens egne medlemmer. </LI>  \r\n\r\n</UL>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Kommissionens medlemmer virker i deres personlige  \r\n\r\n egenskab. De må ikke være statsborgere i de i striden deltagende stater eller  \r\n\r\n i en stat, som ikke deltager i denne konvention. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Kommissionen vælger selv sin formand og vedtager  \r\n\r\n selv sin forretningsorden. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Kommissionens møder afholdes som regel ved De  \r\n\r\n forenede Nationers hovedsæde eller et andet egnet sted efter kommissionens  \r\n\r\n bestemmelse. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>5.</B> Det sekretariat, som stilles til rådighed i  \r\n\r\n overensstemmelse med denne konventions artikel 10, pkt. 3, skal også betjene  \r\n\r\n kommissionen, når som helst en tvist mellem deltagerstater giver anledning  \r\n\r\n til, at kommissionen træder i virksomhed. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>6.</B> De stridende parter deler ligeligt alle  \r\n\r\n kommissionsmedlemmernes udgifter i overensstemmelse med beregninger, der  \r\n\r\n tilvejebringes af De forenede Nationers generalsekretær. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>7.</B> Generalsekretæren er bemyndiget til om fornødent at  \r\n\r\n betale kommissionsmedlemmernes udgifter, før disse refunderes af de stridende  \r\n\r\n parter i overensstemmelse med stk. 6 i denne artikel. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>8.</B> De af komiteen indhentede og sammenholdte  \r\n\r\n oplysninger stilles til rådighed for kommissionen, og kommissionen kan anmode  \r\n\r\n de pågældende stater om at fremkomme med yderligere oplysninger af betydning  \r\n\r\n i sagen. </P>  \r\n\r\n<P>Artikel 13 </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Når kommissionen har færdigbehandlet sagen,  \r\n\r\n udarbejder og afgiver den til komiteens formand en beretning, indeholdende en  \r\n\r\n redegørelse for resultaterne af dens undersøgelse af alle faktiske  \r\n\r\n omstændigheder af betydning for parternes mellemværende samt en redegørelse  \r\n\r\n for sådanne henstillinger, som den måtte anse for egnede til en mindelig  \r\n\r\n afgørelse af tvisten. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Komiteens formand fremsender kommissionens  \r\n\r\n beretning til hver af de stridende parter. Disse meddeler inden tre måneder  \r\n\r\n komiteens formand, hvorvidt de godtager de i kommissionens beretning  \r\n\r\n indeholdte henstillinger eller ej. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Efter udløbet af den i pkt. 2 i denne artikel  \r\n\r\n foreskrevne frist fremsender komiteens formand kommissionens beretning og de  \r\n\r\n pågældende deltagerstaters erklæringer til de øvrige i denne konvention  \r\n\r\n deltagende stater. </P>  \r\n\r\n<P>Artikel 14 </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> En deltagerstat kan når som helst erklære, at den  \r\n\r\n anerkender komiteens kompetence til at modtage og behandle meddelelser fra  \r\n\r\n enkeltpersoner eller grupper af enkeltpersoner inden for dens jurisdiktion,  \r\n\r\n som hævder at være ofre for en krænkelse fra den pågældende deltagerstats  \r\n\r\n side af nogen af de i denne konvention omhandlede rettigheder. En meddelelse,  \r\n\r\n der vedrører en deltagerstat, som ikke har afgivet en sådan erklæring,  \r\n\r\n modtages ikke af komiteen. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Enhver deltagerstat, som afgiver en erklæring som  \r\n\r\n omhandlet i pkt. 2 i denne artikel, kan inden for sit retssystem oprette  \r\n\r\n eller angive et organ som kompetent til at modtage og behandle andragender  \r\n\r\n fra personer og persongrupper inden for dens jurisdiktion, som hævder at være  \r\n\r\n ofre for krænkelse af nogen af de i denne konvention omhandlede rettigheder,  \r\n\r\n og som har udtømt andre på stedet tilgængelige retsmidler. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Enhver erklæring, der afgives i henhold til pkt. 1  \r\n\r\n i denne artikel, og navnet på ethvert organ, der oprettes eller angives i  \r\n\r\n henhold til pkt. 2 i denne artikel, deponeres af den pågældende deltagerstat  \r\n\r\n hos De forenede Nationers generalsekretær, som fremsender genpart deraf til  \r\n\r\n de øvrige deltagerstater. En erklæring kan når som helst trækkes tilbage ved  \r\n\r\n anmeldelse til generalsekretæren; en sådan tilbagetrækning har dog ikke  \r\n\r\n virkning for sager, der verserer i komiteen. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> En fortegnelse over andragender opbevares af det i  \r\n\r\n henhold til pkt. 2 i denne artikel oprettede eller angivne organ, og  \r\n\r\n bekræftede genparter af fortegnelsen indgives hvert år gennem passende  \r\n\r\n kanaler til generalsekretæren under den forudsætning, at indholdet ikke  \r\n\r\n offentliggøres. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>5.</B> Såfremt ansøgeren ikke opnår oprejsning ved det i  \r\n\r\n henhold til pkt. 2 i denne artikel oprettede eller angivne organ, har den  \r\n\r\n pågældende ret til inden for seks måneder at give komiteen meddelelse om  \r\n\r\n sagen. </P>  \r\n\r\n<P>6.a) Komiteen gør i fortrolighed den deltagerstat, som hævdes at krænke  \r\n\r\n nogen af konventionens bestemmelser, bekendt med enhver henvendelse, den har  \r\n\r\n modtaget, men den omhandlede persons eller persongruppes identitet må ikke  \r\n\r\n røbes uden den eller de pågældendes udtrykkelige samtykke. Komiteen modtager  \r\n\r\n ikke anonyme henvendelser. </P>  \r\n\r\n<UL PLAIN>\r\n\r\n<LI>b) Den modtagende stat fremsender inden tre måneder til komiteen en  \r\n\r\n skriftlig redegørelse eller udtalelse til belysning af sagen med angivelse af  \r\n\r\n det eventuelle retsmiddel, der måtte være bragt i anvendelse af den  \r\n\r\n pågældende stat. </LI>  \r\n\r\n</UL>  \r\n\r\n<P>7.a) Komiteen behandler henvendelser på grundlag af alle de oplysninger,  \r\n\r\n den pågældende deltagerstat og ansøgeren har stillet til rådighed for den.  \r\n\r\n Komiteen må ikke behandle nogen henvendelse fra en ansøger, før den har  \r\n\r\n konstateret, at ansøgeren har udtømt alle i hjemlandet mulige retsmidler.  \r\n\r\n Dette gælder dog ikke, hvor anvendelsen af disse retsmidler trækker urimeligt  \r\n\r\n i langdrag. </P>  \r\n\r\n<UL PLAIN>\r\n\r\n<LI>b) Komiteen fremsender sine eventuelle forslag og henstillinger til den  \r\n\r\n pågældende deltagerstat og til ansøgeren. </LI>  \r\n\r\n</UL>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>8.</B> Komiteen optager i sin årsberetning et resume af  \r\n\r\n sådanne henvendelser og, hvor det er hensigtsmæssigt, et resume af de  \r\n\r\n pågældende deltagerstaters redegørelser og udtalelser samt af sine egne  \r\n\r\n forslag og henstillinger. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>9.</B> Komiteen er kun kompetent til at udøve de i denne  \r\n\r\n artikel omhandlede funktioner, når mindst ti i denne konvention deltagende  \r\n\r\n stater er bundet af erklæringer i overensstemmelse med pkt. 1 i denne  \r\n\r\n artikel. </P>  \r\n\r\n<P>Artikel 15 </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Sålænge de mål, der er opstillet i den i  \r\n\r\n generalforsamlingsresolutionen 1514 (XV) af december 1960 indeholdte  \r\n\r\n erklæring om indrømmelse af uafhængighed til kolonibefolkninger, ikke er  \r\n\r\n opfyldt, skal denne konventions bestemmelser på ingen måde begrænse den  \r\n\r\n klageadgang, der er givet disse befolkninger ved andre internationale  \r\n\r\n vedtagelser eller af De forenede Nationer og dens særorganisationer. </P>  \r\n\r\n<P>2.a) Den i henhold til artikel 8, pkt. 1, i denne konvention oprettede  \r\n\r\n komite modtager genparter af andragender fra - og fremsender  \r\n\r\n meningstilkendegivelser og henstillinger vedrørende disse andragender til -  \r\n\r\n de FN-organer, der ved deres behandling af andragender fra befolkningen i  \r\n\r\n formynderskabsområder, ikke selvstyrende områder og ethvert andet område, som  \r\n\r\n generalforsamlingsresolution 1514 (XV) finder anvendelse på, beskæftiger sig  \r\n\r\n med spørgsmål, som direkte vedrører denne konventions principper og mål, for  \r\n\r\n så vidt angår spørgsmål, der falder ind under denne konvention og er til  \r\n\r\n behandling i disse organer. </P>  \r\n\r\n<UL PLAIN>\r\n\r\n<LI>b) Komiteen modtager fra de kompetente FN-organer genpart af de  \r\n\r\n beretninger om lovgivningsmæssige, judicielle, administrative eller andre  \r\n\r\n foranstaltninger, der direkte vedrører denne konventions principper og  \r\n\r\n formål, og som gennemføres af administrationen i de i pkt. 2(a) i denne  \r\n\r\n artikel omhandlede områder, og tilkendegiver sine meninger og henstillinger  \r\n\r\n over for disse organer. </LI>  \r\n\r\n</UL>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Komiteen optager i sin beretning til  \r\n\r\n generalforsamlingen et resume af de andragender og beretninger, den har  \r\n\r\n modtaget fra FN-organer, samt komiteens synspunkter og henstillinger  \r\n\r\n vedrørende disse andragender og beretninger. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Komiteen anmoder De forenede Nationers  \r\n\r\n generalsekretær om at få alle oplysninger, som angår denne konventions  \r\n\r\n formål, og som han er i besiddelse af vedrørende de i pkt. 2(a) i denne  \r\n\r\n artikel omhandlede områder. </P>  \r\n\r\n<P>Artikel 16 </P>  \r\n\r\n<P>Denne konventions bestemmelser vedrørende afgørelse af tvister eller  \r\n\r\n klager anvendes uden udelukkelse af andre i statuetter for eller i  \r\n\r\n konventioner vedtaget af De forenede Nationer og dens særorganisationer  \r\n\r\n fastsatte fremgangsmåder til afgørelse af tvister eller klager vedrørende  \r\n\r\n diskrimination, og forhindrer ikke deltagerstaterne i at benytte andre  \r\n\r\n fremgangsmåder til bilæggelse af tvister i overensstemmelse med almindelige  \r\n\r\n eller særlige mellem dem gældende internationale overenskomster. </P>  \r\n\r\n<DIV CLASS=AFSNIT ID=\"A3\">  \r\n\r\n<center>\r\n\r\n<H2 CLASS=ATITLE1 ALIGN=CENTER>AFSNIT III </H2>  \r\n\r\n</center>\r\n\r\n<P></P>  \r\n\r\n<center>\r\n\r\n<P CLASS=ATITLE2 ALIGN=CENTER> <B>Artikel 17 </B> </P>  \r\n\r\n</DIV>  \r\n\r\n</center>\r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Denne konvention kan undertegnes af enhver  \r\n\r\n medlemsstat i De forenede Nationer eller ethvert medlem af en af  \r\n\r\n særorganisationerne, af enhver stat, der har tilsluttet sig Den  \r\n\r\n mellemfolkelige Domstols statut, samt enhver anden stat, som af De forenede  \r\n\r\n Nationers generalforsamling er blevet opfordret til at deltage i  \r\n\r\n konventionen. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Denne konvention skal ratificeres.  \r\n\r\n Ratifikationsinstrumenter skal deponeres hos De forenede Nationers  \r\n\r\n generalsekretær. </P>  \r\n\r\n<P>Artikel 18 </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Denne konvention kan tiltrædes af enhver af de i  \r\n\r\n artikel 17, pkt. </P>  \r\n\r\n<P>1, i konventionen omhandlede stater. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Tiltrædelse sker ved deponering af et  \r\n\r\n tiltrædelsesinstrument hos De forenede Nationers generalsekretær. </P>  \r\n\r\n<P>Artikel 19 </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Denne konvention træder i kraft på den 30. dag  \r\n\r\n efter datoen for deponeringen af det 27. ratifikations- eller  \r\n\r\n tiltrædelsesinstrument hos De forenede Nationers generalsekretær. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> For enhver stat, der ratificerer eller tiltræder  \r\n\r\n denne konvention efter deponeringen af det 27. ratifikations- eller  \r\n\r\n tiltrædelsesinstrument, træder konventionen i kraft på den 30. dag efter  \r\n\r\n datoen for deponeringen af dens eget ratifikations- eller  \r\n\r\n tiltrædelsesinstrument. </P>  \r\n\r\n<P>Artikel 20 </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> De forenede Nationers generalsekretær modtager de  \r\n\r\n forbehold, der måtte være taget af stater på ratifikations- eller  \r\n\r\n tiltrædelsestidspunktet og fremsender dem til alle stater, som er eller  \r\n\r\n bliver deltagere i denne konvention. </P>  \r\n\r\n<P>Enhver stat, som har noget at indvende mod forbeholdet underretter inden  \r\n\r\n for et tidsrum af 90 dage fra datoen for den nævnte meddelelse  \r\n\r\n generalsekretæren om, at den ikke kan godkende det. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Et forbehold, der er uforeneligt med denne  \r\n\r\n konventions hensigt og formål, kan ikke tillades; det samme gælder et  \r\n\r\n forbehold, hvorved noget af de i henhold til denne konvention oprettede  \r\n\r\n organer hæmmes i sit arbejde. Et forbehold skal anses for uforeneligt eller  \r\n\r\n hæmmende, såfremt mindst to tredjedele af de i denne konvention deltagende  \r\n\r\n stater har indvendinger imod det. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Forbehold kan når som helst trækkes tilbage ved  \r\n\r\n anmeldelse herom til generalsekretæren. En sådan anmeldelse gælder fra den  \r\n\r\n dag, den modtages. </P>  \r\n\r\n<P>Artikel 21 </P>  \r\n\r\n<P>En deltagerstat kan opsige denne konvention ved skriftlig anmeldelse til  \r\n\r\n De forenede Nationers generalsekretær. Opsigelsen træder i kraft et år efter  \r\n\r\n datoen for generalsekretærens modtagelse af anmeldelsen. </P>  \r\n\r\n<P>Artikel 22 </P>  \r\n\r\n<P>Enhver tvist mellem to eller flere deltagerstater om fortolkningen eller  \r\n\r\n gennemførelsen af denne konvention, som ikke bilægges gennem forhandlinger  \r\n\r\n eller ved de i denne konvention udtrykkeligt hjemlede fremgangsmåder, skal  \r\n\r\n efter anmodning af en eller flere af de stridende parter henvises til Den  \r\n\r\n mellemfolkelige Domstol til afgørelse, medmindre de stridende parter bliver  \r\n\r\n enige om en anden fremgangsmåde til bilæggelse. </P>  \r\n\r\n<P>Artikel 23 </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Anmodning om ændring af denne konvention kan  \r\n\r\n fremsættes når som helst af enhver deltagerstat ved en til generalsekretæren  \r\n\r\n for De forenede Nationer stilet skriftlig meddelelse. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> De forenede Nationers generalforsamling træffer  \r\n\r\n afgørelse om, hvilke skridt der eventuelt skal tages i anledning af en sådan  \r\n\r\n anmodning. </P>  \r\n\r\n<P>Artikel 24 </P>  \r\n\r\n<P>De forenede Nationers generalsekretær skal underrette alle de i </P>  \r\n\r\n<P>artikel 17, pkt. 1, i denne konvention omhandlede stater om </P>  \r\n\r\n<UL PLAIN>\r\n\r\n<LI>a) undertegnelser, ratifikationer og tiltrædelser i henhold til  \r\n\r\n artiklerne 17 og 18; </LI>  \r\n\r\n<LI>b) datoen for denne konventions ikrafttræden i henhold til artikel 19;  \r\n\r\n</LI>  \r\n\r\n<LI>c) henvendelser og erklæringer, der modtages i henhold til artiklerne 14,  \r\n\r\n 20 og 23; </LI>  \r\n\r\n<LI>d) opsigelser i henhold til artikel 21. </LI>  \r\n\r\n</UL>  \r\n\r\n<P>Artikel 25 </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Denne konvention, hvis engelske, franske,  \r\n\r\n kinesiske, russiske og spanske tekst har samme gyldighed, skal deponeres i De  \r\n\r\n forenede Nationers arkiver. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> De forenede Nationers generalsekretær skal  \r\n\r\n fremsende bekræftede genparter af denne konvention til samtlige stater, der  \r\n\r\n falder ind under de i denne konventions artikel 17, pkt. 1, omhandlede  \r\n\r\n kategorier. </P>  \r\n\r\n<P>TIL BEKRÆFTELSE HERAF har undertegnede, som af deres respektive regeringer  \r\n\r\n er behørigt bemyndigede dertil, underskrevet denne konvention, åbnet for  \r\n\r\n undertegnelse i Nev York den 7. marts 1966. </P>  \r\n\r\n<UL PLAIN>\r\n\r\n<LI>(Underskrifter) </LI>  \r\n\r\n</UL>  \r\n\r\n<P>Konventionen trådte i medfør af artikel 19, stk. 1 i kraft den 4. januar  \r\n\r\n 1969. </P>  \r\n\r\n<P>Danmarks ratifikationsinstrument blev deponeret hos De forenede Nationers  \r\n\r\n generalsekretær den 9. december 1971, og i henhold til artikel 19, stk. 2  \r\n\r\n trådte konventionen herefter i kraft for Danmarks vedkommende den 8. januar  \r\n\r\n 1972. </P>  \r\n\r\n<P>Foruden Danmarks har følgende stater ratificeret eller tiltrådt  \r\n\r\n konventionen: </P>  \r\n\r\n<P>Algeriet, Argentina, Den bjelorussiske socialistiske Sovjetrepublik,  \r\n\r\n Bolivia, Brasilien, Bulgarien, Cameroun, Canada, Den centralafrikanske  \r\n\r\n Republik, Chile, Costa Rica, Cuba, Cypern, Ecuador, Finland, Frankrig, Ghana,  \r\n\r\n Grækenland, Indien, Irak, Iran, Island, Jamaica, Jugoslavien, Republikken  \r\n\r\n Kina (Formosa)(* 1), Kuwait, Lesotho, Libanon, Libyen, Madagascar, Malta,  \r\n\r\n Marokko, Den mongolske Folkerepublik, Nederlandene, Nepal, Niger, Nigeria,  \r\n\r\n Norge, Pakistan, Panama, Pavestolen, Peru, Phillippinerne, Polen, Rumænien,  \r\n\r\n Sierra Leone, De socialistiske Sovjetrepublikkers Union, Spanien, Det  \r\n\r\n forenede Kongerige Storbritannien og Nordirland, Sverige, Svaziland, Den  \r\n\r\n arabiske republik Syrien, Tjekkoslovakiet, Tonga, Tunesien,  \r\n\r\n Forbundsrepublikken Tyskland (inkl. Land Berlin), Den ukrainske socialistiske  \r\n\r\n Sovjetrepublik, Ungarn, Uruguay, Venezuela, Zambia, Den arabiske Republik  \r\n\r\n Ægypten. </P>  \r\n\r\n<P>Følgende stater har taget forbehold over for konventionens artikel 22 for  \r\n\r\n så vidt angår Den mellemfolkelige Domstols kompetence til at afgøre tvister  \r\n\r\n om fortolkningen eller gennemførelsen af konventionen: </P>  \r\n\r\n<pre><font color=gray> \r\n\r\n Den bjelorussiske socialistiske       Nepal  \r\n\r\n    Sovjetrepublik                     Polen  \r\n\r\n Bulgarien                             Rumænien  \r\n\r\n Cuba                                  Den socialistiske Sovjetrepu-  \r\n\r\n Indien                                   blikkers Union  \r\n\r\n Irak                                  Spanien  \r\n\r\n Kuwait                                Den arabiske Republik Syrien  \r\n\r\n Libanon                               Tjekkoslovakiet  \r\n\r\n Libyen                                Den ukrainske socialistiske  \r\n\r\n Madagascar                               Sovjetrepublik  \r\n\r\n Marokko                               Ungarn  \r\n\r\n Den mongolske Folkerepublik           Den arabiske Republik Ægypten.  \r\n\r\n</font></pre>\r\n\r\n<P>Herudover er der fremsat følgende forbehold og erklæringer: </P>  \r\n\r\n<P>Frankrig: Fortolkningserklæring vedrørende artikel 4(a), (b) og (c) og  \r\n\r\n artikel 6 samt erklæring om, at artikel 15 intet skal ændre i Frankrigs  \r\n\r\n holdning til FN's kolonideklaration i resolution 1514 (XV). </P>  \r\n\r\n<P>Jamaica: Forbehold om konventionens anvendelse i strid med landets  \r\n\r\n forfatningsretlige bestemmelser. </P>  \r\n\r\n<P>Malta: Fortolkningserklæring vedrørende artikel 4(a), (b) og (c) og  \r\n\r\n artikel 6. </P>  \r\n\r\n<P>Nederlandene og Sverige: Erklæring i henhold til artikel 14 (1) vedrørende  \r\n\r\n anerkendelse af komiteens kompetence til at modtage og behandle meddelelser  \r\n\r\n fra enkeltpersoner eller grupper af enkeltpersoner, som hævder at være ofre  \r\n\r\n for en krænkelse i nogen af de i denne konvention omhandlede rettigheder.  \r\n\r\n</P>  \r\n\r\n<P>Nepal: Forbehold om konventionens anvendelse i strid med landets  \r\n\r\n forfatningsretlige bestemmelser samt fortolkningserklæring vedrørende artikel  \r\n\r\n 4(a), (b) og (c) og artikel 6. </P>  \r\n\r\n<P>Storbritannien: Forbehold om konventionens anvendelse for Sydrhodesia og  \r\n\r\n om dens anvendelse for Fiji i visse relationer (valg, retten til at besidde  \r\n\r\n ejendom og retten til uddannelse); fortolkningserklæring vedrørende artikel  \r\n\r\n 4(a), (b) og (c), artikel 6 og artikel 20; erklæring om, at  \r\n\r\n immigrationslovene af 1962 og 1968 vedrørende Commonwealthlandene ikke kan  \r\n\r\n betragtes som stridende imod konventionen samt erklæring om, at artikel 15  \r\n\r\n indeholder et diskriminatorisk element med hensyn til proceduren for  \r\n\r\n modtagelse af petitioner fra befolkningen i områder, der ikke er  \r\n\r\n selvstyrende. </P>  \r\n\r\n<P>Tongo: Forbehold over for artikel 5(c) vedrørende valg, artikel 5(d)  \r\n\r\n vedrørende retten til at besidde ejendom samt artiklerne 2, 3 og 5 (e)  \r\n\r\n vedrørende retten til uddannelse. Fortolkningserklæring vedrørende artikel  \r\n\r\n 4(a), (b) og (c), artikel 6 og artikel 20 samt erklæring om, at artikel 15  \r\n\r\n indeholder et diskriminatorisk element med hensyn til proceduren for  \r\n\r\n modtagelse af petitioner fra befolkningen i områder, der ikke er  \r\n\r\n selvstyrende. </P>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Udenrigsministeriet, den 4 august 1972  \r\n\r\n</I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>K.B. Andersen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Ikke anerkendt af Danmark </P>  \r\n\r\n</DIV>",
    "isHistorical": false,
    "editorialNotes": [
        "(* 2) Andre landes tiltrædelse og eventuelle forbehold BEK nr 41 af 04/05/1973 BEK nr 44 af 30/04/1974 BEK nr 49 af 22/04/1975 BEK nr 34 af 20/04/1976 BEK nr 45 af 08/07/1977 BEK nr 17 af 01/02/1979 BEK nr 10 af 05/02/1980 BEK nr 127 af 17/12/1982 BEK nr 31 af 12/04/1984 BEK nr 91 af 15/10/1986 BEK nr 100 af 11/10/1990 BEK nr 77 af 20/08/1992 BEK nr 2 af 09/01/1997"
    ],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/09/1972"
        },
        {
            "displayName": "Accession",
            "displayValue": "L19720005564"
        },
        {
            "displayName": "Entydig dokumentidentifikation",
            "displayValue": "CM019848"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "55"
        },
        {
            "displayName": "År for udstedelse",
            "displayValue": "1972"
        },
        {
            "displayName": "Dato for underskrift",
            "displayValue": "04/08/1972"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Justitsministeriet, Socialministeriet og Økonomiministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 28.B.53.c"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}