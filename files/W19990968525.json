{
    "id": 338,
    "title": "Kendelse fra Pressenævnet i sag nr. 138/1995",
    "documentTypeId": "240",
    "isSagsforlobPeriodValid": true,
    "shortName": "KEN nr 9685 af 29/02/1996",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n Der p&aring;hvilede ikke bladet en pligt til at efterpr&oslash;ve oplysninger  \r\n\r\n gengivet i en dom. Da oplysningerne i artiklen havde st&oslash;tte i dommen,  \r\n\r\n havde bladet ikke bragt forkerte oplysninger, der gjorde klageren berettiget  \r\n\r\n til genm&aelig;le. Bladet burde dog have givet klagevejledning.<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Kendelse fra Pressen&aelig;vnet i sag nr.  \r\n\r\n 138/1995</P>  \r\n\r\n</FONT>  \r\n\r\n<P>&nbsp;</P>  \r\n\r\n<P ALIGN=\"JUSTIFY\">En mand har klaget til Pressen&aelig;vnet over en artikel  \r\n\r\n bragt i Morgenposten Fyens Stiftstidende den 20. november 1995, idet han  \r\n\r\n finder, at god presseskik er overtr&aring;dt.</P>  \r\n\r\n<P ALIGN=\"JUSTIFY\">Der er endvidere klaget over, at bladet har afsl&aring;et  \r\n\r\n at bringe et genm&aelig;le.</P>  \r\n\r\n<P ALIGN=\"JUSTIFY\">I artiklen hedder det under overskriften:  \r\n\r\n<B>\"Restaurat&oslash;r f&aring;r ikke en krone trods millionkrav\"</B>  \r\n\r\n f&oslash;lgende:</P>  \r\n\r\n<P ALIGN=\"JUSTIFY\">\"Boogie i N&oslash;rregade m&aring;tte lukke i en periode  \r\n\r\n efter nej til at forny bevillingen. Indehaveren har tabt sag mod Odense  \r\n\r\n Kommune og skal d&aelig;kke kommunens omkostninger med 120.000 kroner.</P>  \r\n\r\n<P ALIGN=\"JUSTIFY\">En restaurat&oslash;r i Odense f&aring;r ikke en krone,  \r\n\r\n selv om han har kr&aelig;vet 5,8 mio. kroner i erstatning af Odense Kommune.  \r\n\r\n Restaurant Boogie i N&oslash;rregade m&aring;tte holde lukket i nogle  \r\n\r\n f&aring; m&aring;neder, fordi f&oslash;rst det lokale bevillingsn&aelig;vn og  \r\n\r\n derefter Odense Byr&aring;d sagde nej til at forny bevillingen til driften af  \r\n\r\n restauranten.</P>  \r\n\r\n<P ALIGN=\"JUSTIFY\">Det mente restaurat&oslash;r [navn], Odense, gav ham et  \r\n\r\n tab, som han beregnede til de n&aelig;vnte 5,8 mio. kroner. Derfor rejste han  \r\n\r\n en sag mod Odense Kommune med krav om pengene, men ved retten i Odense er  \r\n\r\n kommunen blevet pure frifundet. Tv&aelig;rtimod skal sagens taber af med  \r\n\r\n 120.000 kroner til d&aelig;kning af sagens omkostninger, og dertil kan uden  \r\n\r\n tvivl l&aelig;gges et ganske p&aelig;nt bel&oslash;b til hans egen  \r\n\r\n advokat.</P>  \r\n\r\n<B><P ALIGN=\"JUSTIFY\">Flere selskaber</P>  \r\n\r\n</B>  \r\n\r\n<P ALIGN=\"JUSTIFY\">[Navn] har drevet restauranten i N&oslash;rregade siden  \r\n\r\n 1979 enten som privatperson eller gennem forskellige selskaber under hans  \r\n\r\n kontrol. Selskaberne kom ind i billedet af skattem&aelig;ssige &aring;rsager,  \r\n\r\n fortalte hans selv under sagens behandling i retten. P&aring; grund af de  \r\n\r\n skiftende ejerforhold var bevillingen som oftest begr&aelig;nset til et  \r\n\r\n &aring;r.</P>  \r\n\r\n<P ALIGN=\"JUSTIFY\">I for&aring;ret 1991 l&aring; ejerskabet og bevillingen  \r\n\r\n til driften af \"The All Nigth Boogie Dance Cafe/Cafe Birdy\", der er  \r\n\r\n forretningens fulde betegnelse i selskabet [efternavn] Enterprises A/S. Dette  \r\n\r\n selskab havde imidlertid ondt i &oslash;konomien. [Navn] valgte f&oslash;rst  \r\n\r\n og fremmest at betale sine leverand&oslash;rer og l&oslash;nnen til de  \r\n\r\n ansatte, mens told- og skattev&aelig;senet blev sorteper. I den periode  \r\n\r\n opholdt han sig en del i Australien og havde sat andre personer til at lede  \r\n\r\n Boogie. Selv trak [navn] sig p&aring; et tidspunkt som direkt&oslash;r. Han  \r\n\r\n f&oslash;lte, at han havde f&aring;et et d&aring;rligt navn, men han vendte  \r\n\r\n tilbage til direkt&oslash;rposten igen.</P>  \r\n\r\n<B><P ALIGN=\"JUSTIFY\">Politiet ind</P>  \r\n\r\n</B>  \r\n\r\n<P ALIGN=\"JUSTIFY\">De &oslash;konomiske problemer i [efternavn] Enterprises  \r\n\r\n A/S gjorde, at bevillingsn&aelig;vnet i april 1991 sagde nej til en  \r\n\r\n ans&oslash;gning om fornyet bevilling. Selskabet endte med at g&aring;  \r\n\r\n konkurs, og som den eneste kreditor stod told- og skattev&aelig;senet med et  \r\n\r\n tab p&aring; 750.000 kroner.</P>  \r\n\r\n<P ALIGN=\"JUSTIFY\">Op til konkursen havde [navn] flyttet driften af  \r\n\r\n restauranten over i et andet selskab med navnet Boogie Dance Cafe ApS. Nu  \r\n\r\n s&oslash;gte dette selskab om at f&aring; bevilling, men  \r\n\r\n bevillingsn&aelig;vnet sagde nej og gav en frist p&aring; tre m&aring;neder  \r\n\r\n til at afvikle forretningen. [Navn] benyttede sig af denne ret til at klage  \r\n\r\n til Odense Byr&aring;d over afslaget.</P>  \r\n\r\n<P ALIGN=\"JUSTIFY\">Noget us&aelig;dvanligt var sagen p&aring; byr&aring;dets  \r\n\r\n dagsorden hele fem gange, f&oslash;r byr&aring;dsmedlemmerne i slutningen af  \r\n\r\n juni 1992 godkendte bevillingsn&aelig;vnets nej. Allerede dagen efter dukkede  \r\n\r\n politiet op p&aring; Boogie om aftenen, bad g&aelig;sterne g&aring; og  \r\n\r\n lukkede restauranten.</P>  \r\n\r\n<P ALIGN=\"JUSTIFY\">Afslaget fra f&oslash;rst bevillingsn&aelig;vnet og  \r\n\r\n derefter Odense Byr&aring;d blev begrundet med problemer med at f&aring; de  \r\n\r\n n&oslash;dvendige oplysninger om b&aring;de [navn]s personlige &oslash;konomi  \r\n\r\n og &oslash;konomien bag flere af hans forskellige selskaber. Som et vidne  \r\n\r\n udtrykte det i retten \"k&oslash;rte det hele i ring\". Bevillingsn&aelig;vnet  \r\n\r\n &oslash;nskede sikkerhed for, at [navn] sad i den ansvarlige ledelse for det  \r\n\r\n selskab, der fik bevilling.</P>  \r\n\r\n<B><P ALIGN=\"JUSTIFY\">Store tab</P>  \r\n\r\n</B>  \r\n\r\n<P ALIGN=\"JUSTIFY\">Det endte med, at restaurat&oslash;ren selv s&oslash;gte  \r\n\r\n om og fik en bevilling til at drive restauranten. Efter at have v&aelig;ret  \r\n\r\n lukket i nogle m&aring;neder kunne Boogie og Birdy &aring;bne igen.  \r\n\r\n S&aring;dan har det v&aelig;ret siden, og restauranten h&oslash;rer til et af  \r\n\r\n de foretrukne steder i Odense, n&aring;r unge skal ud at more sig.</P>  \r\n\r\n<P ALIGN=\"JUSTIFY\">Efter [navn]s opfattelse kom den midlertidige lukning til  \r\n\r\n at koste ham et betydeligt tab. Egentlig ber&oslash;rte forholdet formelt og  \r\n\r\n juridisk det konkursramte [efternavn] Enterprises A/S, men formeldest en  \r\n\r\n krone overtog [navn] personligt det p&aring;st&aring;ede krav mod Odense  \r\n\r\n Kommune og rejste sag. Kravet p&aring; 5,8 mio. kroner i erstatning blev  \r\n\r\n afvist af kommunen, som nu har f&aring;et medhold ved retten i Odense. Dommen  \r\n\r\n lyder p&aring; frifindelse og tager overhovedet ikke stilling til kravets  \r\n\r\n st&oslash;rrelse. Efter rettens afg&oslash;relse har Odense Kommune ikke  \r\n\r\n p&aring;draget sig nogen pligt om at yde erstatning.\"</P>  \r\n\r\n<P ALIGN=\"JUSTIFY\">Klageren har fremlagt kopier af:</P>  \r\n\r\n<P ALIGN=\"JUSTIFY\">- brev af 13. december 1995 til bladet,</P>  \r\n\r\n<P ALIGN=\"JUSTIFY\">- dombogsudskrift vedr&oslash;rende deldom afsagt af  \r\n\r\n retten i Odense, 8. afdeling, den 10. november 1995,</P>  \r\n\r\n<P ALIGN=\"JUSTIFY\">- udkast til processkrift af 26. november 1993,</P>  \r\n\r\n<P ALIGN=\"JUSTIFY\">- skrivelse af 11/11-1985, 11/11-1987, 14/11-1988,  \r\n\r\n 13/2-1990, 19/4-1991, 11/11-1991 og 14/4-1992 fra Odense Kommunes  \r\n\r\n Bevillingsn&aelig;vn,</P>  \r\n\r\n<P ALIGN=\"JUSTIFY\">- brev af 26. september 1990 fra advokat Kurt  \r\n\r\n Liliengren,</P>  \r\n\r\n<P ALIGN=\"JUSTIFY\">- skrivelse af 16. maj 1991 fra Odense Magistrat, 7.  \r\n\r\n afdeling,</P>  \r\n\r\n<P ALIGN=\"JUSTIFY\">- artikel fra Morgenposten Fyens Stiftstidende af 22.  \r\n\r\n februar 1991,</P>  \r\n\r\n<P ALIGN=\"JUSTIFY\">- kronik skrevet af  Verner  Dalskov,</P>  \r\n\r\n<P ALIGN=\"JUSTIFY\">- side af dagsorden for m&oslash;de i Odense Byr&aring;d  \r\n\r\n den 1. november 1995,</P>  \r\n\r\n<P ALIGN=\"JUSTIFY\">- skrivelse af 20. februar 1990 fra Politimesteren i  \r\n\r\n Odense,</P>  \r\n\r\n<P ALIGN=\"JUSTIFY\">- indkaldelse til retsm&oslash;de af 20. december  \r\n\r\n 1989,</P>  \r\n\r\n<P ALIGN=\"JUSTIFY\">- anklageskrift af 15. november 1989,</P>  \r\n\r\n<P ALIGN=\"JUSTIFY\">- artikel fra bladet den 22. april 1990,</P>  \r\n\r\n<P ALIGN=\"JUSTIFY\">- \"internt notatark\" af 6/2-1992,</P>  \r\n\r\n<P ALIGN=\"JUSTIFY\">- udskrift af skifteprotokollen for skifteretten i Odense  \r\n\r\n vedr&oslash;rende et m&oslash;de den 13/12-1993 og</P>  \r\n\r\n<P ALIGN=\"JUSTIFY\">- udskrifter fra Erhvervs- og Selskabsstyrelsen.</P>  \r\n\r\n<P ALIGN=\"JUSTIFY\">Til st&oslash;tte for klagen om overtr&aelig;delse af god  \r\n\r\n presseskik har klageren anf&oslash;rt, <B>at</B> der i artiklen refereres fra  \r\n\r\n en retssag, hvor journalisten ikke har v&aelig;ret til stede, og at  \r\n\r\n oplysningerne derfor m&aring; stamme fra en ufuldst&aelig;ndig domsudskrift  \r\n\r\n med faktuelle fejl, <B>at</B> klageren ikke har haft mulighed for at  \r\n\r\n kommentere eller korrigere oplysningerne, og <B>at</B> der er grove faktuelle  \r\n\r\n fejl i artiklen, som er kr&aelig;nkende og agtelsesforringende og egnet til  \r\n\r\n at p&aring;f&oslash;re klageren skade.</P>  \r\n\r\n<P ALIGN=\"JUSTIFY\">Klageren har anmodet om f&oslash;lgende genm&aelig;le:</P>  \r\n\r\n<P ALIGN=\"JUSTIFY\">\"I artiklen den 20/11 1995 er [navn] refereret for at  \r\n\r\n mene, at en lukning af hans restaurant i nogle m&aring;neder gav ham et tab  \r\n\r\n beregnet til 5,8 mio. kr. Dette har han ikke udtalt, og den n&aelig;vnte  \r\n\r\n retssag mod Odense kommune drejede sig om, hvorvidt kommunen har handlet  \r\n\r\n ansvarsp&aring;dragende ved behandlingen af en ans&oslash;gning om  \r\n\r\n alkoholbevilling. Det er ikke et forhold, der formelt og juridisk  \r\n\r\n ber&oslash;rte selskabet [efternavn] Enterprises A/S, som det er oplyst i  \r\n\r\n artiklen. Det ber&oslash;rte selskabet Boogie Dance Cafe ApS.</P>  \r\n\r\n<P ALIGN=\"JUSTIFY\">[Navn] har ikke p&aring; noget tidspunkt trukket sig som  \r\n\r\n direkt&oslash;r for sit selskab [efternavn] Enterprises A/S og har derfor  \r\n\r\n heller ikke udtalt, at <I>f&oslash;lte, at han havde f&aring;et et  \r\n\r\n d&aring;rligt navn\".</I> Han har slet ikke udtalt sig til pressen om denne  \r\n\r\n sag, idet han ikke er blevet spurgt.</P>  \r\n\r\n<P ALIGN=\"JUSTIFY\">Han har ikke flyttet driften af sin restaurant fra  \r\n\r\n ovenn&aelig;vnte selskab over i selskabet Boogie Dance Cafe ApS. <I>\"op til  \r\n\r\n konkursen\"</I> i [efternavn] Enterprises A/S som p&aring;st&aring;et i  \r\n\r\n artiklen, idet sidstn&aelig;vnte selskab f&oslash;rst bliver opl&oslash;st 2  \r\n\r\n &aring;r og 5 m&aring;neder efter overdragelsen.</P>  \r\n\r\n<P ALIGN=\"JUSTIFY\">Bevillingsn&aelig;vnet har ikke &oslash;nsket sikkerhed  \r\n\r\n for, at [navn] sad i den ansvarlige ledelse for det selskab der s&oslash;gte  \r\n\r\n bevilling, som oplyst i artiklen.</P>  \r\n\r\n<P ALIGN=\"JUSTIFY\">Selskabet [efternavn] Enterprises A/S havde ingen  \r\n\r\n &oslash;konomiske problemer f&oslash;rend kommunens afslag p&aring; fornyelse  \r\n\r\n af bevillingen i april 1991, som skrevet i artiklen, og kommunen har heller  \r\n\r\n ikke begrundet et afslag p&aring; en bevillingsans&oslash;gning med denne  \r\n\r\n p&aring;stand.\"</P>  \r\n\r\n<P ALIGN=\"JUSTIFY\">I en udtalelse om klagen har Morgenavisen Fyens  \r\n\r\n Stiftstidende anf&oslash;rt, at der ikke af klageren er p&aring;vist fejl i  \r\n\r\n artiklen, som berettiger til genm&aelig;le, og at der ikke er sket en  \r\n\r\n overtr&aelig;delse af god presseskik.</P>  \r\n\r\n<P ALIGN=\"JUSTIFY\">Bladet har endvidere oplyst, at journalisten ikke var  \r\n\r\n tilstede under retssagen, at artiklen er baseret p&aring; den afsagte deldom  \r\n\r\n og journalistens kendskab til sagen, og at klageren ikke er h&oslash;rt inden  \r\n\r\n offentligg&oslash;relsen.</P>  \r\n\r\n<P ALIGN=\"JUSTIFY\">F&oslash;lgende n&aelig;vnsmedlemmer har deltaget i sagens  \r\n\r\n behandling: Axel Kierkegaard, J&oslash;rgen Flindt Pedersen, Kate Bluhme og  \r\n\r\n Ole Askvig.</P>  \r\n\r\n<B><P>Pressen&aelig;vnet udtaler:</P>  \r\n\r\n</B>  \r\n\r\n<P ALIGN=\"JUSTIFY\">Oplysningerne i en offentligt tilg&aelig;ngelig  \r\n\r\n domsudskrift m&aring; normalt kunne l&aelig;gges til grund og gengives i  \r\n\r\n medierne. Det forhold, at de i dommen angivne oplysninger ikke har  \r\n\r\n v&aelig;ret forelagt klageren forud for offentligg&oslash;relsen i bladet,  \r\n\r\n indeb&aelig;rer derfor ikke en overtr&aelig;delse af god presseskik. </P>  \r\n\r\n<P ALIGN=\"JUSTIFY\">Tilsvarende kan den omst&aelig;ndighed, at artiklens  \r\n\r\n forfatter ikke har v&aelig;ret til stede under sagens behandling i retten,  \r\n\r\n heller ikke have til f&oslash;lge, at der p&aring;hviler bladet en  \r\n\r\n s&aelig;rlig pligt til efterpr&oslash;velse af de i dommen gengivne  \r\n\r\n oplysninger.</P>  \r\n\r\n<P ALIGN=\"JUSTIFY\">Pressen&aelig;vnet finder, at oplysningerne i artiklen har  \r\n\r\n forn&oslash;den st&oslash;tte i den afsagte deldom af 10. november 1995 fra  \r\n\r\n retten i Odense. Pressen&aelig;vnet finder ikke, at der i artiklen er bragt  \r\n\r\n s&aring;danne forkerte oplysninger, at klageren er berettiget til  \r\n\r\n genm&aelig;le, og tiltr&aelig;der derfor, at bladet har meddelt klageren  \r\n\r\n afslag herp&aring;.</P>  \r\n\r\n<P ALIGN=\"JUSTIFY\">Bladet har imidlertid i forbindelse med afslaget p&aring;  \r\n\r\n genm&aelig;le ikke givet klagevejledning, jf. medieansvarslovens § 40 stk. 1,  \r\n\r\n hvilket burde v&aelig;re sket.</P>  \r\n\r\n<P ALIGN=\"JUSTIFY\">Afsagt den 29. februar 1996.</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/06/1999"
        },
        {
            "displayName": "Accession",
            "displayValue": "W19990968525"
        },
        {
            "displayName": "Entydig dokumentidentifikation",
            "displayValue": "AA000466"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9685"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "29/02/1996"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "138/1995"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}