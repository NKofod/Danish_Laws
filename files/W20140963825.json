{
    "id": 164560,
    "title": "Pressenævnets kendelse i sag nr. 14-70-00661",
    "documentTypeId": "240",
    "isSagsforlobPeriodValid": true,
    "shortName": "KEN nr 9638 af 21/08/2014",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 14-70-00661</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">I orden at udelade spørgsmålstegn</p>\r\n   <p class=\"TekstGenerel\">\r\n      <span class=\"Bold\">Avisen Sydkysten medgav, at læserbrevet ”Synes I dette er et dansk frimærke” manglede et spørgsmålstegn i rubrikken, men mente ikke, at det havde nogen betydning.</span> <span class=\"Bold\">Pressenævnet er enigt og udtaler ikke kritik.</span></p>\r\n   <p class=\"TekstGenerel\">\r\n      <span class=\"Bold\">Pressenævnets begrundelse og afgørelse:</span>\r\n   </p>\r\n   <p class=\"TekstGenerel\">\r\n      <span class=\"Bold\">Et massemedie har som led i den redaktionelle proces ret til at forkorte manuskripter til læserbreve og debatindlæg, såfremt skribentens opfattelse trods sådanne forkortelser fremstår som uforvansket.</span>\r\n   </p>\r\n   <p class=\"TekstGenerel\">\r\n      <span class=\"Bold\">Pressenævnet finder, at det fremgår klart af den måde, hvorpå læserbrevsrubrikken </span>\r\n      <span class=\"BoldItalic\">”Synes I dette er et dansk frimærke” </span>\r\n      <span class=\"Bold\">er formuleret, at der er tale om et spørgsmål.</span>\r\n   </p>\r\n   <p class=\"TekstGenerel\">\r\n      <span class=\"Bold\">Læsere, der kunne være interesserede i at se frimærket, har videre tilstrækkelig information i læserbrevet til at kunne finde det omtalte frimærke.</span> <span class=\"Bold\">Pressenævnet finder således ikke, at udeladelsen af spørgsmålstegnet i rubrikken og billedet af frimærket medfører en forvanskning af indholdet af [Klager]s læserbrev.</span></p>\r\n   <p class=\"TekstGenerel\">\r\n      <span class=\"Bold\">Nævnet udtaler ikke kritik.</span>\r\n   </p>\r\n</div>\r\n<p class=\"Tekst\" style=\"text-align: left;\">[Klager] har klaget til Pressenævnet over et af ham skrevet læserbrev bragt i Sydkysten den 25. april 2014, idet han mener, at god presseskik er tilsidesat.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">1 Sagsfremstilling</span>\r\n</p>\r\n<p class=\"Tekst\" style=\"text-align: left;\">Avisen Sydkysten bragte den 25. april 2014 [Klager]s læserbrev <span class=\"Italic\">”Synes I dette er et dansk frimærke”</span>:</p>\r\n<p class=\"Tekst\" style=\"text-align: left;\">”Post Danmark A/S udgav i september 2013 et frimærke under betegnelsen ”Frimærkekunst”. Jeg brød mig ikke om mærket, som havde teksten ”HELLO EVERYBODY”.</p>\r\n<p class=\"Tekst\" style=\"text-align: left;\">[…]</p>\r\n<p class=\"Tekst\" style=\"text-align: left;\">En del af mine bekendte er da heldigvis enig med mig, men nu hører jeg gerne, om flere har lyst til at meddele deres holdning til et underligt DANSK frimærke. Ring [telefonnummer] eller mail [e-mailadresse].”</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">2 Parternes synspunkter</span>\r\n</p>\r\n<p class=\"Tekst\" style=\"text-align: left;\">\r\n   <span class=\"Bold\">2.1 [Klager]s synspunkter</span>\r\n</p>\r\n<p class=\"Tekst\" style=\"text-align: left;\">[Klager] har anført, at Sydkysten har begået en fejl ved ikke at anføre et spørgsmålstegn i slutningen af rubrikken til læserbrevet. Sydkysten burde tillige have optrykt billedet af det omhandlede frimærke i forbindelse med læserbrevet.</p>\r\n<p class=\"Tekst\" style=\"text-align: left;\">LokalAvisen Heden bragte den 23. april 2014 [Klager]s læserindlæg med billede af frimærket under rubrikken ”Synes i dette er et dansk frimærke?”</p>\r\n<p class=\"Tekst\" style=\"text-align: left;\">\r\n   <span class=\"Bold\">2.2 Sydkystens synspunkter</span>\r\n</p>\r\n<p class=\"Tekst\" style=\"text-align: left;\">Sydkysten har medgivet, at der mangler et spørgsmålstegn i rubrikken til læserbrevet, men anført, at rubrikken er formuleret sådan, at der ikke er tvivl om, at der er tale om et spørgsmål.</p>\r\n<p class=\"Tekst\" style=\"text-align: left;\">For så vidt angår billedet af frimærket, var der ikke plads til billedet i forbindelse med læserbrevet. Frimærket er beskrevet i læserbrevet, og det var derfor avisens vurdering, at læserbrevet kunne stå alene.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">3 Pressenævnets begrundelse og afgørelse</span>:</p>\r\n<p class=\"Tekst\" style=\"text-align: left;\">I sagens behandling har følgende nævnsmedlemmer deltaget: Martin Lavesen, Inger Bach, Ulrik Holmstrup og Karsten Kolding.</p>\r\n<p class=\"Tekst\" style=\"text-align: left;\">Et massemedie har som led i den redaktionelle proces ret til at forkorte manuskripter til læserbreve og debatindlæg, såfremt skribentens opfattelse trods sådanne forkortelser fremstår som uforvansket.</p>\r\n<p class=\"Tekst\" style=\"text-align: left;\">Pressenævnet finder, at det fremgår klart af den måde, hvorpå læserbrevsrubrikken <span class=\"Italic\">”Synes I dette er et dansk frimærke” </span>er formuleret, at der er tale om et spørgsmål.</p>\r\n<p class=\"Tekst\" style=\"text-align: left;\">Læsere, der kunne være interesserede i at se frimærket, har videre tilstrækkelig information i læserbrevet til at kunne finde det omtalte frimærke. Pressenævnet finder således ikke, at udeladelsen af spørgsmålstegnet i rubrikken og billedet af frimærket medfører en forvanskning af indholdet af [Klager]s læserbrev.</p>\r\n<p class=\"Tekst\" style=\"text-align: left;\">Nævnet udtaler ikke kritik.</p>\r\n<p class=\"Tekst\" style=\"text-align: left;\">Afgjort den 21. august 2014</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/08/2014"
        },
        {
            "displayName": "Accession",
            "displayValue": "W20140963825"
        },
        {
            "displayName": "Entydig dokumentidentifikation",
            "displayValue": "AA008144"
        },
        {
            "displayName": "Dato for indlæggelse",
            "displayValue": "26/08/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9638"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "21/08/2014"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "14-70-00661"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}