{
    "id": 109659,
    "title": "1992 BTL 338   BETÆNKNING OVER FORSLAG TIL LOV OM ÆNDRING AF LOV OM KOMMUNAL UDLIGNING OG   GENERELLE TILSKUD TIL KOMMUNER OG AMTSKOMMUNER (FORBEDRET BUDGETGARANTI,   ÆNDRINGER VEDRØRENDE SKATTEREFORM OG BRUTTOFICERING AF SOCIALE YDELSER,   ÆNDRET OPGØRELSE AF DE AMTSKOMMUNALE UDGIFTSBEHOV)    NR L 338 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 338",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 338 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om kommunal udligning og  \r\n\r\n generelle tilskud til kommuner og amtskommuner (Forbedret budgetgaranti,  \r\n\r\n ændringer vedrørende skattereform og bruttoficering af sociale ydelser,  \r\n\r\n ændret opgørelse af de amtskommunale udgiftsbehov) <BR>  \r\n\r\n Nr L 338 1992-93, 1. samling </P>  \r\n\r\n<P></P>  \r\n\r\n<P>Afgivet af Kommunaludvalget </P>  \r\n\r\n<P></P>  \r\n\r\n<P>Afgivet: 19930617 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder  \r\n\r\n stillet spørgsmål til indenrigsministeren, som denne har besvaret skriftligt.  \r\n\r\n Et af udvalgets spørgsmål og ministerens besvarelse heraf er optrykt som  \r\n\r\n bilag til betænkningen. </P>  \r\n\r\n<P>Der er af indenrigsministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Det Radikale  \r\n\r\n Venstres og Kristeligt Folkepartis medlemmer af udvalget) lovforslaget til  \r\n\r\n<I>vedtagelse</I> med de stillede ændringsforslag. </P>  \r\n\r\n<P>Et <I>mindretal</I> (Det Konservative Folkepartis og Venstres medlemmer af  \r\n\r\n udvalget) indstiller lovforslaget til <I>forkastelse</I> ved 3. behandling.  \r\n\r\n</P>  \r\n\r\n<P>Mindretallet betragter regeringens samlede økonomiske udspil som en  \r\n\r\n helhed. Da Det Konservative Folkeparti og Venstre er modstandere af  \r\n\r\n regeringens samlede plan, vil de to partier stemme imod alle regeringens  \r\n\r\n lovforslag, uanset at partierne ville kunne støtte enkelte af lovforslagene,  \r\n\r\n hvis de ikke indgik i den fremlagte helhed. Nogle af forslagene har partierne  \r\n\r\n ved tidligere lejligheder selv fremlagt, men i helt andre sammenhænge. </P>  \r\n\r\n<P>Regeringens samlede økonomiske plan består af tre elementer: Nye  \r\n\r\n offentlige udgifter, ændringer i dagpengesystemet og omlægning af  \r\n\r\n skattesystemet. Samlet lægger disse tre elementer op til en ny kurs i den  \r\n\r\n økonomiske politik, som har en forkert ideologisk drejning og er økonomisk  \r\n\r\n uansvarlig. </P>  \r\n\r\n<P>For det første har regeringen foreslået nye offentlige udgifter på 11-12  \r\n\r\n mia. kr. i 1994. Regeringen har dermed brudt de sidste 10 års stramme  \r\n\r\n udgiftspolitik og har sat kursen mod nye udvidelser af den offentlige sektor.  \r\n\r\n</P>  \r\n\r\n<P>For det andet indebærer den foreslåede skatteomlægning, at det private  \r\n\r\n erhvervslivs kapitalgrundlag i de kommende år vil blive udhulet af  \r\n\r\n avanceskatter på aktier, ejendomme og goodwill samtidig med, at  \r\n\r\n erhvervslivets konkurrenceevne bliver forringet. Boligudgiften for boligejere  \r\n\r\n vil stige, således at de private ejerboliger stilles ringere i forhold til de  \r\n\r\n offentligt støttede udlejningsboliger. Den foreslåede bruttoskat vil forringe  \r\n\r\n vilkårene for ny privat pensionsopsparing. </P>  \r\n\r\n<P>For det tredje har regeringen fremlagt en arbejdsmarkedspolitik, som slet  \r\n\r\n ikke løser strukturproblemerne på arbejdsmarkedet, men tværtimod cementerer  \r\n\r\n de bestående stivheder og lægger grunden til forøgede udgifter til  \r\n\r\n arbejdsmarkedspolitikken i de kommende år. </P>  \r\n\r\n<P>Samlet udgør regeringens økonomiske udspil en ideologisk drejning, hvor  \r\n\r\n den offentlige sektor vil vokse kraftigt, medens der bliver lagt større  \r\n\r\n byrder på den private sektor. </P>  \r\n\r\n<P>Mindretallet finder det aldeles utroværdigt og uansvarligt, når regeringen  \r\n\r\n lover skattelettelser samtidig med, at de offentlige udgifter og underskuddet  \r\n\r\n på de offentlige budgetter vokser. </P>  \r\n\r\n<P>Den nye kurs mod større offentlige udgifter vil tværtimod udløse store  \r\n\r\n skatteregninger i fremtiden. </P>  \r\n\r\n<P>Der er enkelte forslag om skattelettelser m.v. i den samlede pakke, som  \r\n\r\n mindretallet ud fra en isoleret betragtning ville kunne støtte. </P>  \r\n\r\n<P>En ansvarlig økonomisk politik kræver imidlertid, at lettelser og  \r\n\r\n finansiering hører sammen. </P>  \r\n\r\n<P>Mindretallet er derfor nødt til at se forslagene om lettelser og  \r\n\r\n skærpelser under eet. Da regeringen ikke har taget initiativ til reelle  \r\n\r\n forhandlinger om den samlede økonomiske plan, har mindretallet ikke fået  \r\n\r\n mulighed for at opnå grundlæggende ændringer i regeringens udspil. I  \r\n\r\n konsekvens heraf vil mindretallet stemme imod alle regeringens lovforslag.  \r\n\r\n</P>  \r\n\r\n<P>Et <I>andet mindretal</I> (Socialistisk Folkepartis medlem af udvalget)  \r\n\r\n vil ved 3. behandling af lovforslaget stemme hverken for eller imod  \r\n\r\n lovforslaget. Mindretallet vil stemme for de stillede ændringsforslag. </P>  \r\n\r\n<P>Lovforslaget er fremsat, for at skattereformen og forslaget om  \r\n\r\n bruttoficering af kontanthjælpen og pensionerne ikke skal få utilsigtede  \r\n\r\n virkninger i kommuner og amtskommuner, og fordi man har villet yde en særlig  \r\n\r\n indsats i forhold til Københavns og Frederiksberg kommuner samt andre  \r\n\r\n kommuner med mange bistandsklienter. Samtidig har man ønsket at lave en  \r\n\r\n forbedring af budgetgarantien, således at kommunerne bliver kompenseret for  \r\n\r\n deres reelle udgifter. Det har mindretallet forståelse for, hvorfor  \r\n\r\n mindretallet ikke ønsker at stemme imod lovforslaget, men vælger at undlade  \r\n\r\n at stemme. </P>  \r\n\r\n<P>I stedet for at lave disse tilbagevendende lappeløsninger på  \r\n\r\n udligningssystemet mener mindretallet, det må være på tide, at man får en  \r\n\r\n mere gennemgribende analyse af problemerne på området, således at målene med  \r\n\r\n udligningssystemet bliver sikret. Dvs. som anført i &#187;Redegørelse om  \r\n\r\n aktivitetsbestemte tilskud, forenkling af udligningssystemet og  \r\n\r\n statstilskuddets fordeling&#171;, Indenrigsministeriets finansieringsudvalg,  \r\n\r\n maj 1993, &#187;. . . at der sikres en god sammenhæng mellem skat og service  \r\n\r\n i alle kommuner og amtskommuner. Skatten i den enkelte kommune skal således  \r\n\r\n være et godt udtryk for serviceniveauet i den pågældende kommune.  \r\n\r\n Målsætningen er, at borgerne skal have mulighed for at vælge det  \r\n\r\n serviceniveau, de selv foretrækker, imod at betale en skat svarende  \r\n\r\n hertil&#171;. Dette er ikke tilfældet i dag. Som det er påvist i rapporten  \r\n\r\n &#187;Det skæve Danmark&#171; er der stor forskel på, hvor meget kommuner  \r\n\r\n skal ændre skatten med, hvis de ønsker samme ændring i deres serviceniveau.  \r\n\r\n Dette er uholdbart, og derfor er mindretallet også modstander af at nedsætte  \r\n\r\n udligningsprocenten fra 52 til 50, når procenten i virkeligheden burde sættes  \r\n\r\n op. </P>  \r\n\r\n<P>I øvrigt er mindretallet forbeholdent over for, at man forsøger at  \r\n\r\n &#187;løse&#171; Københavns og Frederiksberg Kommuners økonomiske problemer  \r\n\r\n ved småjusteringer i udligningskriterierne og ved at give øgede  \r\n\r\n lånemuligheder. Løsningen af de to kommuners økonomiske problemer bør dels  \r\n\r\n ses i sammenhæng med en ændret struktur i hovedstadsregionen, dels med, at  \r\n\r\n kommunerne bliver bedre kompenseret for deres mange sociale udgifter. </P>  \r\n\r\n<P>Et <I>tredje mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling og kan ikke  \r\n\r\n stemme for de stillede ændringsforslag. </P>  \r\n\r\n<P>Da lovforslaget er en udløber af skattereformen, som mindretallet ikke er  \r\n\r\n med i, kan mindretallet ikke tilslutte sig de foreslåede kommunale  \r\n\r\n udligninger og generelle tilskud. </P>  \r\n\r\n<P>Efter mindretallets opfattelse er lovforslaget ikke udtryk for, at de  \r\n\r\n foreslåede ændringer vil give fuld økonomisk kompensation til kommunerne som  \r\n\r\n følge af skattereformens virkninger på de kommunale områder. </P>  \r\n\r\n<P>ÆndringsforslagAf <I>indenrigsministeren</I> , tiltrådt af et  \r\n\r\n<I>flertal</I> (S, SF, RV og KRF): </P>  \r\n\r\n<P>Til § 1 <B>1)</B> Det under <I>nr. 8</I> foreslåede <I>§ 17, stk. 3, nr.  \r\n\r\n 4,</I> udgår, og i stedet indsættes: </P>  \r\n\r\n<P>&#187;4) amtskommunale mer- eller mindreudgifter som følge af udviklingen  \r\n\r\n i amtskommunernes reale udgifter til jobtræning i forhold til udgiftsniveauet  \r\n\r\n i 1993, </P>  \r\n\r\n<P>5) udgifterne til statstilskuddet til amtskommuner efter § 19, stk.  \r\n\r\n 3.&#171; </P>  \r\n\r\n<P> <B>2)</B>  <I>Nr. 11</I> affattes således: </P>  \r\n\r\n<P>&#187; <B>11.</B>  <I>§ 19, stk. 3</I> og <I>4,</I> ophæves, og i stedet  \r\n\r\n indsættes: </P>  \r\n\r\n<P>&#187; <I>Stk. 3.</I> Indenrigsministeren kan for tilskudsårene 1994-96  \r\n\r\n yde et særligt tilskud til de kommuner og amtskommuner, hvis  \r\n\r\n byrdefordelingsmæssige tab i forbindelse med skattereform, ændret  \r\n\r\n satsregulering og bruttoficering af sociale ydelser beregnes at overstige en  \r\n\r\n vis del af deres beskatningsgrundlag. Denne del udgør 0,10 pct. for  \r\n\r\n tilskudsåret 1994, 0,15 pct. for tilskudsåret 1995 og 0,20 pct. for  \r\n\r\n tilskudsåret 1996. Tilskuddet ydes for det tab, der overstiger den del af  \r\n\r\n beskatningsgrundlaget, der er nævnt i 2. pkt.&#171;&#187; </P>  \r\n\r\n<P> <B>3)</B> Den under <I>nr. 12</I> foreslåede <I>§ 29 c</I> affattes  \r\n\r\n således: </P>  \r\n\r\n<P>&#187; <B>§ 29 c.</B> Indenrigsministeren fastsætter regler om  \r\n\r\n beregningsgrundlaget for opgørelsen af de kommunale mer- eller mindreudgifter  \r\n\r\n efter § 10, stk. 3, nr. 4, og de amtskommunale mer- eller mindreudgifter  \r\n\r\n efter § 17, stk. 3, nr. 4.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 og 3 Ændringsforslag nr. 1 har til formål at sikre  \r\n\r\n amtskommunerne (inkl. Københavns og Frederiksberg Kommuner) mod merudgifter i  \r\n\r\n forbindelse med fremskaffelsen af jobtræningspladser i henhold til det af  \r\n\r\n arbejdsministeren fremsatte lovforslag nr. L 272 om en aktiv  \r\n\r\n arbejdsmarkedspolitik. Ændringsforslaget udgør således en parallel til den  \r\n\r\n foreslåede kommunale budgetgarantiordning, jf. lovforslagets § 1, nr. 4, for  \r\n\r\n så vidt angår de amtskommunale udgifter til jobtræning. </P>  \r\n\r\n<P>Amtskommunerne (inkl. Københavns og Frederiksberg Kommuner) har efter de  \r\n\r\n hidtidige regler ved en årlig overførsel fra det amtskommunale til det  \r\n\r\n kommunale statstilskud dækket 10 pct. af lønudgifterne i forbindelse med  \r\n\r\n arbejdstilbud til ledige dagpengemodtagere. </P>  \r\n\r\n<P>Ifølge det af arbejdsministeren fremsatte lovforslag nr. L 272 bortfalder  \r\n\r\n denne regel. Til gengæld indføres en forpligtelse for amtskommunerne (inkl.  \r\n\r\n Københavns og Frederiksberg Kommuner) til at fremskaffe en given kvote  \r\n\r\n jobtræningspladser til ledige dagpengemodtagere. </P>  \r\n\r\n<P>Det indgår som et led i regeringens aftale med Amtsrådsforeningen af 13.  \r\n\r\n juni 1993 om Amternes økonomi i 1994, at amtskommunerne ikke påføres  \r\n\r\n merudgifter i forhold til budget 1993 som følge af den omtalte ændring i  \r\n\r\n amtskommunernes forpligtelser over for ledige dagpengemodtagere. </P>  \r\n\r\n<P>På denne baggrund foreslås indsat en ny bestemmelse i lovens § 17, stk. 3,  \r\n\r\n nr. 4, hvorefter der ved den årlige opgørelse af det amtskommunale  \r\n\r\n statstilskud reguleres for mer- eller mindreudgifter som følge af udviklingen  \r\n\r\n i amtskommunernes reale udgifter til jobtræning i forhold til udgiftsniveauet  \r\n\r\n i 1993. </P>  \r\n\r\n<P>Bestemmelsen omfatter de amtskommunale bruttolønudgifter i forbindelse med  \r\n\r\n jobtræningspladser til ledige dagpengemodtagere (herunder arbejdstilbud i  \r\n\r\n overgangsperioden), fratrukket det statslige løntilskud samt eventuelle  \r\n\r\n tilskud og indtægter i øvrigt. </P>  \r\n\r\n<P>Der foretages en foreløbig beregning i året forud for tilskudsåret på  \r\n\r\n grundlag af statens skøn over de amtskommunale mer- eller mindreudgifter i  \r\n\r\n tilskudsåret. </P>  \r\n\r\n<P>Det foreløbigt beregnede beløb efterreguleres, når de faktisk afholdte  \r\n\r\n amtskommunale udgifter foreligger opgjort. </P>  \r\n\r\n<P>Ved opgørelsen af mer- eller mindreudgifter i det enkelte år korrigeres  \r\n\r\n udgiftsniveauet for 1993 for den stedfundne pris- og lønudvikling fra 1993  \r\n\r\n til det pågældende år. Udgiftsniveauet for 1993 er for amtskommunerne (inkl.  \r\n\r\n Københavns og Frederiksberg kommuner) opgjort til 304 mio. kr. i 1993 pris-  \r\n\r\n og lønniveau. </P>  \r\n\r\n<P>Det foreslås i øvrigt, at indenrigsministeren fastsætter nærmere regler  \r\n\r\n for opgørelsen af mer- og eller mindreudgifter, jf. den foreslåede ændring af  \r\n\r\n § 29 c under lovforslagets nr. 12. </P>  \r\n\r\n<P>Til nr. 2 Ifølge lovforslagets § 1, nr. 11, kan indenrigsministeren for  \r\n\r\n årene 1994-96 yde et særligt tilskud til kommuner og amtskommuner, hvis  \r\n\r\n byrdefordelingsmæssige tab som følge af skattereform og bruttoficering af  \r\n\r\n sociale ydelser beregnes at overstige 0,2 pct. af deres beskatningsgrundlag.  \r\n\r\n Grænsen på de 0,2 pct. foreslås ændret således, at den bliver på 0,10 pct.  \r\n\r\n for tilskudsåret 1994, 0,15 pct. for tilskudsåret 1995 og 0,20 pct. for  \r\n\r\n tilskudsåret 1996. Ændringsforslaget er en følge af de aftaler, regeringen  \r\n\r\n den 13. juni 1993 har indgået med Kommunernes Landsforening om kommunernes  \r\n\r\n økonomi i 1994 og 1995 og med Amtsrådsforeningen om amternes økonomi i 1994.  \r\n\r\n</P>  \r\n\r\n<P>Efter bemærkningerne til lovforslaget er det skønnet, at en grænse på 0,2  \r\n\r\n pct. indebærer, at godt 20 kommuner og een amtskommune (Roskilde Amtskommune)  \r\n\r\n vil modtage tilskud, og at tilskuddet i alt vil blive på ca. 15 mio. kr. til  \r\n\r\n kommunerne og ca. 10 mio. kr. til Roskilde Amtskommune. </P>  \r\n\r\n<P>Med de foreslåede ændrede grænser skønnes tilskuddet at blive aktuelt for  \r\n\r\n ca. 50, 35, og 25 kommuner i henholdsvis 1994, 1995 og 1996. Det bemærkes, at  \r\n\r\n tabene på henholdsvis 0,10, pct. 0,15 pct. og 0,20 pct. beregnes før  \r\n\r\n reduktion af statstilskud som følge af denne ordning. </P>  \r\n\r\n<P>Tilskuddene for hvert af de tre år anslås at blive henholdsvis 50 mio.  \r\n\r\n kr., 30 mio. kr. og 15 mio. kr. </P>  \r\n\r\n<P>For så vidt angår amtskommunerne vil tilskuddet ud over for Roskilde  \r\n\r\n Amtskommune også blive aktuelt for Frederiksborg Amtskommune. </P>  \r\n\r\n<P>Tilskuddene til disse to amtskommuner skønnes for hvert af de tre år i alt  \r\n\r\n at blive henholdsvis ca. 60 mio. kr., 35 mio. kr. og 10 mio. kr. </P>  \r\n\r\n<P>Tilskuddene finansieres af de samlede statstilskud til kommunerne og  \r\n\r\n amtskommunerne. </P>  \r\n\r\n<P>Erling Christensen (S) Grete Schødts (S) Poul Erik Dyrlund (S) Holger  \r\n\r\n Graversen (S) Klaus Hækkerup (S) fmd. <I>Peder Sass (S) Jørn Pedersen (S)  \r\n\r\n Pernille Frahm (SF) Torben Rechendorff (KF) Kirkegaard (KF) Per Tærsbøl (KF)  \r\n\r\n Lis Noer Holmberg (V) Erik Larsen (V) Else Winther Andersen (V) Poul Nødgaard  \r\n\r\n (FP)</I> nfmd. <I>Ebbe Lundgaard(RV) Glønborg (KRF) </I></P>  \r\n\r\n<P>Centrum-Demokraterne havde ingen medlemmer i udvalget. </P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til indenrigsministeren og dennes svar herpå  \r\n\r\n</P>  \r\n\r\n<P> <I>Spørgsmål 3:</I>  </P>  \r\n\r\n<P>&#187;Vil ministeren tilstille udvalget en oversigt over konsekvenserne  \r\n\r\n for de enkelte kommuner ved ændringen af udligning og tilskud efter dette  \r\n\r\n lovforslag?&#187; </P>  \r\n\r\n<P> <I>Svar:</I>  </P>  \r\n\r\n<P>I vedhæftede bilag er vist en foreløbig opgørelse af de samlede  \r\n\r\n konsekvenser for de enkelte kommuner ved skattereform, bruttoficering samt  \r\n\r\n ændring af tilskuds- og udligningssystemet. </P>  \r\n\r\n<P>Der er tale om to tabeller, tabel A og tabel B. Tabel A er en  \r\n\r\n specifikation af bilag 2A og bilag 3A vedhæftet lovforslaget, som viser de  \r\n\r\n byrdefordelingsmæssige forskydninger, efter at der er taget højde for  \r\n\r\n kompensation og afledte virkninger i udligningssystemet, men uden de  \r\n\r\n foreslåede ændringer i opgørelsen af de amts- og primærkommunale udgiftsbehov  \r\n\r\n og ændrede udligningsniveauer. Disse ændringer i udligningssystemet er  \r\n\r\n medtaget i tabel B, der svarer til bilag 2B og 3B i lovforslaget. </P>  \r\n\r\n<P>Der er som nævnt i lovforslagets bemærkninger tale om en foreløbig  \r\n\r\n beregning, og såvel de angivne totaltal som fordelingen mellem kommuner og  \r\n\r\n amtskommuner er aktuelt genstand for en nærmere vurdering herunder drøftelse  \r\n\r\n med de kommunale parter. Indenrigsministeriet vil derfor senere tilstille  \r\n\r\n udvalget en revideret opgørelse af de samlede kommunemæssige konsekvenser.  \r\n\r\n</P>  \r\n\r\n<P>I søjle 1-9 fremgår de beregnede virkninger af skattereform og  \r\n\r\n bruttoficering for de enkelte kommuner, omregnet til skatteprovenu. I søjle  \r\n\r\n 10 ses den samlede virkning af ændringerne i søjle 1-9, før virkninger som  \r\n\r\n følge af det kommunale udligningssystem er inddraget. I søjle 11 ses den  \r\n\r\n samlede endelige virkning, efter at virkningerne af det kommunale  \r\n\r\n udligningssystem er inddraget, herunder - i tabel B - virkninger som følge af  \r\n\r\n de foreslåede justeringer af tilskuds- og udligningssystemet. I søjle 12 ses  \r\n\r\n den samlede virkning i pct. af kommunens beskatningsgrundlag. </P>  \r\n\r\n<P>Der er i beregningerne ikke inddraget den særlige overgangsordning for  \r\n\r\n kommuner med særlig store tab (over 0,2 pct. af beskatningsgrundlaget). </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "20/08/1993"
        },
        {
            "displayName": "Accession",
            "displayValue": "199214K00338"
        },
        {
            "displayName": "Entydig dokumentidentifikation",
            "displayValue": "CL006844"
        },
        {
            "displayName": "Dato for førstegangsindlæggelse",
            "displayValue": "20/08/1993"
        },
        {
            "displayName": "Dato for indlæggelse",
            "displayValue": "20/08/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "338"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}