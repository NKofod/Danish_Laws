{
    "id": 16465,
    "title": "Skattefri spaltning af et holdingselskab med efterfølgende successionsoverdragelse i medfør af aktieavancebeskatningslovens § 11 Tilladelse uden fastsættelse af særlige vilkår",
    "documentTypeId": "230",
    "isSagsforlobPeriodValid": true,
    "shortName": "AFG nr 9276 af 30/01/2004",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n Sagen vedrørte  \r\n\r\n skattefri spaltning af et holdingselskab. I umiddelbar forlængelse af  \r\n\r\n spaltningen  \r\n\r\n var det hensigten, at to af de modtagende selskaber skulle  \r\n\r\n successionsoverdrages til hovedaktionærernes to sønner i medfør af  \r\n\r\n aktieavancebeskatningslovens § 11. Told- og Skattestyrelsen imødekom  \r\n\r\n anmodningen om skattefri spaltning uden fastsættelse af særlige vilkår, idet  \r\n\r\n formålet fandtes at være forretningsmæssigt begrundet.  \r\n\r\n<B>  \r\n\r\n<BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Skattefri spaltning af et holdingselskab med efterfølgende  \r\n\r\n successionsoverdragelse  \r\n\r\n i medfør af aktieavancebeskatningslovens § 11 &#150; Tilladelse uden  \r\n\r\n fastsættelse af  \r\n\r\n særlige vilkår  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"TekstV\">  \r\n\r\n Told- og Skattestyrelsen blev anmodet om tilladelse til  \r\n\r\n skattefri ophørsspaltning af et holdingselskab i medfør af  \r\n\r\n fusionsskattelovens  \r\n\r\n §§ 15 a og 15 b.  \r\n\r\n</P>  \r\n\r\n<P class=\"TekstV\">  \r\n\r\n Holdingselskabet, som var stiftet ved skattefri aktieombytning  \r\n\r\n i 1997, ejede samtlige aktier i to underliggende driftsselskaber. Koncernen  \r\n\r\n var  \r\n\r\n ejet af ægteparret M og F.  \r\n\r\n</P>  \r\n\r\n<P class=\"TekstV\">  \r\n\r\n Den påtænkte spaltning agtedes gennemført derved, at selskabets  \r\n\r\n aktiver og passiver blev overdraget til tre nystiftede holdingselskaber, B1,  \r\n\r\n B2  \r\n\r\n og MF. I forbindelse med spaltningen ville anpartskapitalen i de to  \r\n\r\n underliggende datterselskaber fordeles ligeligt på de tre modtagende  \r\n\r\n selskaber,  \r\n\r\n mens samtlige øvrige aktiver og passiver ville overdrages til MF. Herefter  \r\n\r\n skulle anparterne i B1 og B2 overdrages til M og F´s 2 sønner i medfør af  \r\n\r\n aktieavancebeskatningslovens § 11.  \r\n\r\n</P>  \r\n\r\n<P class=\"TekstV\">  \r\n\r\n Formålet med transaktionerne var således, at de to sønner hver  \r\n\r\n især - og via deres personligt ejede holdingselskaber - skulle erhverve  \r\n\r\n ejerskab over 1/3 af aktierne i de underliggende driftsselskaber.  \r\n\r\n</P>  \r\n\r\n<P class=\"TekstV\">  \r\n\r\n Told- og Skattestyrelsen imødekom anmodningen om skattefri  \r\n\r\n spaltning uden fastsættelse af særlige vilkår. Derved var navnlig henset til,  \r\n\r\n at generationsskiftet vedrørte de driftsmæssige aktiviteter, og at sønnerne  \r\n\r\n allerede var erhvervsmæssigt involveret heri.  \r\n\r\n</P>  \r\n\r\n<P class=\"TekstV\">  \r\n\r\n Det forhold, at spaltningen i det konkrete tilfælde medførte  \r\n\r\n undgåelse af 15%-kravet i aktieavancebeskatningslovens § 11, kunne ikke i sig  \r\n\r\n selv anses som skatteundgåelse eller skatteunddragelse, når det - som  \r\n\r\n tilfældet  \r\n\r\n var i den konkrete sag - samtidig kunne godtgøres, at hovedformålet med  \r\n\r\n spaltningen var forretningsmæssigt begrundet i et faktisk generationsskifte  \r\n\r\n af  \r\n\r\n en reel erhvervsvirksomhed, i overensstemmelse med  \r\n\r\n aktieavancebeskatningslovens  \r\n\r\n § 11's formål, jf. bemærkningerne til lov nr. 763 af 14. december 1988.  \r\n\r\n</P>  \r\n\r\n<P class=\"TekstV\">  \r\n\r\n    \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/06/2004"
        },
        {
            "displayName": "Accession",
            "displayValue": "X20040927601"
        },
        {
            "displayName": "Entydig dokumentidentifikation",
            "displayValue": "AN004193"
        },
        {
            "displayName": "Dato for indlæggelse",
            "displayValue": "01/12/2006"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "9276"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Dato for underskrift",
            "displayValue": "30/01/2004"
        },
        {
            "displayName": "Administrerende myndighed",
            "displayValue": "Told- og Skattestyrelsen"
        },
        {
            "displayName": "Ressortministeriets journalnummer",
            "displayValue": "Skattemin.,<br />Told- og Skattestyrelsen, j.nr. 99/04-4314-05810"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}