{
    "id": 71497,
    "title": "Bekendtgørelse af overenskomst af 10. juni 1972 med Senegal om et dansk statslån ",
    "documentTypeId": "220",
    "isSagsforlobPeriodValid": false,
    "shortName": "BKI nr 82 af 06/10/1972",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 10. juni 1972  \r\n\r\n med Senegal om et dansk statslån </H1>  \r\n\r\n<P></P>  \r\n\r\n<BR>  \r\n\r\n<P>Bekendtgørelse af overenskomst af 10. juni 1972 med Senegal om et </P>  \r\n\r\n<P>dansk statslån. </P>  \r\n\r\n<P>Den 10. juni 1972 undertegnedes i Dakar mellem Danmark og Senegal følgende  \r\n\r\n overenskomst med dertil hørende brevveksling om et dansk statslån til  \r\n\r\n Senegal: </P>  \r\n\r\n<P>OVERENSKOMST </P>  \r\n\r\n<P>mellem regeringerne i Kongeriget Danmark og Republikken Senegal om et lån  \r\n\r\n fra Kongeriget Danmark til Republikken Senegal </P>  \r\n\r\n<P>Danmarks regering og Senegals regering, der ønsker at styrke det  \r\n\r\n traditionelle samarbejde og de venskabelige forbindelser, som består mellem  \r\n\r\n deres lande, er blevet enige om, at der inden for rammerne af Senegals  \r\n\r\n økonomiske udvikling skal ydes et dansk statslån til Senegal i  \r\n\r\n overensstemmelse med følgende bestemmelser i nærværende overenskomst og dens  \r\n\r\n tillæg, der udgør en integrerende del af den: </P>  \r\n\r\n<P>Artikel I </P>  \r\n\r\n<P>Lånet </P>  \r\n\r\n<P>Danmarks regering (i det følgende benævnt långiveren) bevilger til gavn  \r\n\r\n for Senegals regering (i det følgende benævnt låntageren) et lån på femogtyve  \r\n\r\n millioner danske kroner til de i nedenstående artikel VI omhandlede formål.  \r\n\r\n</P>  \r\n\r\n<P>Artikel II </P>  \r\n\r\n<P>Lånekontoen </P>  \r\n\r\n<UL CLASS=PLAIN-LIST>  \r\n\r\n<LI>1) En konto betegnet &#187;lånekonto for den senegalesiske regering&#171;  \r\n\r\n (i det følgende benævnt &#187;lånekontoen&#171;) vil efter låntagerens  \r\n\r\n anmodning blive åbnet i Danmarks Nationalbank (som handler på långiverens  \r\n\r\n vegne) til fordel for finansministeren (som handler på låntagerens vegne).  \r\n\r\n Långiveren vil drage omsorg for, at der altid er tilstrækkelige midler til  \r\n\r\n rådighed på lånekontoen til, at låntageren kan præstere rettidig betaling for  \r\n\r\n kapitaludstyr og tjenesteydelser, som tilvejebringes inden for lånets rammer.  \r\n\r\n</LI>  \r\n\r\n<LI>2) Låntageren (eller finansministeren) skal i overensstemmelse med  \r\n\r\n overenskomstens bestemmelser være berettiget til på lånekontoen at trække de  \r\n\r\n beløb, der er nødvendige til betaling for kapitaludstyr eller  \r\n\r\n tjenesteydelser, som tilvejebringes inden for lånets rammer. </LI>  \r\n\r\n</UL>  \r\n\r\n<P>Artikel III </P>  \r\n\r\n<P>Rentefod </P>  \r\n\r\n<P>Lånet ydes rentefrit. </P>  \r\n\r\n<P>Artikel IV </P>  \r\n\r\n<P>Tilbagebetalinger </P>  \r\n\r\n<UL CLASS=PLAIN-LIST>  \r\n\r\n<LI>1) Låntageren forpligter sig til at tilbagebetale lånet i 35 halvårlige  \r\n\r\n afdrag, hvert på et beløb af 700.000 danske kroner, det først afdrag den l.  \r\n\r\n oktober 1979, det sidste afdrag den l. oktober 1996 og restsaldoen på 500.000  \r\n\r\n danske kroner den l. april 1997. </LI>  \r\n\r\n<LI>2) Hvis lånet ikke er blevet udnyttet fuldt ud i overensstemmelse med  \r\n\r\n bestemmelserne i artikel VI, stk. 8, skal det halvårlige afdragsbeløb  \r\n\r\n fastsættes på ny ved indbyrdes aftale mellem låntageren og långiveren. </LI>  \r\n\r\n</UL>  \r\n\r\n<P>Artikel V </P>  \r\n\r\n<P>Betalingssted </P>  \r\n\r\n<P>Låntageren forpligter sig til at tilbagebetale lånet til Danmarks  \r\n\r\n Nationalbank i konvertible danske kroner til kredit for det danske økonomi-  \r\n\r\n og budgetministeriums løbende konto i Danmarks Nationalbank. </P>  \r\n\r\n<P>Artikel VI </P>  \r\n\r\n<P>Senegals regerings anvendelse af lånet </P>  \r\n\r\n<UL CLASS=PLAIN-LIST>  \r\n\r\n<LI>1) Låntageren vil anvende lånet til finansiering af import hidrørende fra  \r\n\r\n Danmark (herunder omkostninger ved transport fra Danmark til Senegal) af  \r\n\r\n kapitaludstyr af dansk oprindelse, som skal benyttes til identificerbare  \r\n\r\n projekter og som er nødvendigt for gennemførelsen af Senegals økonomiske  \r\n\r\n udvikling (angivet på vedføjede liste, på hvilken ændringer eller tilføjelser  \r\n\r\n vil kunne foretages efter indbyrdes aftale mellem låntageren og långiveren).  \r\n\r\n</LI>  \r\n\r\n<LI>2) Lånet kan endvidere anvendes til betaling for danske tjenesteydelser,  \r\n\r\n som er nødvendige for gennemførelsen af udviklingsprojekter i Senegal,  \r\n\r\n herunder især til forundersøgelser i forbindelse med investeringer,  \r\n\r\n udarbejdelse af projekter, rådgivere beskæftiget med projekternes  \r\n\r\n gennemførelse, montering eller opførelse af anlæg eller bygninger, teknisk og  \r\n\r\n administrativ bistand under igangsætningsperioden for virksomheder, som  \r\n\r\n oprettes ved hjælp af lånet. </LI>  \r\n\r\n<LI>3) Alle kontrakter, der finansieres af lånet, skal godkendes af  \r\n\r\n låntageren og långiveren. </LI>  \r\n\r\n<LI>4) Långiverens godkendelse af en kontrakt inden for lånets rammer  \r\n\r\n medfører intet ansvar for den pågældende kontrakts behørige opfyldelse eller  \r\n\r\n gennemførelse. </LI>  \r\n\r\n</UL>  \r\n\r\n<P>Långiveren er ligeledes uden ansvar hvad angår den effektive udnyttelse af  \r\n\r\n leverancer og tjenesteydelser, som finansieres ved hjælp af lånet, eller hvad  \r\n\r\n angår den forsvarlige funktion af de projekter m. v., hvori sådanne  \r\n\r\n leverancer og tjenesteydelser indgår. </P>  \r\n\r\n<UL CLASS=PLAIN-LIST>  \r\n\r\n<LI>5) En kontrakt indgået inden for lånets rammer må ikke indeholde  \r\n\r\n bestemmelser, i henhold til hvilke den danske eksportør tilstår særlige  \r\n\r\n kreditydelser. </LI>  \r\n\r\n<LI>6) Lånet kan kun anvendes til betaling for kapitaludstyr og  \r\n\r\n tjenesteydelser, som er kontraheret efter overenskomstens ikrafttræden,  \r\n\r\n medmindre låntageren og långiveren har aftalt andet. </LI>  \r\n\r\n<LI>7) Lånet kan ikke anvendes til betaling til låntagerlandet af nogen form  \r\n\r\n for told, skatter eller andre statslige eller offentlige afgifter, såsom  \r\n\r\n indførselsafgifter, udligningsafgifter for indenlandske omsætningsafgifter,  \r\n\r\n afgifter eller deponeringer i forbindelse med udstedelse af betalings- eller  \r\n\r\n indførselstilladelser. </LI>  \r\n\r\n<LI>8) Låntageren kan trække på den i artikel II omhandlede konto i Danmarks  \r\n\r\n Nationalbank til opfyldelse af kontrakter, der er godkendt af långiveren og  \r\n\r\n låntageren, i et tidsrum af indtil tre år regnet fra datoen for  \r\n\r\n overenskomstens ikrafttræden eller fra et andet tidspunkt, som fastsættes ved  \r\n\r\n indbyrdes aftale mellem långiveren og låntageren. </LI>  \r\n\r\n</UL>  \r\n\r\n<P>Artikel VII </P>  \r\n\r\n<P>Ikke-diskrimination </P>  \r\n\r\n<UL CLASS=PLAIN-LIST>  \r\n\r\n<LI>1) Med hensyn til tilbagebetalingen af lånet forpligter låntageren sig  \r\n\r\n til ikke at give långiveren en mindre gunstig behandling end den, der gives  \r\n\r\n andre udenlandske kreditorer. </LI>  \r\n\r\n<LI>2) Alle afskibninger af kapitaludstyr, der omfattes af denne  \r\n\r\n overenskomst, skal ske i overensstemmelse med princippet om, at ethvert skib  \r\n\r\n har ret til at deltage i den internationale handel i fri og lige konkurrence.  \r\n\r\n</LI>  \r\n\r\n</UL>  \r\n\r\n<P>Artikel VIII </P>  \r\n\r\n<P>Diverse bestemmelser </P>  \r\n\r\n<UL CLASS=PLAIN-LIST>  \r\n\r\n<LI>1) Før det første træk på den i artikel II omtalte konto skal låntageren  \r\n\r\n godtgøre over for långiveren, at alle forfatningsmæssige eller andre  \r\n\r\n lovbestemmelser i låntagerens hjemland er blevet opfyldt, således at denne  \r\n\r\n overenskomst har forpligtende virkning, som er bindende for låntageren. </LI>  \r\n\r\n<LI>2) Låntageren skal meddele långiveren, hvilke personer der er bemyndiget  \r\n\r\n til at handle på låntagerens vegne, samt afgive bekræftede prøver på hver af  \r\n\r\n disse personers underskrift. </LI>  \r\n\r\n<LI>3) Alle meddelelser, anmodninger eller dispositioner i medfør af denne  \r\n\r\n overenskomst skal være skriftlige. </LI>  \r\n\r\n</UL>  \r\n\r\n<P>Artikel IX </P>  \r\n\r\n<P>Særlige bestemmelser </P>  \r\n\r\n<P>Lånet skal tilbagebetales uden fradrag af og fritaget for alle skatter og  \r\n\r\n afgifter samt alle i medfør af låntagerlandets lovgivning pålagte  \r\n\r\n restriktioner. Overenskomsten skal være fritaget for alle afgifter, som i  \r\n\r\n medfør af låntagerlandets nugældende eller fremtidige lovgivning pålægges i  \r\n\r\n forbindelse med overenskomstens udfærdigelse, indgåelse, registrering,  \r\n\r\n ikrafttræden eller i øvrigt. </P>  \r\n\r\n<P>Artikel X </P>  \r\n\r\n<P>Overenskomstens varighed </P>  \r\n\r\n<UL CLASS=PLAIN-LIST>  \r\n\r\n<LI>1) Denne overenskomst træder i kraft på datoen for dens undertegnelse.  \r\n\r\n</LI>  \r\n\r\n<LI>2) Overenskomsten ophører straks, så snart hele tilbagebetalingen af  \r\n\r\n hovedstolen har fundet sted. </LI>  \r\n\r\n</UL>  \r\n\r\n<P>Artikel XI </P>  \r\n\r\n<P>Adresser </P>  \r\n\r\n<P>Følgende adresser anføres for så vidt angår denne overenskomst: </P>  \r\n\r\n<P>For låntageren: </P>  \r\n\r\n<P>Finansministeren, </P>  \r\n\r\n<P>Dakar. </P>  \r\n\r\n<P>Telegramadresse: </P>  \r\n\r\n<P>MINIFINANCE SENEGAL. </P>  \r\n\r\n<P>For långiveren, med henblik på udbetalinger: </P>  \r\n\r\n<P>Udenrigsministeriet, </P>  \r\n\r\n<P>Afdelingen for internationalt udviklingssamarbejde, </P>  \r\n\r\n<P>København. </P>  \r\n\r\n<P>Telegramadresse: </P>  \r\n\r\n<P>ETRANGERES COPENHAGEN. </P>  \r\n\r\n<P>For långiveren, med henblik på betaling af de halvårlige afdrag: </P>  \r\n\r\n<P>Økonomi- og budgetministeriet, </P>  \r\n\r\n<P>København. </P>  \r\n\r\n<P>Telegramadresse: </P>  \r\n\r\n<P>FINANS COPENHAGEN. </P>  \r\n\r\n<P>Til bekræftelse heraf har de af långivere og låntageren behørigt  \r\n\r\n befuldmægtigede repræsentanter underskrevet overenskomsten i to eksemplarer  \r\n\r\n på fransk i Dakar den 10. juni 1972. </P>  \r\n\r\n<P>For Danmarks regering </P>  \r\n\r\n<P>Hans Bertelsen </P>  \r\n\r\n<P>For Senegals regering Babacar Ba Ministeren </P>  \r\n\r\n<P>Ministeriet for finansvæsen </P>  \r\n\r\n<P>og økonomiske anliggender </P>  \r\n\r\n<P>TILLÆG I </P>  \r\n\r\n<P>Følgende bestemmelser finder anvendelse på de rettigheder og  \r\n\r\n forpligtelser, der følger af den mellem regeringerne i Kongeriget Danmark og  \r\n\r\n Republikken Senegal indgåede overenskomst vedrørende et dansk statslån til  \r\n\r\n Senegal (i det følgende benævnt overenskomsten). De betragtes som en  \r\n\r\n integrerende del af overenskomsten med samme gyldighed og virkning, som hvis  \r\n\r\n de indeholdtes deri. </P>  \r\n\r\n<P>Artikel I </P>  \r\n\r\n<P>Annullering og suspension </P>  \r\n\r\n<UL CLASS=PLAIN-LIST>  \r\n\r\n<LI>1) Låntageren kan ved meddelelse til långiveren annullere ethvert  \r\n\r\n lånebeløb, som låntageren ikke måtte have trukket. </LI>  \r\n\r\n<LI>2) I tilfælde af misligholdelse fra låntagerens side med hensyn til  \r\n\r\n opfyldelsen af nogen forpligtelse eller aftale i medfør af overenskomsten er  \r\n\r\n långiveren berettiget til helt eller delvis at suspendere låntagerens ret til  \r\n\r\n at trække på lånekontoen. Hvis det forhold, der har berettiget långiveren til  \r\n\r\n at suspendere låntagerens trækningsret, fortsat består udover et tidsrum af  \r\n\r\n 60 dage efter långiverens meddelelse til låntageren om suspensionen, kan  \r\n\r\n långiveren når som helst forlange den trukne del af lånet tilbagebetalt  \r\n\r\n straks, uanset eventuelle modsatte bestemmelser i overenskomsten, medmindre  \r\n\r\n grundlaget for suspensionen er bortfaldet. </LI>  \r\n\r\n<LI>3) Alle nærværende overenskomsts bestemmelser bevarer deres gyldighed og  \r\n\r\n virkning uanset enhver annullering eller suspension, bortset fra hvad der  \r\n\r\n udtrykkeligt er fastsat i denne artikel. </LI>  \r\n\r\n</UL>  \r\n\r\n<P>Artikel II </P>  \r\n\r\n<P>Afgørelse af tvistigheder </P>  \r\n\r\n<UL CLASS=PLAIN-LIST>  \r\n\r\n<LI>1) Enhver tvistighed, som måtte opstå mellem långiveren og låntageren  \r\n\r\n angående fortolkningen eller gennemførelsen af nærværende overenskomst, og  \r\n\r\n som ikke er blevet bilagt ad diplomatisk vej inden for seks måneder, skal  \r\n\r\n efter anmodning fra en af parterne forelægges for en voldgiftsdomstol  \r\n\r\n bestående af tre medlemmer. Domstolens formand skal være statsborger i et  \r\n\r\n tredjeland og skal udpeges efter indbyrdes aftale mellem långiveren og  \r\n\r\n låntageren. Såfremt parterne ikke kan nå til enighed om udpegelsen af  \r\n\r\n domstolens formand, kan hver af dem anmode præsidenten for Den  \r\n\r\n mellemfolkelige Domstol om at foretage udpegelsen. Hver part udpeger sin egen  \r\n\r\n voldgiftsdommer: såfremt en af parterne undlader at udpege sin  \r\n\r\n voldgiftsdommer, kan denne udpeges af voldgiftsdomstolens formand. </LI>  \r\n\r\n<LI>2) Hver af de kontraherende parter vil efterkomme og gennemføre de af  \r\n\r\n voldgiftsdomstolen afsagte kendelser. </LI>  \r\n\r\n</UL>  \r\n\r\n<P>TILLÆG II </P>  \r\n\r\n<P>Denne overenskomst finder anvendelse på leverancer fra Danmark til Senegal  \r\n\r\n af maskiner og udstyr af dansk oprindelse eller danske tjenesteydelser til:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) Hotelanlægget ved Cap-Skiring </LI>  \r\n\r\n<LI>2) En kølehuskæde </LI>  \r\n\r\n<LI>3) Lettere materiel til offentlige arbejder. </LI>  \r\n\r\n</UL>  \r\n\r\n<P>KONGELIG DANSK AMBASSADE </P>  \r\n\r\n<P>I DAKAR </P>  \r\n\r\n<P>Den 10. juni 1972. </P>  \r\n\r\n<P>Hr. minister, </P>  \r\n\r\n<P>Idet jeg henviser til overenskomsten af dags dato mellem regeringerne i  \r\n\r\n Kongeriget Danmark og Republikken Senegal vedrørende et udviklingslån (i det  \r\n\r\n følgende benævnt overenskomsten), har jeg den ære at foreslå Dem, at følgende  \r\n\r\n bestemmelser skal anvendes for så vidt angår gennemførelsen af  \r\n\r\n overenskomstens artikel VI. </P>  \r\n\r\n<P>De udbetalinger, som finder sted ved træk på lånekontoen, skal ske på  \r\n\r\n følgende måde: </P>  \r\n\r\n<UL CLASS=PLAIN-LIST>  \r\n\r\n<LI>1) Den danske eksportør eller rådgiver og den senegalesiske importør  \r\n\r\n eller eventuelle investerende part afslutter en kontrakt, som i sidste  \r\n\r\n instans skal godkendes af de senegalesiske og de danske myndigheder. Ingen  \r\n\r\n kontrakt til et beløb af under 100.000 kroner kan finansieres i medfør af  \r\n\r\n låneoverenskomsten, medmindre det drejer sig om udnyttelse af en restsaldo  \r\n\r\n under nævnte beløbs størrelse. </LI>  \r\n\r\n<LI>2) Den senegalesiske regering vil forelægge det danske  \r\n\r\n udenrigsministerium genparter af de i medfør af overenskomsten afsluttede  \r\n\r\n kontrakter. Udenrigsministeriet vil bl. a. påse, </LI>  \r\n\r\n</UL>  \r\n\r\n<P>a. at de af kontrakten omfattede varer eller tjenesteydelser falder inden  \r\n\r\n for overenskomstens rammer, </P>  \r\n\r\n<P>b. at det pågældende kapitaludstyr er fremstillet i Danmark eller at de  \r\n\r\n begærede tjenesteydelser vil blive præsteret af personer, som driver  \r\n\r\n erhvervsvirksomhed i Danmark, og give Senegals regering underretning om sin  \r\n\r\n afgørelse. </P>  \r\n\r\n<UL CLASS=PLAIN-LIST>  \r\n\r\n<LI>3) Når kontrakterne er godkendt, kan den senegalesiske regering trække på  \r\n\r\n den i Danmarks Nationalbank åbnede konto med henblik på betaling for de i  \r\n\r\n kontrakterne omhandlede varepartier eller tjenesteydelser. Udbetalingerne fra  \r\n\r\n denne konto til anvendelse ved betaling til de danske eksportører eller  \r\n\r\n rådgivere er betinget af, at de nødvendige dokumenter fremlægges, efter at  \r\n\r\n Danmarks Nationalbank har overbevist sig om, at alle vilkårene for at  \r\n\r\n foretage disse udbetalinger er opfyldt. </LI>  \r\n\r\n</UL>  \r\n\r\n<P>Hvis den senegalesiske regering kan godkende foranstående bestemmelser,  \r\n\r\n har jeg den ære at foreslå, at dette brev samt Deres svar skal udgøre en  \r\n\r\n aftale mellem vore to regeringer. </P>  \r\n\r\n<P>Modtag, hr. minister, forsikringen om min udmærkede højagtelse. </P>  \r\n\r\n<P>Hans Bertelsen </P>  \r\n\r\n<P>H. E. hr. Babacar Ba, </P>  \r\n\r\n<P>Republikken Senegals </P>  \r\n\r\n<P>finansminister. </P>  \r\n\r\n<P>REPUBLIKKEN SENEGAL </P>  \r\n\r\n<P>FINANSMINISTERIET </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Dakar, den 10. juni 1972. </I> </P>  \r\n\r\n<P CLASS=UNDERSKREVET-AF ALIGN=CENTER>Deres Excellence, </P>  \r\n\r\n<P>Jeg har den ære at anerkende modtagelsen af Deres sålydende brev af dags  \r\n\r\n dato: </P>  \r\n\r\n<P>(her følger teksten til foranstående brev) </P>  \r\n\r\n<P>Jeg har den ære at meddele Dem, at min regering er enig i foranstående.  \r\n\r\n</P>  \r\n\r\n<P>Modtag, Deres Excellence, forsikringen om min udmærkede højagtelse. </P>  \r\n\r\n<P>Babacar Ba </P>  \r\n\r\n<P>Ministeren </P>  \r\n\r\n<P>Ministeriet for finansvæsen </P>  \r\n\r\n<P>og økonomiske anliggender </P>  \r\n\r\n<P>H. E. hr. Hans Bertelsen, </P>  \r\n\r\n<P>Danmarks ambassadør. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 6. oktober  \r\n\r\n 1972. </I> </P>  \r\n\r\n<P CLASS=UNDERSKREVET-AF ALIGN=CENTER>K. B. Andersen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/12/1972"
        },
        {
            "displayName": "Accession",
            "displayValue": "L19720008264"
        },
        {
            "displayName": "Entydig dokumentidentifikation",
            "displayValue": "CM030688"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "04/01/2007"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "82"
        },
        {
            "displayName": "År for udstedelse",
            "displayValue": "1972"
        },
        {
            "displayName": "Dato for underskrift",
            "displayValue": "06/10/1972"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 104.o.8.Senegal.2."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}