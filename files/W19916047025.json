{
    "id": 38077,
    "title": "Offentliggørelse af oplysninger om rabat- og bonusforhold (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 60470 af 27/11/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Konkurrenceankenævnet har stadfæstet Konkurrencerådets afgørelse (* 2)  \r\n\r\n om at offentliggøre oplysninger om rabat-og bonusforhold i hårde  \r\n\r\n hvidevarebranchen. Gorenje Skandinavien A/S havde klaget til ankenævnet under  \r\n\r\n henvisning til, at det materiale, Konkurrencerådet havde indhentet, hverken  \r\n\r\n gav et reelt eller fuldstændigt billede af selskabets almindelige  \r\n\r\n salgspolitik, og at offentliggørelse af rabat til enkelte navngivne  \r\n\r\n forhandlere ville ødelægge klagerens konkurrencesituation og forrykke  \r\n\r\n konkurrencen mellem danske og udenlandsk domicilerede virksomheder, som ville  \r\n\r\n få en urimelig fortrinsstilling. Konkurrencerådet havde fundet, at branchen  \r\n\r\n anvendte et uigennemsigtigt rabatsystem, og at der skulle skabes  \r\n\r\n gennemsigtighed for at fremme konkurrencen og dermed styrke effektiviteten på  \r\n\r\n markedet. 2 andre (* 3) og (* 4) ud af 12 selskaber i branchen klagede  \r\n\r\n ligeledes til ankenævnet, som også stadfæstede Konkurrencerådets afgørelse i  \r\n\r\n disse tilfælde. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Offentliggørelse af oplysninger om rabat- og  \r\n\r\n bonusforhold (* 1) </H1>  \r\n\r\n<P></P>  \r\n\r\n<P>År 1991, den 27. november afsagde Konkurrenceankenævnet i sagen j.nr.  \r\n\r\n 91-30.182 Gorenje Skandinavien A/S ctr. KonkurrenceRådet sålydende </P>  \r\n\r\n<P>KENDELSE: </P>  \r\n\r\n<P>1. Ved skrivelse af 17. maj 1991 har advokat Christian Harboe Wissum på  \r\n\r\n vegne Gorenje Skandinavien A/S klaget over en af KonkurrenceRådet den 22.  \r\n\r\n april 1991 truffet afgørelse, hvorved Rådet besluttede i medfør af  \r\n\r\n konkurrencelovens § 9 at offentliggøre indsamlede oplysninger om rabatter og  \r\n\r\n bonusser, der ydes af hårde hvidevarebranchens leverandørled, herunder af  \r\n\r\n selskabet. </P>  \r\n\r\n<P>Klageren har påstået, at selskabets oplysninger i medfør af  \r\n\r\n konkurrencelovens § 10, stk. 2, skal hemmeligholdes. </P>  \r\n\r\n<P>KonkurrenceRådet har påstået afgørelsen om offentliggørelse stadfæstet.  \r\n\r\n</P>  \r\n\r\n<P>2. Rådets skrivelse af 22. april 1991, der ligelydende er sendt til 12  \r\n\r\n selskaber i branchen, er sålydende: </P>  \r\n\r\n<P>&#187;Ved skrivelse af 21. marts 1990 anmodede KonkurrenceRådet selskabet  \r\n\r\n om at indsende en række oplysninger til belysning af rabat- og  \r\n\r\n bonusforholdene i hårde hvidevarebranchens leverandørled. Det drejer sig om,  \r\n\r\n hvilke typer rabatter mv., selskabet opererer med (kontantrabat,  \r\n\r\n kvantumsrabat, årsbonus, afslutningsrabat, markedsføringstilskud osv.), samt  \r\n\r\n størrelsen af disse. </P>  \r\n\r\n<P>KonkurrenceRådet drøftede på sit møde den 12. december 1990 resultaterne  \r\n\r\n af de indhentede oplysninger. Datamaterialet er herefter ajourført i  \r\n\r\n samarbejde med selskabet. </P>  \r\n\r\n<P>På sit møde den 17. april 1991 har Rådet på ny behandlet rabat- og  \r\n\r\n bonusforholdene i hårde hvidevarebranchens leverandørled. KonkurrenceRådet  \r\n\r\n besluttede i medfør af konkurrencelovens § 9 at offentliggøre de indsamlede  \r\n\r\n oplysninger ..... </P>  \r\n\r\n<P>Ifølge konkurrencelovens § 9 kan KonkurrenceRådet -hvor dette skønnes  \r\n\r\n egnet til at fremme konkurrencen og effektiviteten - offentliggøre  \r\n\r\n oplysninger om priser, rabatter og bonus mv. </P>  \r\n\r\n<P>Efter Rådets opfattelse er det generelle indtryk af hårde  \r\n\r\n hvidevarebranchens anvendelse af rabat- og bonusydelser en udpræget mangel på  \r\n\r\n gennemsigtighed. Leverandørerne benytter en så forskelligartet opdeling og  \r\n\r\n terminologi for deres rabat- og bonusydelser, at det ofte er umuligt for  \r\n\r\n forhandlerne at sammenligne de ydede rabatter. Mange af rabatydelserne synes  \r\n\r\n ikke at være udformet efter objektive (omkostningsbestemte) kriterier og  \r\n\r\n heller ikke konsekvent gennemført over for alle forhandlere ....&#171; </P>  \r\n\r\n<P>3. Sagens baggrund. </P>  \r\n\r\n<P>En række tidligere sager behandlet af Monopoltilsynet indicerede, at  \r\n\r\n konkurrencen på hårde hvidevareområdet var begrænset på forskellig måde.  \r\n\r\n Bl.a. var der tegn på, at adgangen til markedet ikke var fri, ligesom  \r\n\r\n rabatter mv. forekom ydet på et tilfældigt grundlag. </P>  \r\n\r\n<P>KonkurrenceRådet anmodede derfor i foråret 1990 en række selskaber og  \r\n\r\n købersammenslutninger inden for branchen om at indsende oplysninger om deres  \r\n\r\n rabat-og bonusforhold. </P>  \r\n\r\n<P>Alle de involverede leverandørselskaber er medlemmer af  \r\n\r\n brancheorganisationen, FEHA, (Foreningen af Fabrikanter og importører af  \r\n\r\n Elektriske Husholdningsapparater), og der findes ikke leverandører af  \r\n\r\n betydning på markedet ud over de 16, som undersøgelsen omfatter. </P>  \r\n\r\n<P>Også i forhandlerleddet er der tale om en betydelig koncentration. De  \r\n\r\n forhandlerselskaber, der er medtaget i undersøgelsen - Elbodan, Elkøb,  \r\n\r\n Elsalg, Eriksson, FDB, Hvidevareringen og Skousen/hvidevaregrossisten - står  \r\n\r\n således efter det oplyste alt overvejende for salget på markedet. </P>  \r\n\r\n<P>4. Klagerens argumentation. </P>  \r\n\r\n<P>Klageren har gjort gældende, at en offentliggørelse af det materiale,  \r\n\r\n KonkurrenceRådet har indhentet, hverken giver et reelt eller fuldstændigt  \r\n\r\n billede af selskabets almindelige salgspolitik. Flere forhold begrunder en  \r\n\r\n differentiering af selskabets rabatter så som betalingsvilkår, kredittider  \r\n\r\n mv. Dette fremgår imidlertid ikke af de indhentede oplysninger. </P>  \r\n\r\n<P>Klageren har i særlig grad gjort indsigelse imod, at der offentliggøres  \r\n\r\n oplysninger om rabatprocenternes størrelse for de enkelte navngivne  \r\n\r\n forhandlere. Dette vil være direkte ødelæggende for klagerens  \r\n\r\n konkurrencesituation. Det vil være det samme som offentliggørelse af  \r\n\r\n selskabets kundefortegnelse med angivelse af den enkelte kundes  \r\n\r\n betalingsvilkår, hvilket må anses for fortrolige oplysninger. </P>  \r\n\r\n<P>Herudover frygter klageren, at en offentliggørelse vil gøre det muligt for  \r\n\r\n konkurrenter at afdække selskabets prisstruktur og derigennem beregne  \r\n\r\n produktionsprisen. </P>  \r\n\r\n<P>Endelig er det klagerens opfattelse, at en offentliggørelse vil forrykke  \r\n\r\n den konkurrencemæssige stilling mellem danske og udenlandsk domicilerde  \r\n\r\n virksomheder, da tilsvarende oplysninger om udenlandske virksomheder ikke vil  \r\n\r\n være tilgængelige på udenlandske markeder. Udenlandske virksomheder, som  \r\n\r\n ønsker at etablere sig på det danske marked, vil dermed opnå en urimelig  \r\n\r\n fortrinsstilling, såfremt offentliggørelse sker som bebudet af  \r\n\r\n KonkurrenceRådet. </P>  \r\n\r\n<P>5. KonkurrenceRådets argumentation. </P>  \r\n\r\n<P>Rådet har fundet, at hårde hvidevarebranchen anvender et uigennemsigtigt  \r\n\r\n rabatsystem, som gør det umuligt for forhandlerne at sammenligne priser. Ved  \r\n\r\n at indhente oplysninger om rabatter og offentliggøre disse skabes der den  \r\n\r\n gennemsigtighed, som konkurrenceloven tilsigter, og dermed fremmes  \r\n\r\n konkurrencen. Det er til fremme af dette formål hensigten, at de indhentede  \r\n\r\n oplysninger skal gengives i en tabel med grundrabatter og en tabel med  \r\n\r\n særrabatter. </P>  \r\n\r\n<P>Leverandørerne og forhandlerne vil blive navngivet i tabellerne, og de  \r\n\r\n rabatsatser, hver enkelt leverandør giver til hver enkelt forhandler, vil  \r\n\r\n blive angivet i tabellerne. Ved denne detaljeringsgrad opnås fuld åbenhed  \r\n\r\n omkring rabatterne som konkurrencemiddel, således at den enkelte leverandør  \r\n\r\n og forhandler prismæssigt kan sammenholde sine egne forhold med de øvriges.  \r\n\r\n</P>  \r\n\r\n<P>For at anvende § 10, stk. 2, i konkurrenceloven skal det påvises, at der  \r\n\r\n vil ske væsentlig økonomisk skade ved offentliggørelse, samt at der  \r\n\r\n foreligger særlige omstændigheder. Set i relation til konkurrencelovens  \r\n\r\n formål, der i henhold til § 1 er at fremme konkurrencen og dermed styrke  \r\n\r\n effektiviteten i produktion og omsætning af varer, må der således påvises  \r\n\r\n ganske særlige momenter for at hindre offentliggørelse. </P>  \r\n\r\n<P>I det materiale, som KonkurrenceRådet vil offentliggøre, vil oplysninger  \r\n\r\n om de ydede kontantrabatter fremgå af tabellen om særrabatter. Yderligere  \r\n\r\n oplysninger om betalingsvilkår og kreditter mv. er ikke af en sådan  \r\n\r\n betydning, at de kan påvirke den samlede vurdering af rabatterne inden for  \r\n\r\n branchen. </P>  \r\n\r\n<P>Endvidere finder Rådet, at det ud fra de oplysninger, der vil blive  \r\n\r\n oplyst, ikke er muligt at udregne produktionspriser på klagerens produkter.  \r\n\r\n</P>  \r\n\r\n<P>Rådet har ikke kendskab til, at udenlandske virksomheder af betydning er  \r\n\r\n under etablering på det danske marked, og må afvise, at hensynet til en  \r\n\r\n konkurrencemæssig ligestilling mellem danske og udenlandske virksomheder vil  \r\n\r\n kunne begrunde en hemmeligholdelse af oplysningerne. </P>  \r\n\r\n<P>Offentliggørelse af oplysningerne vedrører alle betydende leverandører og  \r\n\r\n forhandlere på markedet. Heraf følger, at der sker en ligelig behandling af  \r\n\r\n alle involverede. </P>  \r\n\r\n<P>Det må i henhold til § 10, stk. 2, i konkurrenceloven, for  \r\n\r\n hemmeligholdelse af oplysninger kræves, at selskabet påviser eller  \r\n\r\n sandsynliggør, at det vil lide væsentlig økonomisk skade, samt at der i  \r\n\r\n øvrigt foreligger særlige omstændigheder. En sådan argumentation har  \r\n\r\n selskabet ikke fremført. </P>  \r\n\r\n<P>6. Ankenævnets bemærkninger. </P>  \r\n\r\n<P>Af de grunde, der er anført af KonkurrenceRådet, tiltræder ankenævnet, at  \r\n\r\n der ikke foreligger sådanne særlige omstændigheder, der i henhold til  \r\n\r\n konkurrencelovens § 10, stk. 2, kan begrunde, at de indhentede oplysninger om  \r\n\r\n klagerens rabatforhold ikke gøres offentligt tilgængelige. Ankenævnet  \r\n\r\n stadfæster derfor Rådets afgørelse om offentliggørelse. </P>  \r\n\r\n<P>Herefter bestemmes: </P>  \r\n\r\n<P>KonkurrenceRådets afgørelse af 22. april 1991 stadfæstes. </P>  \r\n\r\n<PRE>  \r\n\r\n (* 1) Konkurrencerådet: Dokumentation 1991-4, s. 314-317  \r\n\r\n (* 2) Konkurrencerådet: Dokumentation 1991-1, s. 32  \r\n\r\n (* 3) Kendelse 19911127: Husqvarna Husholdningsapparater  \r\n\r\n       A/S ctr. Konkurrencerådet (T KEN 10035 911127)  \r\n\r\n (* 4) Kendelse 19911127: Brødrene Gram A/S ctr.  \r\n\r\n       Konkurrencerådet (T KEN 10037 911127)  \r\n\r\n</PRE>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19916047025"
        },
        {
            "displayName": "Entydig dokumentidentifikation",
            "displayValue": "CA006012"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60470"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "27/11/1991"
        },
        {
            "displayName": "Administrerende myndighed",
            "displayValue": "Konkurrenceankenævnet"
        },
        {
            "displayName": "Ressortministeriets journalnummer",
            "displayValue": "1:2-423"
        },
        {
            "displayName": "Stikord",
            "displayValue": "KOMFURER, KØLESKABE, OPVASKEMASKINER, VASKEMASKINER"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}