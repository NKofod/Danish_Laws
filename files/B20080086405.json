{
    "id": 121120,
    "title": "Bekendtgørelse om delegation af kompetence, fondsfunktionen m.v. under Det Frie Forskningsråd og Det Strategiske Forskningsråd",
    "documentTypeId": "60",
    "isSagsforlobPeriodValid": true,
    "shortName": "BEK nr 864 af 27/08/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Delegation af kompetence</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Uddeling</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Kriterier, formkrav og tidsfrister</p>\r\n      <p class=\"Indholdsfortegnelse\"><a href=\"#Kap4\">Kapitel 4</a>   Habilitet</p>\r\n      <p class=\"Indholdsfortegnelse\"><a href=\"#Kap5\">Kapitel 5</a>   Tilskudsforudsætninger og tilbagebetaling</p>\r\n      <p class=\"Indholdsfortegnelse\"><a href=\"#Kap6\">Kapitel 6</a>   Budget, årsregnskab og revision</p>\r\n      <p class=\"Indholdsfortegnelse\"><a href=\"#Kap7\">Kapitel 7</a>   Ikrafttræden m.v.</p><div class=\"bjelke\">Den fulde tekst</div><p class=\"Titel2\">Bekendtgørelse om delegation af kompetence, fondsfunktionen m.v. under Det Frie Forskningsråd og Det Strategiske Forskningsråd</p>\r\n      <p class=\"Indledning2\">I medfør af §§ 15 og 23 i lov om forskningsrådgivning m.v., jf. lovbekendtgørelse nr. 658 af 19. juni 2007 som ændret ved lov nr. 552 af 17. juni 2008, fastsættes:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Delegation af kompetence</p>\r\n      <p class=\"Paragraf\"><span class=\"ParagrafNr\">§ 1.</span> Bestyrelserne for Det Frie Forskningsråd og Det Strategiske Forskningsråd kan delegere rådgivnings- og bevillingskompetence inden for de respektive faglige forskningsråd eller programkomiteer eller til deres sekretariater i sager, der ikke er praksisdannende eller -brydende, og som ikke har principiel karakter på følgende måde:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Delegation til et udvalg af rådsmedlemmer eller programkomitémedlemmer</p>\r\n          <p class=\"Liste1\"><span class=\"Liste1Nr\">2)</span> Delegation i særlige situationer til formanden eller, i dennes forfald, til næstformanden</p>\r\n          <p class=\"Liste1\"><span class=\"Liste1Nr\">3)</span> Delegation til sekretariatet</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> De nærmere vilkår for udøvelse af delegationen skal udmøntes i en forretningsorden eller lignende for vedkommende forskningsråd eller programkomité. Forretningsordenen godkendes af vedkommende bestyrelse og offentliggøres på Forsknings- og Innovationsstyrelsens hjemmeside</p>\r\n      <p class=\"Stk2\"><span class=\"StkNr\">Stk. 3.</span> De faglige forskningsråd og programkomiteerne kan i øvrigt inden for deres respektive områder efter en konkret vurdering i hvert enkelt tilfælde træffe beslutning om delegation af kompetence.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Uddeling</p>\r\n      <p class=\"Paragraf\"><span class=\"ParagrafNr\">§ 2.</span> I forbindelse med udøvelsen af fondsfunktionen efter lovens §§ 7 og 17 skal Det Frie Forskningsråd og Det Strategiske Forskningsråd foretage en forskningsfaglig kvalitetsvurdering af indkomne ansøgninger.</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Kriterier, formkrav og tidsfrister</p>\r\n      <p class=\"Paragraf\"><span class=\"ParagrafNr\">§ 3.</span> Bestyrelserne for Det Frie Forskningsråd og Det Strategiske Forskningsråd kan, inden for hvert sit område og inden for bekendtgørelsens rammer samt de fælles, ensartede bindende retningslinier som Koordinationsudvalget udarbejder efter lovens § 25, stk. 3, udstede retningslinier for:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Indkaldelse af ansøgninger og kravene hertil.</p>\r\n          <p class=\"Liste1\"><span class=\"Liste1Nr\">2)</span> Sagsbehandling i forbindelse med fondsfunktionen efter lovens §§ 7 og 17.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 4.</span> Som led i de enkelte uddelingsrunder kan Det Frie Forskningsråd og Det Strategiske Forskningsråd beslutte, at ansøgninger skal opfylde ét eller flere af følgende formkrav:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Krav til ansøgers videnskabelige og/eller andre kvalifikationer.</p>\r\n          <p class=\"Liste1\"><span class=\"Liste1Nr\">2)</span> Krav om et maksimum for ansøgningers, herunder ansøgningsbilags, omfang.</p>\r\n          <p class=\"Liste1\"><span class=\"Liste1Nr\">3)</span> Krav om at ansøgninger skal være over eller under en vis beløbsstørrelse.</p>\r\n          <p class=\"Liste1\"><span class=\"Liste1Nr\">4)</span> Krav om at ansøgninger over en vis beløbsstørrelse, eller hvor andre særlige forhold taler for det, skal udformes på et andet sprog end dansk.</p>\r\n          <p class=\"Liste1\"><span class=\"Liste1Nr\">5)</span> Krav om anvendelse af ansøgningsskema.</p>\r\n          <p class=\"Liste1\"><span class=\"Liste1Nr\">6)</span> Krav til den nærmere udformning af ansøgninger, herunder krav om underskrift eller elektronisk signatur, medsendelse af bilag (f.eks. projektbeskrivelse, CV, erklæringer og/eller underskrifter fra institutioner) m.v.</p>\r\n          <p class=\"Liste1\"><span class=\"Liste1Nr\">7)</span> Krav til indholdet af projektbeskrivelser.</p>\r\n          <p class=\"Liste1\"><span class=\"Liste1Nr\">8)</span> Krav til indhold og udformning af CV og publikationslister.</p>\r\n          <p class=\"Liste1\"><span class=\"Liste1Nr\">9)</span> Krav til budgetspecifikationer i ansøgninger.</p>\r\n          <p class=\"Liste1\"><span class=\"Liste1Nr\">10)</span> Krav til antal eksemplarer, som ansøgninger skal indsendes i.</p>\r\n          <p class=\"Liste1\"><span class=\"Liste1Nr\">11)</span> Krav om elektronisk indsendelse af ansøgninger, herunder krav til formatet for elektroniske ansøgninger.</p>\r\n          <p class=\"Liste1\"><span class=\"Liste1Nr\">12)</span> Krav om at ansøgninger skal være modtaget ved udløbet af en ansøgningsfrist.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Formkrav og tidsfrister, jf. stk. 1, skal fremgå af opslaget. Hvis manglende overholdelse af et formkrav eller af en tidsfrist kan medføre, at en ansøgning afvises uden realitetsbehandling, skal dette ligeledes fremgå af opslaget.</p>\r\n      <p class=\"Paragraf\"><span class=\"ParagrafNr\">§ 5.</span> Det Frie Forskningsråd og Det Strategiske Forskningsråd skal som led i de enkelte uddelingsrunder oplyse om, hvilke støtteformer, jf. lovens §§ 7, stk. 2, og 17, stk. 2, der kan søges om støtte til.</p>\r\n      <p class=\"Stk2\"><span class=\"StkNr\">Stk. 2.</span> Rådene kan fastsætte faglige, økonomiske og/eller organisatoriske kriterier for bedømmelse af ansøgninger.</p>\r\n      <p class=\"Stk2\"><span class=\"StkNr\">Stk. 3.</span> Oplysninger om støtteformer, jf. stk. 1, skal fremgå af opslaget. Kriterier, jf. stk. 2, skal fremgå af opslaget eller af andet offentligt tilgængeligt informationsmateriale.</p>\r\n      <p class=\"Kapitel\"><a name=\"Kap4\">Kapitel 4</a></p>\r\n      <p class=\"KapitelOverskrift2\">Habilitet</p>\r\n      <p class=\"Paragraf\"><span class=\"ParagrafNr\">§ 6.</span> I forbindelse med udøvelsen af fondsfunktionen efter lovens §§ 7 og 17 følges de almindelige forvaltningsretlige principper om inhabilitet, medmindre Koordinationsudvalget fastsætter mere vidtgående retningslinier for inhabilitet efter lovens § 25, stk. 3.</p>\r\n      <p class=\"Kapitel\"><a name=\"Kap5\">Kapitel 5</a></p>\r\n      <p class=\"KapitelOverskrift2\">Tilskudsforudsætninger og tilbagebetaling</p>\r\n      <p class=\"Paragraf\"><span class=\"ParagrafNr\">§ 7.</span> Det Frie Forskningsråd og Det Strategiske Forskningsråd fastsætter i forbindelse med udøvelsen af fondsfunktionen efter lovens §§ 7 og 17 generelle tilskudsforudsætninger, idet der dog som minimum skal fastsættes kriterier for tilskuds­modtageres regnskabsaflæggelse og faglige afrapportering.</p>\r\n      <p class=\"Stk2\"><span class=\"StkNr\">Stk. 2.</span> Rådene kan efter en konkret vurdering godkende fravigelser fra tilskudsforudsætningerne, dog sådan at der under alle omstændigheder altid skal ske regnskabsaflæggelse og faglig afrapportering, jf. stk. 1.</p>\r\n      <p class=\"Stk2\"><span class=\"StkNr\">Stk. 3.</span> Tilskudsforudsætningerne, jf. stk. 1, skal fremgå af opslaget, ansøgningsmaterialet eller tilskudsbrevene, herunder bilag dertil. Fravigelser, jf. stk. 2, skal fremgå af opslaget, ansøgningsmaterialet eller tilskudsbrevene.</p>\r\n      <p class=\"Stk2\"><span class=\"StkNr\">Stk. 4.</span> Overholder en tilskudsmodtager ikke tilskudsforudsætningerne, kan tilskuddet kræves tilbagebetalt. Rådene kan gøre behandling af en ny ansøgning betinget af, at til­skuds­for­ud­sæt­nin­gerne for tidligere bevillinger overholdes.</p>\r\n      <p class=\"Kapitel\"><a name=\"Kap6\">Kapitel 6</a></p>\r\n      <p class=\"KapitelOverskrift2\">Budget, årsregnskab og revision</p>\r\n      <p class=\"Paragraf\"><span class=\"ParagrafNr\">§ 8.</span> Lov om statens regnskabsvæsen m.v., lov om revisionen af statens regnskaber m.m. og regler udstedt i henhold hertil finder anvendelse på Det Frie Forskningsråd og Det Strategiske Forskningsråd.</p>\r\n      <p class=\"Kapitel\"><a name=\"Kap7\">Kapitel 7</a></p>\r\n      <p class=\"KapitelOverskrift2\">Ikrafttræden m.v.</p>\r\n      <p class=\"Paragraf\"><span class=\"ParagrafNr\">§ 9.</span> Bekendtgørelsen træder i kraft den 1. september 2008.</p>\r\n      <p class=\"Stk2\"><span class=\"StkNr\">Stk. 2.</span> Samtidig ophæves</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Bekendtgørelse nr. 926 af 30. december 1989 om Forskningspolitisk Råd, repræsentantskab og forskningsrådene,</p>\r\n          <p class=\"Liste1\"><span class=\"Liste1Nr\">2)</span> Bekendtgørelse nr. 53 af 30. januar 1990 om forskningsrådenes tildeling af professorstipendier,</p>\r\n          <p class=\"Liste1\"><span class=\"Liste1Nr\">3)</span> Bekendtgørelse nr. 274 af 20. april 2004 om fondsfunktionen under Det Frie Forskningsråd, Det Strategiske Forskningsråd og Koordinationsudvalget.</p>\r\n        </div>\r\n      </p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Forsknings- og Innovationsstyrelsen, den 27. august 2008</I></P><P CLASS=SIGN1 ALIGN=\"CENTER\">Inge Mærkedahl</P><P CLASS=SIGN2 ALIGN=\"RIGHT\">/ Charlotte Elverdam</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/08/2008"
        },
        {
            "displayName": "Accession",
            "displayValue": "B20080086405"
        },
        {
            "displayName": "Entydig dokumentidentifikation",
            "displayValue": "BD000449"
        },
        {
            "displayName": "Dato for førstegangsindlæggelse",
            "displayValue": "29/08/2008"
        },
        {
            "displayName": "Dato for indlæggelse",
            "displayValue": "29/08/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "864"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "27/08/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Ministeriet for Videnskab, Teknologi og Udvikling,<br />Forsknings- og Innovationsstyrelsen, j.nr. 08-040212"
        },
        {
            "displayName": "Stikord",
            "displayValue": "Delegation af kompetence, Det frie Forskningsråd, Fondsfunktion"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}