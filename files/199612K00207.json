{
    "id": 112235,
    "title": "1996 LSF 207   FORSLAG TIL LOV OM ÆNDRING AF SKATTEKONTROLLOVEN(ÆNDRET   SELVANGIVELSESFRIST OG ÆNDRET SKATTEKONTROLLOVSTILLÆG FOR SELVANGIVELSER, DER   AFLEVERES FOR SENT) ",
    "documentTypeId": "400",
    "isSagsforlobPeriodValid": false,
    "shortName": "1996/1 LSF 207",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 207 </P>  \r\n\r\n<P></P>  \r\n\r\n<P>Forslag til Lov om ændring af skattekontrolloven(Ændret  \r\n\r\n selvangivelsesfrist og ændret skattekontrollovstillæg for selvangivelser, der  \r\n\r\n afleveres for sent) </P>  \r\n\r\n<P></P>  \r\n\r\n<P>Fremsat af Jes Lunde (SF) Steen Gade (SF) </P>  \r\n\r\n<P></P>  \r\n\r\n<P>den 20. marts 1997 </P>  \r\n\r\n<P></P>  \r\n\r\n<P>Vedtaget ved tredjebehandling den 20. maj 1997 </P>  \r\n\r\n<P></P>  \r\n\r\n<P><a href=\"document.aspx?accn=A19970036230\"> Lov nr. 362 af 02/06/1997</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I skattekontrolloven, jf. lovbekendtgørelse nr. 142 af 18. februar 1997,  \r\n\r\n foretages følgende ændringer: </P>  \r\n\r\n<P> <B>1.</B>  <I>§ 4, stk. 1,</I> affattes således: </P>  \r\n\r\n<P>&#187;Fysiske personer skal selvangive senest den 1. juli i året efter  \r\n\r\n indkomstårets udløb. Fysiske personer, der får tilsendt en fortrykt  \r\n\r\n selvangivelsesblanket, skal dog selvangive senest den 1. maj, medmindre en af  \r\n\r\n følgende betingelser er opfyldt: </P>  \r\n\r\n<P>1) At der er tale om samlevende ægtefæller som nævnt i § 4 i  \r\n\r\n kildeskatteloven og den ene ægtefælle har selvangivelsesfrist den 1. juli, i  \r\n\r\n hvilket tilfælde begge ægtefæller har selvangivelsesfrist den 1. juli. </P>  \r\n\r\n<P>2) At den selvangivelsespligtige deltager i et anpartsprojekt som nævnt i  \r\n\r\n personskattelovens § 4, stk. 1, nr. 10, 12 eller 13. </P>  \r\n\r\n<P>3) At den selvangivelsespligtige i året efter indkomståret, men senest den  \r\n\r\n 1. maj, skriftligt meddeler den kommunale skattemyndighed, at den pågældende  \r\n\r\n det år ikke ønsker at være omfattet af ordningen med en fortrykt  \r\n\r\n selvangivelse, jf. stk. 5, og dermed ønsker at anvende selvangivelsesfristen  \r\n\r\n den 1. juli.&#171; </P>  \r\n\r\n<P> <B>2.</B>  <I>§ 5, stk. 1,</I> affattes således: </P>  \r\n\r\n<P>&#187;Foreligger selvangivelsen ikke rettidigt, betales et skattetillæg på  \r\n\r\n 200 kr., for hver dag fristen overskrides, dog højst på 5.000 kr. i alt. Fra  \r\n\r\n skattetillægget efter 1. pkt. gøres der følgende undtagelser: </P>  \r\n\r\n<P>1) For fysiske personer, der har fået tilsendt en fortrykt  \r\n\r\n selvangivelsesblanket, og som ikke efter § 4, stk. 1, nr. 3, har foretaget  \r\n\r\n fravalg af selvangivelsesfristen den 1. maj, beregnes ikke noget  \r\n\r\n skattetillæg. </P>  \r\n\r\n<P>2) For fysiske personer, hvis skattepligtige indkomst for det pågældende  \r\n\r\n indkomstår ikke overstiger bundfradraget for mellemskatten efter § 6 a i  \r\n\r\n personskatteloven, udgør skattetillægget 100 kr., for hver dag fristen  \r\n\r\n overskrides, dog højst 2.500 kr. i alt. </P>  \r\n\r\n<P>3) For fonde og foreninger, der efter § 15 i fondsbeskatningsloven kan  \r\n\r\n opfylde selvangivelsespligten ved afgivelse af en særlig erklæring, betales  \r\n\r\n et skattetillæg på 500 kr. for ikke at selvangive rettidigt. </P>  \r\n\r\n<P>Skattetillægget tilfalder staten. Skatteministeren kan fastsætte regler  \r\n\r\n for klage over afgørelser om skattetillæg. Skatteministeren kan efter  \r\n\r\n ansøgning fritage helt eller delvis for skattetillægget, hvis særlige  \r\n\r\n omstændigheder taler herfor.&#171; </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <I>Stk. 2.</I> Loven har virkning fra og med indkomståret 1997 bortset  \r\n\r\n fra § 1, nr. 2, der har virkning fra og med indkomståret 1996 med den  \r\n\r\n undtagelse, der følger af stk. 3. </P>  \r\n\r\n<P> <I>Stk. 3.</I> For indkomståret 1996 beregnes kun skattetillæg som nævnt  \r\n\r\n i § 5, stk. 1, i skattekontrolloven vedrørende overskridelse af  \r\n\r\n selvangivelsesfristen den 1. maj 1997, hvis fristoverskridelsen rækker ud  \r\n\r\n over den 1. juli 1997, og i så fald beregnes skattetillægget kun for den del  \r\n\r\n af fristoverskridelsen, der rækker ud over den 1. juli 1997. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I skattekontrolloven, jf. lovbekendtgørelse nr. 142 af 18. februar 1997,  \r\n\r\n foretages følgende ændring: </P>  \r\n\r\n<P> <B>1.</B>  <I>§ 5, stk. 1,</I> ophæves, og i stedet indsættes: </P>  \r\n\r\n<P> <I>&#187;Stk. 1.</I> Foreligger en selvangivelse ikke rettidigt,  \r\n\r\n fremsender ligningsmyndigheden en erindringsskrivelse til den pågældende,  \r\n\r\n hvori meddeles, at hvis selvangivelsen ikke er modtaget inden 14 dage, vil  \r\n\r\n der blive pålagt skattetillæg, jf. stk. 3. </P>  \r\n\r\n<P> <I>Stk. 2.</I> Der betales et gebyr på 500 kr. for erindringsskrivelse  \r\n\r\n efter stk. 1. </P>  \r\n\r\n<P> <I>Stk. 3.</I> Foreligger en selvangivelse herefter ikke inden den efter  \r\n\r\n stk. 1 varslede frist, betales et skattetillæg på 200 kr. for hver dag,  \r\n\r\n fristen overskrides, dog højst 5.000 kr. i alt. Skattetillægget tilfalder  \r\n\r\n staten. </P>  \r\n\r\n<P> <I>Stk. 4.</I> Såfremt der foreligger særligt undskyldelige  \r\n\r\n omstændigheder som f.eks. sygdom, kan skatteministeren eller den,  \r\n\r\n skatteministeren bemyndiger hertil, nedsætte skattetillægget helt eller  \r\n\r\n delvis. Skatteministeren kan tilsvarende nedsætte maksimumsbetalingen for  \r\n\r\n personer med lave indkomster.&#171; </P>  \r\n\r\n<P>Stk. 2 og 3 bliver herefter stk. 5 og 6. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. Loven har  \r\n\r\n virkning fra og med indkomståret 1996. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Fra og med selvangivelser, der har skullet afleveres i løbet af 1996, er  \r\n\r\n der med skattekontrolloven blevet indført voldsomt skærpede skattetillæg for  \r\n\r\n at aflevere for sent. </P>  \r\n\r\n<P>Reglerne er imidlertid blevet så skrappe, at hverken de lokale  \r\n\r\n skattekontorer eller ministeren selv finder det hensigtsmæssigt at  \r\n\r\n administrere efter dem. </P>  \r\n\r\n<P>I masser af kommuner har man i 1996 uden lovhjemmel valgt at se bort fra  \r\n\r\n ubetydelige fristoverskridelser, og i efteråret 1996 udsendte  \r\n\r\n skatteministeren et cirkulære, der nedsatte skattetillægget fra 5.000 kr. til  \r\n\r\n det halve for fysiske personer med små indkomster, uagtet dette var uhjemlet  \r\n\r\n i såvel loven som dennes forarbejder. </P>  \r\n\r\n<P>Ministeren har i dagspressen bl.a. begrundet dette skridt med, at det ikke  \r\n\r\n var lovens hensigt at sikre statskassen et større provenu end hidtil. Men  \r\n\r\n selv med ministerens nedsættelse er provenuet i øvrigt fortsat større end  \r\n\r\n hidtil. </P>  \r\n\r\n<P>Den nugældende lov levner ikke nogen mulighed for at fare med lempe eller  \r\n\r\n bruge den sunde fornuft. Efter den nugældende lov begynder bøderegnen at  \r\n\r\n falde kl. 11.00 dagen efter selvangivelsesfristens udløb. Det fremgår direkte  \r\n\r\n af lovens forarbejder. Det hed således i bemærkningerne til den nugældende  \r\n\r\n lov (lovforslag nr. L 104, 1995-96): </P>  \r\n\r\n<P>&#187;Udløber eksempelvis selvangivelsesfristen en torsdag, og selvangives  \r\n\r\n kl. 06.00 den følgende fredag, skal der ikke betales noget skattetillæg.  \r\n\r\n Selvangives i eksemplet i stedet for den følgende fredag kl. 11.00, skal der  \r\n\r\n betales et skattetillæg på 200 kr., idet selvangivelsen først modtages af  \r\n\r\n skattemyndighederne efter normal kontortids begyndelse den pågældende  \r\n\r\n fredag&#171;. </P>  \r\n\r\n<P>Det er efter Socialistisk Folkepartis opfattelse unødvendigt skrapt. </P>  \r\n\r\n<P>Socialistisk Folkeparti er naturligvis enig i, at det er vigtigt, at flest  \r\n\r\n muligt afleverer selvangivelsen rettidigt. Men Socialistisk Folkeparti finder  \r\n\r\n det forkert, at bøderne er så voldsomme og kommer uden varsel. Når  \r\n\r\n skatteyderen bliver gjort opmærksom på, at fristen er overskredet, er det  \r\n\r\n nuværende maksimum på 5.000 kr. typisk nået. Det sker nemlig, hvis  \r\n\r\n skattevæsenet den 26. juli eller senere tilskriver skatteyderen herom. Og  \r\n\r\n sædvanligvis hører skatteydere, der ikke har afleveret selvangivelsen  \r\n\r\n rettidigt, første gang fra ligningsmyndigheden i august. </P>  \r\n\r\n<P>Uanset om der er tale om en enkeltstående forglemmelse, sygdom eller en  \r\n\r\n banal ekspeditionsfejl eller sløsethed, vil tillægget ifølge loven udgøre  \r\n\r\n 5.000 kr. på dette tidspunkt. </P>  \r\n\r\n<P>På en række andre områder i samfundet har Folketinget besluttet, at der er  \r\n\r\n ret til &#187;løbedage&#171; og krav om rykkerprocedure. Det gælder således  \r\n\r\n ved betaling af husleje og terminer. Socialistisk Folkeparti finder det  \r\n\r\n rimeligt at statuere en tilsvarende procedure for selvangivelser, der  \r\n\r\n afleveres for sent. </P>  \r\n\r\n<P>Skattevæsenet modtager i dagene før fristens udløb en meget stor bunke  \r\n\r\n selvangivelser. Det kan umuligt nå at taste dem ind bare på en uge - så  \r\n\r\n skaden ved at aflevere nogle få dage for sent er meget ringe. </P>  \r\n\r\n<P>I en kommune fortalte en embedsmand uformelt, at man så igennem fingre med  \r\n\r\n selvangivelser, der blev afleveret indtil tre dage for sent. &#187;Vi har  \r\n\r\n andet og mere fornuftigt at tage os til end at bruge kræfter på at skændes  \r\n\r\n med skatteydere om, hvorvidt posten er forsinket eller ej&#171;, var  \r\n\r\n forklaringen på dette fornuftige skridt! Til gengæld kom skatteydere, der  \r\n\r\n afleverede fire dage for sent, til at betale fire skattetillæg a 200 kr. De  \r\n\r\n tre løbedage er et fornuftigt skridt. Blot er det i klar modstrid med loven  \r\n\r\n og dennes forarbejder. Andre kommuner er endnu mere forstående. Men det er  \r\n\r\n til gengæld endnu mere ulovligt. Atter andre administrerer stramt efter loven  \r\n\r\n og dens forarbejder. </P>  \r\n\r\n<P>Den tilstræbte ensartethed er således ikke opnået, og reglerne er simpelt  \r\n\r\n hen unødvendigt skrappe til at sikre formålet: at skatteyderne motiveres til  \r\n\r\n at aflevere rettidigt, og at kommunerne behandler forsinkere ensartet. </P>  \r\n\r\n<P>Socialistisk Folkeparti foreslår derfor en rykkerprocedure - med betaling  \r\n\r\n af 500 kr. for rykkerskrivelsen - før de kraftigere skattetillæg sætter ind.  \r\n\r\n</P>  \r\n\r\n<P>Socialistisk Folkeparti foreslår, at lovændringen træder i kraft dagen  \r\n\r\n efter bekendtgørelsen i Lovtidende, og at den får virkning allerede for de  \r\n\r\n selvangivelser, der skal afleveres henholdsvis den 1. maj (fysiske personer)  \r\n\r\n og den 1. juli 1997 (juridiske personer). </P>  \r\n\r\n<P>Provenumæssige konsekvenser: Forslaget indebærer at provenutab i forhold  \r\n\r\n til 1996-reglerne, men en provenuforbedring i forhold til reglerne fra før  \r\n\r\n 1996. Dette skulle ikke udgøre noget problem, da skærpelsen ifølge  \r\n\r\n skatteministeren, jf. ovenfor, ikke havde til hensigt at indbringe noget  \r\n\r\n merprovenu. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1D </P>  \r\n\r\n<P>et foreslås, at reglerne for skattetillæg for selvangivelser, der  \r\n\r\n afleveres for sent, ændres, således at der indføres en rykkerprocedure med  \r\n\r\n betaling af 500 kr. for en rykkerskrivelse, før der pålægges skattetillæg.  \r\n\r\n Der henvises i øvrigt til lovforslagets almindelige bemærkninger. </P>  \r\n\r\n<P> <I>Til § 2</I>  </P>  \r\n\r\n<P>Det foreslås, at loven træder i kraft dagen efter bekendtgørelsen i  \r\n\r\n Lovtidende og får virkning fra og med indkomståret 1996 og dermed for de  \r\n\r\n selvangivelser, der skal afleveres henholdsvis den 1. maj og den 1. juli  \r\n\r\n 1997. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Jes Lunde</B> (SF): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til lov om ændring af skattekontrolloven. (Ændret  \r\n\r\n skattekontrollovstillæg for selvangivelser, der afleveres for sent).</I>  \r\n\r\n</P>  \r\n\r\n<P>(Lovforslag nr. L 207). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser, </P>  \r\n\r\n<P>der berøres af lovforslaget </P>  \r\n\r\n<P> <B>§ 1</B>  </P>  \r\n\r\n<P>I skattekontrolloven, jf. lovbekendtgørelse nr. 142 af 18. februar 1997,  \r\n\r\n foretages følgende ændring: </P>  \r\n\r\n<P> <B>1.</B>  <I>§ 5, stk. 1,</I> ophæves, og i stedet indsættes: </P>  \r\n\r\n<P> <I>&#187;Stk. 1.</I> Foreligger en selvangivelse ikke rettidigt,  \r\n\r\n fremsender ligningsmyndigheden en erindringsskrivelse til den pågældende,  \r\n\r\n hvori meddeles, at hvis selvangivelsen ikke er modtaget inden 14 dage, vil  \r\n\r\n der blive pålagt skattetillæg, jf. stk. 3. </P>  \r\n\r\n<P> <I>Stk. 2.</I> Der betales et gebyr på 500 kr. for erindringsskrivelse  \r\n\r\n efter stk. 1. </P>  \r\n\r\n<P> <I>Stk. 3.</I> Foreligger en selvangivelse herefter ikke inden den efter  \r\n\r\n stk. 1 varslede frist, betales et skattetillæg på 200 kr. for hver dag,  \r\n\r\n fristen overskrides, dog højst 5.000 kr. i alt. Skattetillægget tilfalder  \r\n\r\n staten. </P>  \r\n\r\n<P> <I>Stk. 4.</I> Såfremt der foreligger særligt undskyldelige  \r\n\r\n omstændigheder som f.eks. sygdom, kan skatteministeren eller den,  \r\n\r\n skatteministeren bemyndiger hertil, nedsætte skattetillægget helt eller  \r\n\r\n delvis. Skatteministeren kan tilsvarende nedsætte maksimumsbetalingen for  \r\n\r\n personer med lave indkomster.&#171; </P>  \r\n\r\n<P>Stk. 2 og 3 bliver herefter stk. 5 og 6. </P>  \r\n\r\n<P> <B>§ 5.</B> Foreligger en selvangivelse ikke rettidigt, betales et  \r\n\r\n skattetillæg på 200 kr., for hver dag fristen overskrides, dog højst på 5.000  \r\n\r\n kr. i alt. Skattetillægget tilfalder staten. Skatteministeren kan fastsætte  \r\n\r\n regler for klage over afgørelser efter 1. pkt., og efter ansøgning fritage  \r\n\r\n helt eller delvis for skattetillægget, hvis særlige omstændigheder taler  \r\n\r\n herfor. </P>  \r\n\r\n<P> <I>Stk. 2.</I> Uanset bestemmelsen i stk. 1, 1. pkt., kan  \r\n\r\n skatteministeren fremtvinge en selvangivelse ved pålæg af daglige bøder. Der  \r\n\r\n er udpantningsret for bøden, og bøden kan inddrives ved indeholdelse i løn  \r\n\r\n m.v. efter reglerne herom i kildeskatteloven. Bøden tilfalder staten. </P>  \r\n\r\n<P> <I>Stk. 3.</I> Foreligger en selvangivelse ikke på  \r\n\r\n ansættelsestidspunktet, kan den skattepligtige indkomst ansættes  \r\n\r\n skønsmæssigt. </P>  \r\n\r\n<P>Efter 2. behandling den 16. maj 1997 </P>  \r\n\r\n<P> <B>§ 1</B>  </P>  \r\n\r\n<P>I skattekontrolloven, jf. lovbekendtgørelse nr. 142 af 18. februar 1997,  \r\n\r\n foretages følgende ændringer: </P>  \r\n\r\n<P> <B>1.</B>  <I>§ 4, stk. 1,</I> affattes således: </P>  \r\n\r\n<P>&#187;Fysiske personer skal selvangive senest den 1. juli i året efter  \r\n\r\n indkomstårets udløb. Fysiske personer, der får tilsendt en fortrykt  \r\n\r\n selvangivelsesblanket, skal dog selvangive senest den 1. maj, medmindre en af  \r\n\r\n følgende betingelser er opfyldt: </P>  \r\n\r\n<P>1) At der er tale om samlevende ægtefæller som nævnt i § 4 i  \r\n\r\n kildeskatteloven og den ene ægtefælle har selvangivelsesfrist den 1. juli, i  \r\n\r\n hvilket tilfælde begge ægtefæller har selvangivelsesfrist den 1. juli. </P>  \r\n\r\n<P>2) At den selvangivelsespligtige deltager i et anpartsprojekt som nævnt i  \r\n\r\n personskattelovens § 4, stk. 1, nr. 10, 12 eller 13. </P>  \r\n\r\n<P>3) At den selvangivelsespligtige i året efter indkomståret, men senest den  \r\n\r\n 1. maj, skriftligt meddeler den kommunale skattemyndighed, at den pågældende  \r\n\r\n det år ikke ønsker at være omfattet af ordningen med en fortrykt  \r\n\r\n selvangivelse, jf. stk. 5, og dermed ønsker at anvende selvangivelsesfristen  \r\n\r\n den 1. juli.&#171; </P>  \r\n\r\n<P> <B>2.</B>  <I>§ 5, stk. 1,</I> affattes således: </P>  \r\n\r\n<P>&#187;Foreligger selvangivelsen ikke rettidigt, betales et skattetillæg på  \r\n\r\n 200 kr., for hver dag fristen overskrides, dog højst på 5.000 kr. i alt. Fra  \r\n\r\n skattetillægget efter 1. pkt. gøres der følgende undtagelser: </P>  \r\n\r\n<P>1) For fysiske personer, der har fået tilsendt en fortrykt  \r\n\r\n selvangivelsesblanket, og som ikke efter § 4, stk. 1, nr. 3, har foretaget  \r\n\r\n fravalg af selvangivelsesfristen den 1. maj, beregnes ikke noget  \r\n\r\n skattetillæg. </P>  \r\n\r\n<P>2) For fysiske personer, hvis skattepligtige indkomst for det pågældende  \r\n\r\n indkomstår ikke overstiger bundfradraget for mellemskatten efter § 6 a i  \r\n\r\n personskatteloven, udgør skattetillægget 100 kr., for hver dag fristen  \r\n\r\n overskrides, dog højst 2.500 kr. i alt. </P>  \r\n\r\n<P>3) For fonde og foreninger, der efter § 15 i fondsbeskatningsloven kan  \r\n\r\n opfylde selvangivelsespligten ved afgivelse af en særlig erklæring, betales  \r\n\r\n et skattetillæg på 500 kr. for ikke at selvangive rettidigt. </P>  \r\n\r\n<P>Skattetillægget tilfalder staten. Skatteministeren kan fastsætte regler  \r\n\r\n for klage over afgørelser om skattetillæg. Skatteministeren kan efter  \r\n\r\n ansøgning fritage helt eller delvis for skattetillægget, hvis særlige  \r\n\r\n omstændigheder taler herfor.&#171; </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <I>Stk. 2.</I> Loven har virkning fra og med indkomståret 1997 bortset  \r\n\r\n fra § 1, nr. 2, der har virkning fra og med indkomståret 1996 med den  \r\n\r\n undtagelse, der følger af stk. 3. </P>  \r\n\r\n<P> <I>Stk. 3.</I> For indkomståret 1996 beregnes kun skattetillæg som nævnt  \r\n\r\n i § 5, stk. 1, i skattekontrolloven vedrørende overskridelse af  \r\n\r\n selvangivelsesfristen den 1. maj 1997, hvis fristoverskridelsen rækker ud  \r\n\r\n over den 1. juli 1997, og i så fald beregnes skattetillægget kun for den del  \r\n\r\n af fristoverskridelsen, der rækker ud over den 1. juli 1997. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/06/1997"
        },
        {
            "displayName": "Accession",
            "displayValue": "199612K00207"
        },
        {
            "displayName": "Entydig dokumentidentifikation",
            "displayValue": "CL007616"
        },
        {
            "displayName": "Dato for førstegangsindlæggelse",
            "displayValue": "02/06/1997"
        },
        {
            "displayName": "Dato for indlæggelse",
            "displayValue": "02/06/1997"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "207"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}