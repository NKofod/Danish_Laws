{
    "id": 106007,
    "title": "1985 BSF 47   FORSLAG TIL FOLKETINGSBESLUTNING OM FOREBYGGENDE TANDPLEJE FOR HELE   BEFOLKNINGEN ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 47",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 47 </P>  \r\n\r\n<P></P>  \r\n\r\n<P>Forslag til folketingsbeslutning om forebyggende tandpleje for hele  \r\n\r\n befolkningen </P>  \r\n\r\n<P></P>  \r\n\r\n<P>Fremsat af Taanquist (S) Hanne Andersen (S) Bakholt (S) Dorte Bennedsen  \r\n\r\n (S) Tove Lindbo Larsen (S) Lerke (S) Henning Rasmussen (S) Stavad (S) </P>  \r\n\r\n<P></P>  \r\n\r\n<P>den 15. november 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer indenrigsministeren til at fremsætte lovforslag </P>  \r\n\r\n<P>med henblik på en styrkelse af det forebyggende og opsøgende </P>  \r\n\r\n<P>indhold i tandplejen efter følgende principper: </P>  \r\n\r\n<P>1. Kommunerne skal tilbyde alle børn og unge under 20 år adgang til </P>  \r\n\r\n<P>vederlagsfri forebyggende og behandlende tandpleje på kommunale </P>  \r\n\r\n<P>klinikker. </P>  \r\n\r\n<P>2. Der etableres en forebyggende og behandlende tandplejeordning for </P>  \r\n\r\n<P>alle over 20 år med tilskud fra den offentlige sygesikring. </P>  \r\n\r\n<P>3. Der etableres vederlagsfri kommunal tandplejeordninger for ældre </P>  \r\n\r\n<P>og andre vanskeligt stillede grupper. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Generelle bemærkninger </P>  \r\n\r\n<P>Børnetandplejens status </P>  \r\n\r\n<P>Af sundhedsstyrelsens redegørelse &#187;Modeller for en fremtidig </P>  \r\n\r\n<P>tandsundhedspolitik&#171; afgivet af arbejdsgruppen vedrørende </P>  \r\n\r\n<P>tandplejens fremtidige organisation (ATFO) fremgår det, at </P>  \r\n\r\n<P>børnetandplejen har været en succes. F.eks. er caries inden for de </P>  \r\n\r\n<P>seneste 10-15 år mere end halveret. Disse forbedringer er </P>  \r\n\r\n<P>endvidere kommet alle sociale grupper til gode, idet det generelle </P>  \r\n\r\n<P>sundhedsniveau er steget samtidig med, at gruppen af særligt hårdt </P>  \r\n\r\n<P>ramte er reduceret væsentligt. </P>  \r\n\r\n<P>Disse resultater er opnået i kraft af den forebyggende indsats og på </P>  \r\n\r\n<P>grund af tæt ved 100 pct. tilslutning. </P>  \r\n\r\n<P>Børnetandplejen har udviklet sig til en organisation med erfaring i </P>  \r\n\r\n<P>og viden om formidling af sygdomsforebyggelse og sundhedsfremme. </P>  \r\n\r\n<P>Den har vist sig som en dynamisk organisation med evne til hurtigt </P>  \r\n\r\n<P>at omstille sig til ændrede sociale og faglige vilkår. </P>  \r\n\r\n<P>På grund af forbedring af børnenes tandsundhed og faldet i antallet </P>  \r\n\r\n<P>af børn forudser ATFO-redegørelsen en samlet besparelse på </P>  \r\n\r\n<P>børnetandplejeområdet på i alt ca. 240 mill. 1983-kroner i 1990. </P>  \r\n\r\n<P>Voksentandplejens status </P>  \r\n\r\n<P>I modsætning til forholdene i børnetandplejen benytter kun 60 pct. af </P>  \r\n\r\n<P>den voksne befolkning det eksisterende tandplejesystem. Af hele </P>  \r\n\r\n<P>ældrebefolkningen over 65 år har 20 pct. aldrig været hos </P>  \r\n\r\n<P>tandlægen, og kun 15 pct. har fået regelmæssig tandbehandling </P>  \r\n\r\n<P>gennem hele livet. Over 50 pct. af de ældre har ikke modtaget </P>  \r\n\r\n<P>tandbehandling inden for de seneste 10 år. </P>  \r\n\r\n<P>De ovennævnte ressourcer bør efter forslagsstillernes opfattelse </P>  \r\n\r\n<P>derfor bl.a. komme de ældre og særligt vanskeligt stillede grupper </P>  \r\n\r\n<P>til gode. </P>  \r\n\r\n<P>Den almene voksentandpleje (sygesikringstandplejen) bygger </P>  \r\n\r\n<P>overenskomstmæssigt på behandlingsprincippet. Der er således stor </P>  \r\n\r\n<P>afstand imellem på den ene side børnetandplejens tilbud om </P>  \r\n\r\n<P>forebyggelse og på den anden side sygesikringstandplejens </P>  \r\n\r\n<P>behandlingstilbud. </P>  \r\n\r\n<P>Med børnetandplejens resultater og den nye viden om cariessygdommens </P>  \r\n\r\n<P>udvikling skal sygesikringstandplejen derfor moderniseres, således </P>  \r\n\r\n<P>at systematikken (regelmæssigheden) og forebyggelsen bliver </P>  \r\n\r\n<P>afgørende faktorer i en ny overenskomst. </P>  \r\n\r\n<P>Da det kan være nødvendigt med løbende justeringer af </P>  \r\n\r\n<P>voksentandplejen, bør man etablere et evalueringssystem enten ved </P>  \r\n\r\n<P>indberetninger til statistisk bearbejdelse eller ved </P>  \r\n\r\n<P>videnskabelige undersøgelser med jævne mellemrum. </P>  \r\n\r\n<P>Administration </P>  \r\n\r\n<P>Børnetandplejens primærkommunale tilhørsforhold har muliggjort et </P>  \r\n\r\n<P>tværfagligt samarbejde, som har været af stor betydning for </P>  \r\n\r\n<P>opnåelse af resultaterne. </P>  \r\n\r\n<P>En kommende samordning af tandplejeindsatsen som helhed med andre </P>  \r\n\r\n<P>forebyggende aktiviteter i primærkommunerne kræver en yderligere </P>  \r\n\r\n<P>styrkelse af såvel det faglige som det tværfaglige samarbejde. </P>  \r\n\r\n<P>Da hele den forebyggende indsats efter forslagsstillernes opfattelse </P>  \r\n\r\n<P>skal ledes af og iværksættes i primærkommunerne, skal disse have </P>  \r\n\r\n<P>en central politisk/administrativ placering. Selve finansieringen </P>  \r\n\r\n<P>af sygesikringstandplejen bør dog forsat administreres af </P>  \r\n\r\n<P>amtskommunerne. </P>  \r\n\r\n<P>Bemærkninger til forslagets enkelte punkter </P>  \r\n\r\n<P>Ad 1 Børne- og ungdomstandpleje </P>  \r\n\r\n<P>Det er en forudsætning for den fulde udnyttelse af børnetandplejen, </P>  \r\n\r\n<P>at de gode tandplejevaner, der er indført i børneårene, fastholdes </P>  \r\n\r\n<P>også efter undervisningspligtens ophør. </P>  \r\n\r\n<P>Forslagsstillerne ønsker derfor at udvide børnetandplejen til også at </P>  \r\n\r\n<P>omfatte unge. Forslagsstillerne har herefter overvejet, hvor </P>  \r\n\r\n<P>grænsen mellem børne- og voksentandpleje bør lægges. I </P>  \r\n\r\n<P>ATFO-redegørelsen drøftes dette spørgsmål grundigt, og der anføres </P>  \r\n\r\n<P>herom side 170: </P>  \r\n\r\n<P>&#187;Grænsen mellem børne- og voksentandplejen må derfor naturligt lægges  \r\n\r\n</P>  \r\n\r\n<P>på et tidspunkt, hvor gruppen er nogenlunde udvokset og må antages </P>  \r\n\r\n<P>at have opnået en modenhed, der gør den enkelte i stand til at </P>  \r\n\r\n<P>varetage et selvstændigt anvar. </P>  \r\n\r\n<P>Det er almindelig kendt, at drenges vækst standser i 19-20 års </P>  \r\n\r\n<P>alderen og pigers i 17-18 års alderen. Dette er årsag til, at </P>  \r\n\r\n<P>mange tandreguleringsbehandlinger ikke kan færdiggøres før efter </P>  \r\n\r\n<P>16 års alderen. Dette betyder, at familier til børn, der er sene i </P>  \r\n\r\n<P>væksten, i nogle tilfælde belastes urimeligt i økonomisk henseende </P>  \r\n\r\n<P>i forhold til tidligt udviklede børns familier. Af og til kan sen </P>  \r\n\r\n<P>vækst endvidere udarte til såkaldt ekstrem vækstbetinget </P>  \r\n\r\n<P>kæbedeformitet. Medinddragelsen af ungdomsårgangene i den </P>  \r\n\r\n<P>systematiske børnetandpleje vil løse visitationsproblemet for </P>  \r\n\r\n<P>denne gruppe, ligesom det vil give børnetandplejen mulighed for at </P>  \r\n\r\n<P>følge hele børnegruppens vækst, til den er afsluttet, således at </P>  \r\n\r\n<P>eventuelle tandreguleringsbehandlinger startes på det optimale </P>  \r\n\r\n<P>tidspunkt uden hensyntagen til økonomiske konsekvenser af </P>  \r\n\r\n<P>behandlingstidspunktet. Dette kan medvirke til en begrænsning af </P>  \r\n\r\n<P>omfanget af tandreguleringsbehandlinger. </P>  \r\n\r\n<P>Med hensyn til cariesudviklingen tyder langsgående undersøgelser på, </P>  \r\n\r\n<P>at ungdomsårene er en periode med øget risiko for udvikling af </P>  \r\n\r\n<P>alvorlige cariesskader, især i tandmellemrummene. </P>  \r\n\r\n<P>Cariesudviklingen forløber som en dynamisk proces, der foregår </P>  \r\n\r\n<P>gennem hele livet, karakteriseret ved en vekslen mellem aktive og </P>  \r\n\r\n<P>passive perioder, og ungdomsårene er på grund af forskellige </P>  \r\n\r\n<P>forhold en af de aktive perioder. Set under en faglig synsvinkel </P>  \r\n\r\n<P>må det derfor anses for uheldigt at forlade et tandplejesystem, </P>  \r\n\r\n<P>der specielt tager sigte på forebyggelse, lige på det tidspunkt, </P>  \r\n\r\n<P>hvor puberteten er ved at være overstået, og hvor mulighederne for </P>  \r\n\r\n<P>forebyggelse af cariessygdommens videre udvikling er optimale. </P>  \r\n\r\n<P>Socialt set er de 16-årige endnu skolesøgende i nogle år, respektive </P>  \r\n\r\n<P>på vej til at gå ind i lærepladser eller lignende. Deres generelle </P>  \r\n\r\n<P>familiære og sociale situation er ofte præget af opbrud og </P>  \r\n\r\n<P>usikkerhed over for valg af fremtid, og det kan i den store </P>  \r\n\r\n<P>sammenhæng forekomme naturligt, at opretholdelsen af tandsundheden </P>  \r\n\r\n<P>bliver nedprioriteret. Dette kan imidlertid i løbet af meget kort </P>  \r\n\r\n<P>tid, især for udsatte grupper, hvor der i familien er ringe </P>  \r\n\r\n<P>tradition for tandpleje, have betydelig indvirkning på et ellers </P>  \r\n\r\n<P>vedligeholdt tandsæt, og megen møje kan være spildt i løbet af </P>  \r\n\r\n<P>kort tid. Et tilbud om fortsat tandpleje under kendte organiserede </P>  \r\n\r\n<P>former kan i denne situation modvirke nogle af de nævnte </P>  \r\n\r\n<P>udviklingsforløb. De erfaringer, som i de seneste år er indhøstet </P>  \r\n\r\n<P>i kommuner, som har tilbudt fortsat forebyggende og behandlende </P>  \r\n\r\n<P>tandpleje til ungdomsgrupper, viser da også en meget stor </P>  \r\n\r\n<P>tilslutning blandt disse grupper indtil 18 års alderen, hvorefter </P>  \r\n\r\n<P>det i stigende grad bliver vanskeligt at fastholde de unge på </P>  \r\n\r\n<P>grund af flytninger som følge af arbejde, uddannelse m.v.&#171; </P>  \r\n\r\n<P>Forslagsstillerne ønsker derfor en gradvis indførelse af opsøgende og </P>  \r\n\r\n<P>forebyggende ungdomstandpleje i forlængelse af børnetandplejen for </P>  \r\n\r\n<P>at forhindre det frafald, som i dag for de 16-19-årige er på 20 </P>  \r\n\r\n<P>pct. </P>  \r\n\r\n<P>En ungdomstandpleje kan som børnetandplejen tilrettelægges </P>  \r\n\r\n<P>behovsorienteret, dvs. at den forebyggende indsats tilpasses den </P>  \r\n\r\n<P>enkeltes behov. Kun derved kan der skabes sundhed for alle. </P>  \r\n\r\n<P>Etablering af ungdomstandpleje vil forbruge ca. halvdelen af de </P>  \r\n\r\n<P>ressourcer, som børnetandplejen frigør frem til 1990, jfr. </P>  \r\n\r\n<P>ATFO-redegørelsen. Dette under forudsætning af omstilling til </P>  \r\n\r\n<P>1.000 børn/unge pr. tandpleje-team, hvor et team består af en </P>  \r\n\r\n<P>tandlæge og to hjælpekræfter. </P>  \r\n\r\n<P>Ad 2 Systematisk tandpleje for voksne </P>  \r\n\r\n<P>For at skabe sammenhæng i tandplejen og for at fastholde og </P>  \r\n\r\n<P>videreføre de opnåede sundhedsresultater fra børnetandplejen, bør </P>  \r\n\r\n<P>tilbuddet til den voksne befolkning omlægges, således at balancen </P>  \r\n\r\n<P>mellem forebyggelse og behandling ændres til fordel for </P>  \r\n\r\n<P>forebyggelsen. </P>  \r\n\r\n<P>Tandplejetilbuddet til voksenbefolkningen bør udformes således, at </P>  \r\n\r\n<P>den enkelte bruger motiveres for og har adgang til regelmæssig </P>  \r\n\r\n<P>forebyggende tandpleje efter behov. </P>  \r\n\r\n<P>I ATFO-redegørelsen side 173 fremhæves det bl.a.: </P>  \r\n\r\n<P>&#187;Sygesikringsoverenskomstens faglige snæverhed må . . . bære en </P>  \r\n\r\n<P>væsentlig del af skylden for, at voksentandplejen ikke i højere </P>  \r\n\r\n<P>grad er udviklet i diagnostisk/forebyggende retning. </P>  \r\n\r\n<P>Arbejdsgruppen har derfor i sine løsningsforslag lagt vægt på en </P>  \r\n\r\n<P>grundlæggende ændring af den offentlige sygesikrings prioritering </P>  \r\n\r\n<P>af de ydelser, som tilbydes voksenbefolkningen. </P>  \r\n\r\n<P>Med udgangspunkt i dette synspunkt har arbejdsgruppen . . . som en </P>  \r\n\r\n<P>generel ændring foreslået indførelse af en såkaldt diagnostisk og </P>  \r\n\r\n<P>forebyggende grundydelse. Denne ydelse, som skal tilbydes alle </P>  \r\n\r\n<P>berettigede til sygesikringstandpleje en gang årligt, skal som </P>  \r\n\r\n<P>nævnt indeholde et opsøgende element samt såvel en gennemgribende </P>  \r\n\r\n<P>undersøgelse som basal profylakse. Ved basal profylakse forstås </P>  \r\n\r\n<P>typisk påvisning af belægninger og instruktion i effektiv </P>  \r\n\r\n<P>hjemmetandpleje eller fluorprofylakse.&#171; </P>  \r\n\r\n<P>Forslagsstillerne finder derfor, at tilskudssystemet bør ændres, så </P>  \r\n\r\n<P>der gives højere tilskud til diagnostik og forebyggelse end til </P>  \r\n\r\n<P>terapi. En sådan omlægning vil tilskynde såvel bruger som </P>  \r\n\r\n<P>behandler til at vælge forebyggende ydelser. </P>  \r\n\r\n<P>Der bør endvidere indføres aldersdifferentierede tilskud med højere </P>  \r\n\r\n<P>tilskud til unge og ældre end til erhvervsaktive aldersgrupper </P>  \r\n\r\n<P>blandt voksne. </P>  \r\n\r\n<P>Omlægningen af voksentandplejen kan ske inden for den eksisterende </P>  \r\n\r\n<P>økonomiske ramme, således at de besparelser, der opnås på </P>  \r\n\r\n<P>sygesikringsområdet ved færdigudbygningen af den kommunale </P>  \r\n\r\n<P>småbørnstandpleje og etableringen af ungdomstandplejen forbliver i </P>  \r\n\r\n<P>voksentandplejen. Det drejer sig om i alt 85 mill. kr. jfr. </P>  \r\n\r\n<P>ATFO-redegørelsen. </P>  \r\n\r\n<P>Ad 3 Andre kommunale tandplejeordninger </P>  \r\n\r\n<P>Voksentandplejen er et af de få områder inden for sundhedsvæsenet, </P>  \r\n\r\n<P>der ikke står gratis til rådighed for alle borgere. Det medfører, </P>  \r\n\r\n<P>at visse grupper har behov for særlig bevågenhed. </P>  \r\n\r\n<P>På grund af økonomiske og traditionsbestemte barrierer er en række </P>  \r\n\r\n<P>særligt vanskeligt stillede grupper stærkt underforsynede med </P>  \r\n\r\n<P>tandpleje set i forhold til deres behov. </P>  \r\n\r\n<P>Det gælder især ældre, handicappede og de socialt dårligst stillede </P>  \r\n\r\n<P>grupper. </P>  \r\n\r\n<P>Det bør derfor pålægges kommunerne at etablere omsorgstandpleje for </P>  \r\n\r\n<P>plejehjemsbeboere og ikke selvhjulpne handicappede. Disse grupper </P>  \r\n\r\n<P>har på grund af manglende mobilitet ingen mulighed for at benytte </P>  \r\n\r\n<P>det eksisterende tandplejetilbud. </P>  \r\n\r\n<P>Omsorgstandpleje skal som udgangspunkt være vederlagsfrit og skal </P>  \r\n\r\n<P>kunne gennemføres enten på kommunale tandplejeklinikker eller hos </P>  \r\n\r\n<P>praktiserende tandlæger eller kliniske tandteknikere. </P>  \r\n\r\n<P>Etablering af omsorgstandpleje vil forbruge ca. 1/4 af de ressourcer, </P>  \r\n\r\n<P>som børnetandplejen frigør frem til 1990, jfr. ATFO-redegørelsen. </P>  \r\n\r\n<P>Endvidere bør personer, der gennem længere tid har modtaget </P>  \r\n\r\n<P>kontanthjælp efter bistandsloven have tilbud om en gratis </P>  \r\n\r\n<P>undersøgelse/rådgivning og behandling. Også dette tilbud kan </P>  \r\n\r\n<P>gennemføres enten på kommunale tandplejeklinikker eller hos privat </P>  \r\n\r\n<P>praktiserende tandlæger eller kliniske tandteknikere. </P>  \r\n\r\n<P>I ATFO-redegørelsen side 114 f. konstateres det, at &#187;mange af de </P>  \r\n\r\n<P>nuværende ældre Ýhar¨ mistet tænderne tidligt i livet. Det er på </P>  \r\n\r\n<P>denne baggrund ikke overraskende, at helproteser har domineret ved </P>  \r\n\r\n<P>behandling af ældre. Antallet af naturlige tænder er tydeligt </P>  \r\n\r\n<P>korreleret til socialøkonomiske forhold, og der er en øget </P>  \r\n\r\n<P>forekomst af tandløse med faldende socialklasse. Undersøgelser </P>  \r\n\r\n<P>viser dels høje forekomster af protester, dels behov for protetisk </P>  \r\n\r\n<P>behandling (omlavning eller korrektion af proteser). Samstemmende </P>  \r\n\r\n<P>viser alle nyere danske undersøgelser, at behovet for behandling </P>  \r\n\r\n<P>af caries og paradentose hos ældre er stort. Variationen i </P>  \r\n\r\n<P>tandstatus er imidlertid også i denne aldersgruppe stor, fra </P>  \r\n\r\n<P>ganske velbevarede og restaurerede tandsæt med ældre </P>  \r\n\r\n<P>tandlægearbejder til stærkt forsømte og reducerede tandsæt med </P>  \r\n\r\n<P>dårligt fungerende proteser.&#171; </P>  \r\n\r\n<P>På side 121 konstateres det dernæst, at af &#187;hele ældrebefolkningen  \r\n\r\n</P>  \r\n\r\n<P>over 65 år har 20 pct. aldrig været hos tandlæge, og kun 15 pct. </P>  \r\n\r\n<P>har fået regelmæssig tandbehandling gennem hele livet. Over 50 </P>  \r\n\r\n<P>pct. af de ældre har ikke modtaget tandbehandling inden for den </P>  \r\n\r\n<P>seneste 10 års periode. Som tidligere anført findes det store </P>  \r\n\r\n<P>antal ikke-brugere af tandplejesystemet i ældregruppen først og </P>  \r\n\r\n<P>fremmest blandt helprotesebærere.&#171; </P>  \r\n\r\n<P>Forslagsstillerne finder det derfor vigtigt, at kommunerne pålægges </P>  \r\n\r\n<P>at tilbyde alle ældre ved overgang til pension en gratis </P>  \r\n\r\n<P>undersøgelse/visitation med tilhørende rådgivning enten på </P>  \r\n\r\n<P>kommunale klinikker eller hos en tandlæge/klinisk tandtekniker </P>  \r\n\r\n<P>efter den ældres eget valg. Eventuel behandling udføres på </P>  \r\n\r\n<P>kommunale tandplejeklinikker, hos privat praktiserende tandlæger </P>  \r\n\r\n<P>og/eller kliniske tandteknikere efter den ældres eget valg. </P>  \r\n\r\n<P>Tilskud til behandling ydes i henhold til de sociale pensionslove. </P>  \r\n\r\n<P>Der udformes faste retningslinier for disse tilskud. </P>  \r\n\r\n<P>Indførelse af tilbud om gratis undersøgelse og rådgivning for </P>  \r\n\r\n<P>bistandsklienter og ældre ved overgang til pension vil forbruge </P>  \r\n\r\n<P>ca. 1/4 af de ressourcer, der frigøres fra børnetandplejen frem </P>  \r\n\r\n<P>til 1990. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00047"
        },
        {
            "displayName": "Entydig dokumentidentifikation",
            "displayValue": "CL005646"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "47"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}