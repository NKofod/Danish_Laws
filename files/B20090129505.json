{
    "id": 129377,
    "title": "Bekendtgørelse om godkendelse af rengørings- og desinfektionspladser til transportmidler som har været i kontakt med klovbærende dyr m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 1295 af 15/12/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om godkendelse af rengørings- og desinfektionspladser til transportmidler som har været i kontakt med klovbærende dyr m.v.<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n      <p class=\"Indledning2\">I medfør af § 30, § 34, § 37, § 67 og § 70, stk. 3, lov nr. 432 af 9. juni 2004 om hold af dyr, fastsættes:</p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Rengørings- og desinfektionspladser på samlesteder, eksportisolationsstalde, destruktionsanstalter og slagterier, hvor der rengøres og desinficeres transportmidler, der har været i kontakt med levende klovbærende dyr, affald fra klovbærende dyr eller lignende produkter skal godkendes af fødevareregionen.</p>\r\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Rengørings- og desinfektionspladser, beliggende på andre end de i stk. 1 nævnte steder, skal ligeledes godkendes i henhold til denne bekendtgørelse, såfremt der på pladsen rengøres og desinficeres transportmidler, der i udlandet har været i kontakt med levende klovbærende dyr, affald fra klovbærende dyr eller lignende produkter.</p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> I denne bekendtgørelse betyder tjenestemodtager enhver fysisk eller juridisk person, som anvender eller ønsker at anvende en tjenesteydelse.</p>\r\n      <p class=\"ParagrafGruppeOverskrift\"><span id=\"Kap0_X2\">Godkendelse</span></p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Ansøgningen om godkendelse skal fremsendes til den fødevareregion, hvor rengørings- og desinfektionspladsen er beliggende. Ansøgningen skal indeholde en detaljeret plan over, samt beskrivelse af det anlæg, der ønskes etableret. Det er en betingelse for at kunne godkendes, at rengørings- og desinfektionspladsen, jf. § 1, opfylder følgende vilkår, jf. endvidere stk. 2:</p>\r\n      <p class=\"Liste1\"><span class=\"Liste1Nr\" id=\"Par3_Stk1_Num1\">1)</span> At der på rengørings- og desinfektionspladsen forefindes egnet udstyr til rengøring og desinficering af transportmidler.</p>\r\n      <p class=\"Liste1\"><span class=\"Liste1Nr\" id=\"Par3_Stk1_Num2\">2)</span> At der, såfremt der rengøres og desinficeres flere transportmidler samtidig, er opsat fysisk afskærmning mellem hvert transportmiddel. Afskærmningen skal effektivt hindre tilsprøjtning fra andre transportmidler.</p>\r\n      <p class=\"Liste1\"><span class=\"Liste1Nr\" id=\"Par3_Stk1_Num3\">3)</span> At der på rengørings- og desinfektionspladsen forefindes et passende spildevandsanlæg, f.eks. i form af tilslutning til offentligt spildevandsanlæg.</p>\r\n      <p class=\"Liste1\"><span class=\"Liste1Nr\" id=\"Par3_Stk1_Num4\">4)</span> At der forefindes fast underlag på hele området, således at der effektivt kan foretages rengøring og desinfektion af rengørings- og desinfektionspladsen m.v.</p>\r\n      <p class=\"Liste1\"><span class=\"Liste1Nr\" id=\"Par3_Stk1_Num5\">5)</span> At der forefindes faciliteter til opbevarelse af gødning og strøelse. Faciliteterne skal være afskærmet, således at der ikke derfra kan forekomme smittespredning af husdyrsygdomme.</p>\r\n      <p class=\"Liste1\"><span class=\"Liste1Nr\" id=\"Par3_Stk1_Num6\">6)</span> At der foreligger en aftale, der skal være godkendt af fødevareregionen, om bortskaffelse af gødning m.v. fra rengørings- og desinfektionspladsen.</p>\r\n      <p class=\"Liste1\"><span class=\"Liste1Nr\" id=\"Par3_Stk1_Num7\">7)</span> At der på rengørings- og desinfektionspladsen forefindes både koldt og varmt vand i tilstrækkelig mængde.</p>\r\n      <p class=\"Liste1\"><span class=\"Liste1Nr\" id=\"Par3_Stk1_Num8\">8)</span> At der på rengørings- og desinfektionspladsen altid findes desinfektionsmiddel i tilstrækkelig mængde.</p>\r\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Der skal på rengørings- og desinfektionspladser, hvor der rengøres og desinficeres transportmidler, der i udlandet har været i kontakt med klovbærende dyr, forefindes faciliteter samt personale til udstedelse af dokumentation for, at rengøringen og desinfektionen har fundet sted.</p>\r\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> Ejeren eller føreren af transportmidler, der i udlandet har været i kontakt med klovbærende dyr, skal sikre sig, at der efter hver rengøring og desinfektion udstedes skriftlig dokumentation, med angivelse af dato og tidspunkt for, at rengøringen og desinfektionen har fundet sted. Dokumentationen skal endvidere indeholde oplysninger om, hvilket desinfektionsmiddel der er anvendt. Originalen skal afleveres til ejeren eller føreren af transportmidlet. Rengørings- og desinfektionspladsen skal opbevare en kopi af dokumentationen i mindst 1 år og skal på anmodning forevise dokumentationen for fødevareregionen.</p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Såfremt der på rengørings- og desinfektionspladsens område kommer andre køretøjer, end de i § 1 nævnte, må disse ikke komme i kontakt med transportmidler, der er omfattet af bekendtgørelsen.</p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Godkendelse skal indhentes på ny ved:</p>\r\n      <p class=\"Liste1\"><span class=\"Liste1Nr\" id=\"Par5_Stk1_Num1\">1)</span> Væsentlige bygningsmæssige ændringer.</p>\r\n      <p class=\"Liste1\"><span class=\"Liste1Nr\" id=\"Par5_Stk1_Num2\">2)</span> Væsentlige ændringer i rengørings- og desinfektionspladsens indretning.</p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Den, som overtager ejerskabet af eller ansvaret for en godkendt rengørings- og desinfektionsplads, skal senest en uge efter overtagelsen anmelde denne til fødevareregionen.</p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Fødevareregionen kan tage en godkendelse op til fornyet behandling, når der er forløbet 5 år siden sidste godkendelse.</p>\r\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Fødevareregionen kan tilbagekalde en godkendelse, såfremt:</p>\r\n      <p class=\"Liste1\"><span class=\"Liste1Nr\" id=\"Par7_Stk2_Num1\">1)</span> Rengørings- og desinfektionspladsen ikke opfylder de stillede vilkår, jf. § 2.</p>\r\n      <p class=\"Liste1\"><span class=\"Liste1Nr\" id=\"Par7_Stk2_Num2\">2)</span> Forudsætningerne for godkendelsen ændres væsentligt.</p>\r\n      <p class=\"Stk2\"><span class=\"StkNr\" id=\"Par7_Stk3\">Stk. 3.</span> Fødevareregionen fører kontrol med, at rengørings og desinfektionspladsen til stadighed opfylder betingelserne i § 2.</p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Fødevarestyrelsen træffer afgørelse om godkendelse senest 8 uger efter modtagelsen af ansøgningen og alle nødvendige dokumenter, jf. dog stk. 2.</p>\r\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Fristen i stk. 1 kan forlænges én gang, hvis sagens kompleksitet berettiger det. Fødevarestyrelsen begrunder forlængelsen og varigheden af forlængelsen og meddeler dette til ansøgeren inden udløbet af fristen i stk. 1.</p>\r\n      <p class=\"Stk2\"><span class=\"StkNr\" id=\"Par8_Stk3\">Stk. 3.</span> Ansøgeren må ikke drive rengørings- eller desinfektionspladsen til transportmidler som har været i kontakt med klovbærende dyr m.v., før vedkommende har fået godkendelse hertil af Fødevarestyrelsen.</p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Når Fødevarestyrelsen modtager en ansøgning om godkendelse, sender Fødevarestyrelsen en kvittering til ansøgeren med oplysninger om:</p>\r\n      <p class=\"Liste1\"><span class=\"Liste1Nr\" id=\"Par9_Stk1_Num1\">1)</span> Sagsbehandlingsfristen, jf. § 7, stk. 1 og 2,</p>\r\n      <p class=\"Liste1\"><span class=\"Liste1Nr\" id=\"Par9_Stk1_Num2\">2)</span> at ansøgeren ikke må drive en rengørings- eller desinfektionsplads til transportmidler, før vedkommende har fået en godkendelse hertil af Fødevarestyrelsen, og</p>\r\n      <p class=\"Liste1\"><span class=\"Liste1Nr\" id=\"Par9_Stk1_Num3\">3)</span> klagemulighed.</p>\r\n      <p class=\"ParagrafGruppeOverskrift\"><span id=\"Kap0_X3\">Oplysningspligt</span></p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Tjenesteyder skal oplyse tjenestemodtager om kontaktoplysninger til Fødevarestyrelsen.</p>\r\n      <p class=\"ParagrafGruppeOverskrift\"><span id=\"Kap0_X4\">Straf og ikrafttræden</span></p>\r\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Med bøde straffes den der overtræder § 1, §§ 3-6, eller § 8, stk. 3.</p>\r\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> Straffen kan stige til fængsel i indtil to år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er:</p>\r\n      <p class=\"Liste1\"><span class=\"Liste1Nr\" id=\"Par11_Stk2_Num1\">1)</span> Forvoldt skade på menneskers eller dyrs sundhed eller fremkaldt fare herfor, eller</p>\r\n      <p class=\"Liste1\"><span class=\"Liste1Nr\" id=\"Par11_Stk2_Num2\">2)</span> opnået eller tilsigtet opnået en økonomisk fordel for den pågældende selv eller andre, herunder ved besparelser.</p>\r\n      <p class=\"Stk2\"><span class=\"StkNr\" id=\"Par11_Stk3\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens kapitel 5.</p>\r\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Bekendtgørelsen træder i kraft den 28. december 2009.</p>\r\n      <p class=\"Stk2\"><span class=\"StkNr\" id=\"Par12_Stk2\">Stk. 2.</span> Samtidig ophæves bekendtgørelse nr. 772 af 29. august 2001 om godkendelse af rengørings- og desinfektionspladser til transportmidler som har været i kontakt med klovbærende dyr m.v.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Ministeriet for Fødevarer, Landbrug og Fiskeri, den 15. december 2009</P><P CLASS=SIGN1 ALIGN=\"CENTER\">P.S.V.<BR>Jan Mousing</P><P CLASS=SIGN2 ALIGN=\"RIGHT\">/ Tenna Olsen</P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelse indeholder bestemmelser der gennemfører dele af Europa-Parlamentets og Rådets direktiv nr. 2006/123/EF af 12. december 2006 om tjenesteydelser i det indre marked (EF-Tidende 2006 nr. L376, s. 36).</p>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/12/2009"
        },
        {
            "displayName": "Accession",
            "displayValue": "B20090129505"
        },
        {
            "displayName": "Entydig dokumentidentifikation",
            "displayValue": "AH003603"
        },
        {
            "displayName": "Dato for førstegangsindlæggelse",
            "displayValue": "18/12/2009"
        },
        {
            "displayName": "Dato for indlæggelse",
            "displayValue": "18/12/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1295"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "15/12/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />Fødevarestyrelsen j. nr. 2009-20-2301-00311"
        },
        {
            "displayName": "Stikord",
            "displayValue": "godkendelse, Klovbærendedyr, rengøring- og desinfektion, transport"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}