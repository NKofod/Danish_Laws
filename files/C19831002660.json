{
    "id": 66807,
    "title": "Syn i henhold til lovgivningen om skibes sikkerhed m.v. (* 1) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 10026 af 28/10/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Syn i henhold til lovgivningen om skibes  \r\n\r\n sikkerhed m.v. (* 1) </H1>  \r\n\r\n<P></P>  \r\n\r\n<P>Ifølge industriministeriets bekendtgørelse af 26. juni 1981 om syn og  \r\n\r\n certifikater m.v. med senere ændringer fastsætter direktøren for statens  \r\n\r\n skibstilsyn under fornøden hensyntagen til de af Danmark ratificerede  \r\n\r\n internationale konventioner nærmere regler om de i bekendtgørelsen  \r\n\r\n foreskrevne synsforretningers form og indhold. Endvidere fastsætter  \r\n\r\n direktøren de retningslinier, efter hvilke syn kan foretages af et anerkendt  \r\n\r\n klassifikationsselskab, af udenlandsk myndighed eller af dertil i de enkelte  \r\n\r\n tilfælde særligt bemyndigede personer. </P>  \r\n\r\n<P>I overensstemmelse med ovenstående fastsættes herved følgende: </P>  \r\n\r\n<P>I. Første syn </P>  \r\n\r\n<P>a. Første hovedsyn omfatter en fuldstændig undersøgelse af skibets  \r\n\r\n konstruktion, maskineri, udrustning, skibsbunden udvendig, kedlerne indvendig  \r\n\r\n og udvendig samt konstruktion, udstyr, anlæg og materialer til forebyggelse  \r\n\r\n af forurening. Synet skal være så effektivt, at det derved konstateres, at  \r\n\r\n skibet med hensyn til den almindelige indretning, materiale og  \r\n\r\n konstruktionsmæssige materialedimensioner, stabilitet, kedler og andre  \r\n\r\n trykbeholdere og deres tilbehør, hoved- og hjælpemaskineri, elektriske anlæg,  \r\n\r\n radioanlæg, radiotelegrafanlæg i motorredningsbåde, transportabelt  \r\n\r\n radioudstyr til redningsbåde og -flåder, redningsmidler, brandmelde- og  \r\n\r\n brandslukningsanlæg, lodslejdere og anden udrustning samt konstruktion,  \r\n\r\n udstyr, anlæg og materialer til forebyggelse af forurening fuldstændig  \r\n\r\n opfylder alle i lovgivningen om skibes sikkerhed indeholdte forskrifter for  \r\n\r\n skibe af den pågældende art og størrelse i den fart, hvortil skibet er  \r\n\r\n bestemt. Det skal konstateres, at skibets arbejdssteder og opholdsrum er  \r\n\r\n indrettet således, at der er taget mest muligt hensyn til sikkerheden og  \r\n\r\n sundhedstilstanden om bord, de ombordværendes velbefindende og deres  \r\n\r\n beskyttelse mod støj og andre skadelige påvirkninger. Synet skal også være så  \r\n\r\n effektivt, at det derved konstateres, at alle skibets dele og udrustning på  \r\n\r\n enhver måde er tilfredsstillende udført, at skibet er forsynet med de  \r\n\r\n skibslys, signalfigurer, midler til afgivelse af lydsignaler og nødsignaler,  \r\n\r\n som er foreskrevet i de internationale søvejsregler. </P>  \r\n\r\n<P>Første hovedsyn afholdes altid af statens skibstilsyn. </P>  \r\n\r\n<P>For klassede skibe vil de af vedkommende klassifikationsselskab afholdte  \r\n\r\n syn kunne anses som fyldestgørende for så vidt angår de dele af skibet, der  \r\n\r\n er opført på klassifikationsselskabets erklæring om dele, som er omfattet af  \r\n\r\n selskabets regler og undersøgelser i det omfang, disse regler og  \r\n\r\n undersøgelser mindst svarer til gældende danske krav. Skibstilsynet kan dog  \r\n\r\n når som helst gennemføre yderligere kontrol også af sådanne dele. </P>  \r\n\r\n<P>b. Første fribordssyn omfatter en fuldstændig undersøgelse af skibets  \r\n\r\n konstruktion og udrustning i det omfang, dette er omfattet af bestemmelserne  \r\n\r\n om lastelinier for skibe. Synet skal være så effektivt, at det derved sikres,  \r\n\r\n at indretninger, materiale og materialedimensioner fuldstændigt opfylder  \r\n\r\n gældende forskrifter om lastelinier. </P>  \r\n\r\n<P>For klassede skibe kan synet foretages af vedkommende  \r\n\r\n klassifikationsselskab. </P>  \r\n\r\n<P>For uklassede skibe foretages synet af statens skibstilsyn. </P>  \r\n\r\n<P>II. Periodiske syn </P>  \r\n\r\n<P>a. Periodiske hovedsyn omfatter en undersøgelse af konstruktionen, kedler  \r\n\r\n og andre trykbeholdere, maskineri, udrustning, skibsbunden udvendig samt  \r\n\r\n konstruktion, udstyr, anlæg og materialer til forebyggelse af forurening.  \r\n\r\n Synet skal være så effektivt, at det derved konstateres, at skibet for så  \r\n\r\n vidt angår konstruktion, kedler og andre trykbeholdere og deres tilbehør,  \r\n\r\n hoved- og hjælpemaskineri, elektriske anlæg, radioanlæg, radiotelegrafanlæg i  \r\n\r\n motorredningsbåde, transportabelt radioudstyr for redningsbåde og -flåder,  \r\n\r\n redningsmidler, brandmelde- og brandslukningsanlæg, lodslejdere og anden  \r\n\r\n udrustning samt konstruktion, udstyr, anlæg og materialer til forebyggelse af  \r\n\r\n forurening er i tilfredsstillende stand og egnet for den anvendelse, hvortil  \r\n\r\n det er bestemt, og at det opfylder alle i lovgivningen om skibes sikkerhed  \r\n\r\n indeholdte forskrifter for skibe af den pågældende art og størrelse i den  \r\n\r\n fart, hvortil det er bestemt. Synet skal også omfatte skibslysene,  \r\n\r\n signalfigurerne og midlerne til afgivelse af lydsignaler samt nødsignalerne,  \r\n\r\n som føres om bord i skibet med henblik på at sikre, at de opfylder  \r\n\r\n lovgivningen om skibes sikkerhed samt forskrifterne i de internationale  \r\n\r\n søvejsregler. </P>  \r\n\r\n<P>For passagerskibe skal de dele af det periodiske hovedsyn, der vedrører  \r\n\r\n konstruktion, udstyr, anlæg og materialer til forebyggelse af forurening, i  \r\n\r\n de år, hvor det internationale certifikat om forebyggelse af olieforurening  \r\n\r\n ikke skal fornyes, udføres som foreskrevet for disse dele under henholdsvis  \r\n\r\n årligt eller mellemliggende syn. </P>  \r\n\r\n<P>For lastskibe på 500 tons og derover og for fiskeskibe på 24 m og derover  \r\n\r\n i længde omfatter periodisk hovedsyn ikke de dele af skibet, der indgår i det  \r\n\r\n periodiske udrustningssyn (jfr. litra b nedenfor). </P>  \r\n\r\n<P>Såfremt skibets klasse er opretholdt, vil kravet om periodisk hovedsyn for  \r\n\r\n klassede skibe kunne anses for opfyldt for så vidt angår de dele af skibet,  \r\n\r\n der er opført på klassifikationsselskabets ovennævnte liste, i det omfang  \r\n\r\n selskabets regler og undersøgelser mindst svarer til gældende danske krav.  \r\n\r\n</P>  \r\n\r\n<P>For klassede passagerskibe skal den udvendige skibsbund dog synes hvert  \r\n\r\n år, uanset om det pågældende klassifikationsselskabs regler ikke foreskriver  \r\n\r\n årligt bundsyn for passagerskibe. </P>  \r\n\r\n<P>b. Udrustningssyn omfatter en fuldstændig undersøgelse af skibets  \r\n\r\n redningsmidler (bortset fra radiotelegrafanlæg i motorredningsbåde eller  \r\n\r\n transportabelt radioanlæg for redningsbåde og -flåder), brandmelde- og  \r\n\r\n brandslukningsmidler, lodslejdere, skibslys, signalfigurer og midler til at  \r\n\r\n afgive nød- og lydsignaler samt brandkontrolplanerne og anden udrustning med  \r\n\r\n henblik på at sikre, at kravene i lovgivningen om skibes sikkerhed samt  \r\n\r\n forskrifterne i de internationale søvejsregler er opfyldt. </P>  \r\n\r\n<P>c. Bundsyn omfatter undersøgelse af den udvendige skibsbund, roret,  \r\n\r\n skrueakslen og alle under dybeste lastelinie anbragte søforbindelser samt  \r\n\r\n undersøgelse af skibets kedler og lignende. </P>  \r\n\r\n<P>For klasset skib anses kravet om bundsyn for opfyldt, såfremt skibets  \r\n\r\n klasse er opretholdt. </P>  \r\n\r\n<P>d. Årligt syn på skrog, maskineri og udrustning omfatter en visuel  \r\n\r\n inspektion af skibet og dets udstyr samt prøver i et omfang, der sikrer, at  \r\n\r\n dette er tilfredsstillende vedligeholdt og ikke uden tilladelse ændret, samt  \r\n\r\n at skibet og dets udstyr med hensyn til forureningsforebyggelse er  \r\n\r\n tilfredsstillende for den fart, skibet er bestemt til. </P>  \r\n\r\n<P>e. Mellemliggende syn </P>  \r\n\r\n<P CLASS=PUNKT> <B>1.</B> Mellemliggende syn af alle olietankskibe på 150  \r\n\r\n tons og derover samt af alle andre skibe på 400 tons og derover skal med  \r\n\r\n hensyn til forureningsforebyggelse sikre, at udstyret og de dermed forbundne  \r\n\r\n pumpe- og rørsystemer, herunder systemer til registrering og kontrol af  \r\n\r\n olieudtømning, system til tankrensning med råolie, udstyr til separation af  \r\n\r\n olieholdigt vand og oliefiltreringsanlæg fuldstændig opfylder de pågældende  \r\n\r\n forskrifter samt er i god driftsmæssig stand. </P>  \r\n\r\n<P CLASS=PUNKT> <B>2.</B> Mellemliggende syn af tankskibe på 10 år eller  \r\n\r\n derover omfatter tillige en omhyggelig gennemgang af skibet i et sådant  \r\n\r\n omfang, at det sikres, at betingelserne for udstedelse af  \r\n\r\n konstruktionssikkerhedscertifikat er opretholdt, og at skibet kan anvendes  \r\n\r\n sikkert. </P>  \r\n\r\n<P>f. Radio- og radarsyn omfatter besigtigelse og kontrol af forskrevne  \r\n\r\n radio- og radaranlæg, herunder radioanlæg i motorredningsbåde og  \r\n\r\n transportabelt radioudstyr for redningsbåde og -flåder, til konstatering af,  \r\n\r\n at de i lovgivningen om skibes sikkerhed for sådanne anlæg indeholdte  \r\n\r\n forskrifter er opfyldt. </P>  \r\n\r\n<P>g. Fribordssyn </P>  \r\n\r\n<P CLASS=PUNKT> <B>1.</B> Det periodiske fribordssyn skal være så effektivt,  \r\n\r\n at det derved sikres, at konstruktion, udrustning, indretninger, materiale og  \r\n\r\n materialedimensioner fuldstændigt opfylder forskrifterne om lastelinier. </P>  \r\n\r\n<P CLASS=PUNKT> <B>2.</B> Den periodiske undersøgelse skal sikre, at der ikke  \r\n\r\n i skibet er foretaget sådanne forandringer ved skrog eller overbygninger, som  \r\n\r\n kunne påvirke beregningerne til bestemmelse af laseliniernes plads. Det skal  \r\n\r\n endviderekonstateres, at indretninger og anordninger til: </P>  \r\n\r\n<P>beskyttelse af åbninger </P>  \r\n\r\n<P>rækværk </P>  \r\n\r\n<P>lænseporte og </P>  \r\n\r\n<P>adgange til mandskabsrum </P>  \r\n\r\n<P>er vedligeholdt i fyldestgørende stand. </P>  \r\n\r\n<P>De ovennævnte periodiske syn afholdes således: </P>  \r\n\r\n<P>Af statens skibstilsyn </P>  \r\n\r\n<P>Periodisk hovedsyn i passagerskibe, i uklassede lastskibe og i fiskeskibe  \r\n\r\n</P>  \r\n\r\n<P>Udrustningssyn i passagerskibe, i uklassede lastskibe på 500 tons og  \r\n\r\n derover og i fiskeskibe </P>  \r\n\r\n<P>Bundsyn i uklassede skibe </P>  \r\n\r\n<P>Årligt syn i uklassede skibe </P>  \r\n\r\n<P>Mellemliggende syn i uklassede skibe </P>  \r\n\r\n<P>Fribordssyn i uklassede skibe </P>  \r\n\r\n<P>Radio- og radarsyn </P>  \r\n\r\n<P>Statens skibstilsyn udfører normalt ikke andre periodiske syn end  \r\n\r\n ovennævnte. </P>  \r\n\r\n<P>Under særlige omstændigheder vil statens skibstilsyn i det enkelte  \r\n\r\n tilfælde kunne bemyndige særlige personer eller institutioner til helt eller  \r\n\r\n delvis at foretage ovennævnte syn. </P>  \r\n\r\n<P>Af vedkommende klassifikationsselskab </P>  \r\n\r\n<P>De dele af udrustningssyn i klassede lastskibe på 500 tons og derover, der  \r\n\r\n er nødvendige for udstedelse af udrustningssikkerhedscertifikat. </P>  \r\n\r\n<P>Periodiske hovedsyn i klassede lastskibe </P>  \r\n\r\n<P>Bundsyn i klassede skibe </P>  \r\n\r\n<P>Årligt syn i klassede lastskibe </P>  \r\n\r\n<P>Mellemliggende syn i klassede lastskibe </P>  \r\n\r\n<P>Fribordssyn i klassede skibe </P>  \r\n\r\n<P>Af det enkelte skibs fører og maskinchef efter bemyndigelse fra statens  \r\n\r\n skibstilsyn i hvert enkelt tilfælde. </P>  \r\n\r\n<P>De dele af periodisk hovedsyn i klassede lastskibe, som ikke er omfattet  \r\n\r\n af klassifikationsselskabets tilsyn. </P>  \r\n\r\n<P>De dele af udrustninssyn i klassede lastskibe på 500 tons og derover, der  \r\n\r\n ikke står i forbindelse med udstedelse af udrustningssikkerhedscertifikat.  \r\n\r\n</P>  \r\n\r\n<P>Udrustningssyn i lastskibe under 500 tons. </P>  \r\n\r\n<P>Af udenlandsk myndighed </P>  \r\n\r\n<P>Syn, der er nødvendige for udstedelse af internationale certifikater, kan  \r\n\r\n i visse tilfælde afholdes af udenlandsk myndighed. </P>  \r\n\r\n<P>Når sådant syn ønskes afholdt, må der gennem den stedlige danske  \r\n\r\n udenrigsrepræsentation rettes henvendelse til vedkommende myndighed. </P>  \r\n\r\n<P>Direktoratet for statens skibstilsyn, oktober 1983 </P>  \r\n\r\n</DIV>",
    "isHistorical": true,
    "editorialNotes": [
        "(* 1) Bkg. i Skibstilsynets Meddelelser nr. 377, 19831028"
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19831002660"
        },
        {
            "displayName": "Entydig dokumentidentifikation",
            "displayValue": "CM025980"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10026"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "28/10/1983"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}