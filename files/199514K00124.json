{
    "id": 108683,
    "title": "1995 BTL 124   BETÆNKNING OVER FORSLAG TIL LOV OM ÆNDRING AF FÆRDSELSLOVEN    NR L 124 1995-96, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1995/1 BTL 124",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 124 </P>  \r\n\r\n<P></P>  \r\n\r\n<P>Betænkning over Forslag til lov om ændring af færdselsloven <BR>  \r\n\r\n Nr L 124 1995-96, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19951212 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til trafikministeren, som denne har besvaret skriftligt. </P>  \r\n\r\n<P>Der er af trafikministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af Venstres  \r\n\r\n og Fremskridtspartiets medlemmer) lovforslaget til <I>vedtagelse</I> med de  \r\n\r\n stillede ændringsforslag. </P>  \r\n\r\n<P>Et <I>mindretal</I> (Venstres og Fremskridtspartiets medlemmer af  \r\n\r\n udvalget) indstiller lovforslaget til <I>forkastelse</I> ved 3. behandling,  \r\n\r\n men vil stemme for de stillede ændringsforslag. </P>  \r\n\r\n<P>Et mindretal inden for mindretallet (Fremskridtspartiets medlem af  \r\n\r\n udvalget) finder lovforslaget helt urimeligt. Det er ikke længe siden,  \r\n\r\n Danmark havde den store gebyrskandale, hvor det blev opdaget, at staten  \r\n\r\n opkrævede alt for høje gebyrer, som slet ikke svarede til de faktiske  \r\n\r\n udgifter. </P>  \r\n\r\n<P>For at dæmme op for dette blev gebyrerne indføjet i lovgivningen,  \r\n\r\n hvorefter gebyrerne var at sammenligne med skatter og dermed blev gjort  \r\n\r\n lovlige. </P>  \r\n\r\n<P>Dengang blev det proklameret, at nok var de gebyrer, der blev ført direkte  \r\n\r\n ind i loven, for høje, men med tiden ville den almindelige pris- og  \r\n\r\n lønudvikling bevirke, at gebyrerne kom til at svare til de faktiske  \r\n\r\n omkostninger. </P>  \r\n\r\n<P>Fremskridtspartiet advarede dengang mod optagelsen af gebyrerne i  \r\n\r\n lovgivningen, dels fordi Fremskridtspartiet mente, at gebyrerne anstændigvis  \r\n\r\n skulle sættes ned, så de svarede til de faktiske udgifter, men også fordi  \r\n\r\n Fremskridtspartiet allerede dengang forudså, at der med indføringen af  \r\n\r\n gebyrerne direkte i lovgivningen var sat et hav af skatteskruer ind, som  \r\n\r\n regeringen ville skrue på, når der mangler penge i statskassen. </P>  \r\n\r\n<P>Desværre fik Fremskridtspartiet ret. Regeringen mangler penge, og straks  \r\n\r\n bliver der skruet op for gebyrerne. Ikke nok med, at der bliver skruet op for  \r\n\r\n gebyrerne, der indsættes også en bestemmelse om, at gebyrerne fremover skal  \r\n\r\n pris- og lønfremskrives, hvilket bevirker, at gebyrerne til evig tid vil være  \r\n\r\n langt over de faktiske udgifter. </P>  \r\n\r\n<P>I sin kamp for at skjule de enorme udgifter, regeringen har pålagt  \r\n\r\n Danmark, søger den rundt i alle afkroge for at finde grundlag for at opkræve  \r\n\r\n skjulte skatter. Jo mere skatterne bliver spredt, des mindre chance har  \r\n\r\n skatteborgerne for at opdage det. Det er naturligvis ikke rimeligt.  \r\n\r\n Regeringen burde stå ærligt frem og sige, at statsfinanserne er kørt helt af  \r\n\r\n sporet, men det tør regeringen jo ikke. </P>  \r\n\r\n<P>ÆndringsforslagAf <I>trafikministeren,</I> tiltrådt af <I>udvalget:</I>  \r\n\r\n</P>  \r\n\r\n<P>Til § 2 <B>1)</B> I <I>stk. 1</I> indsættes efter &#187;jf. dog stk.  \r\n\r\n 2&#171; ordene: &#187;og 3&#171;. </P>  \r\n\r\n<P> <B>2)</B> Efter stk. 2 indsættes som nyt stykke: </P>  \r\n\r\n<P> <I>&#187;Stk. 3.</I> Forhøjelsen af de i § 124 o, stk. 1, som affattet  \r\n\r\n ved denne lovs § 1, nr. 9, nævnte beløb får virkning for det enkelte  \r\n\r\n prøveskilt fra og med den første betalingsperiode, der begynder den 15.  \r\n\r\n januar 1996 eller senere.&#171; </P>  \r\n\r\n<P>Bemærkninger </P>  \r\n\r\n<P>Til nr. 2 Ændringsforslaget er nødvendigt, da betaling for benyttelsen af  \r\n\r\n faste prøveskilte opkræves og inddrives på samme måde som vægtafgift af  \r\n\r\n motorkøretøjer, jf. registreringsbekendtgørelsens § 125, stk. 2,  \r\n\r\n (Justitsministeriets, nu Trafikministeriets, bekendtgørelse nr. 18 af 10.  \r\n\r\n januar 1992 med senere ændringer). </P>  \r\n\r\n<P>Dette indebærer, at betaling for faste prøveskilte forfalder fordelt over  \r\n\r\n alle årets måneder afhængig af, hvornår skiltene er udleveret. </P>  \r\n\r\n<P>Ifølge ændringsforslaget vil den forhøjede betaling først blive opkrævet,  \r\n\r\n når den nuværende betalingsperiode udløber. </P>  \r\n\r\n<P>Dorte Bennedsen (S) Erling Christensen (S) Holger Graversen (S) Per  \r\n\r\n Kaalund (S) Lissa Mathiasen (S) Margrete Auken (SF) nfmd. <I>Bjørn Elmquist  \r\n\r\n (RV)</I> fmd. <I>Søren Søndergaard (EL) Sonja Albrink (CD) Birthe Rønn  \r\n\r\n Hornbech (V) Inge Dahl-Sørensen (V) Svend Aage Jensby (V) Erling Oxdam (V)  \r\n\r\n Helge Adam Møller (KF) John Vinther (KF) Gitte Seeberg (KF) Tom Behnke (FP)  \r\n\r\n</I></P>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/01/1996"
        },
        {
            "displayName": "Accession",
            "displayValue": "199514K00124"
        },
        {
            "displayName": "Entydig dokumentidentifikation",
            "displayValue": "CL000212"
        },
        {
            "displayName": "Dato for førstegangsindlæggelse",
            "displayValue": "02/01/1996"
        },
        {
            "displayName": "Dato for indlæggelse",
            "displayValue": "02/01/1996"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "124"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}