{
    "id": 99913,
    "title": "Forslag til folketingsbeslutning om forsøg med lægeligt ordineret heroin til særlig hårdt belastede stofmisbrugere",
    "documentTypeId": "480",
    "isSagsforlobPeriodValid": true,
    "shortName": "2006/1 BSF 143",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 30. marts 2007 af Kamal Qureshi (SF),  \r\n\r\n Ole Sohn (SF), Mette Frederiksen (S),  \r\n\r\n Charlotte Fischer (RV) og Line Barfod (EL)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om  \r\n\r\n forsøg med lægeligt ordineret heroin til særlig hårdt belastede  \r\n\r\n<BR>  \r\n\r\n stofmisbrugere  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Folketinget opfordrer regeringen til inden&nbsp;den 15. oktober  \r\n\r\n 2007 at fremsætte lovforslag og/eller foretage de fornødne ændringer af  \r\n\r\n administrative forskrifter, der sikrer, at der kan&nbsp;igangsættes&nbsp;et  \r\n\r\n forsøg med heroinunderstøttet behandling.  \r\n\r\n</P>  \r\n\r\n<P class=\"Tekst\">  \r\n\r\n Forsøget skal tilrettelægges således, at det tilgodeser følgende  \r\n\r\n forhold:  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Forsøget skal have en  \r\n\r\n tidshorisont og et forsøgsdesign, som tilgodeser etiske og videnskabelige  \r\n\r\n kriterier for behandling og forsøg.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Forsøget skal være  \r\n\r\n tilrettelagt således, at det rettes mod de særlig hårdt belastede  \r\n\r\n stofmisbrugere.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Forsøget skal være  \r\n\r\n godkendt og underlagt løbende kontrol og evaluering fra relevante  \r\n\r\n myndigheder.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Heroin skal være et  \r\n\r\n sekundært element i behandlingen, der skal understøttes af en tilstrækkelig  \r\n\r\n psykosocial behandling.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Forsøget skal  \r\n\r\n gennemføres i sundhedsmæssigt forsvarlige faciliteter under overvågning og  \r\n\r\n støtte  \r\n\r\n fra sundhedsfagligt personale.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Den lægeligt  \r\n\r\n ordinerede heroin må ikke kunne omsættes illegalt.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Forsøget må ikke  \r\n\r\n omfatte unge under 18 år.  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n &nbsp;  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til forslaget  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Baggrund  \r\n\r\n</P>  \r\n\r\n<P class=\"Tekst9\">  \r\n\r\n Det er nødvendigt med nye tiltag i dansk narkopolitik, og det  \r\n\r\n er især nødvendigt at forbedre situationen på stofmisbrugsområdet for de  \r\n\r\n dårligst stillede stofmisbrugere. Trods en økonomisk opprioritering og  \r\n\r\n udbygning  \r\n\r\n af behandlingsindsatsen fra midten af 1990&#146;erne er der i Danmark fortsat  \r\n\r\n en  \r\n\r\n lige så høj dødelighed som i 1995.  \r\n\r\n</P>  \r\n\r\n<P class=\"Tekst9\">  \r\n\r\n Gennem en længere årrække har der været debat om muligheden for  \r\n\r\n at anvende lægeligt ordineret heroin i behandlingen af særlig udsatte  \r\n\r\n heroinmisbrugere, som ikke er i stand til at profitere af det eksisterende  \r\n\r\n behandlingssystem.  \r\n\r\n I debatten om anvendelse af heroin som behandlingselement har der været  \r\n\r\n anført  \r\n\r\n påstande om, at heroin skulle erstatte forebyggelse og behandling og kun er  \r\n\r\n skadereduktion.  \r\n\r\n Lægeordineret heroin skal imidlertid hverken erstatte forebyggelse eller  \r\n\r\n behandling, men skal anskues som et element i et samlet spekter af de midler,  \r\n\r\n der kan anvendes i stofmisbrugsbehandlingen.  \r\n\r\n</P>  \r\n\r\n<P class=\"Tekst9\">  \r\n\r\n Folketingets høring om lægelig ordinering af heroin til hårdt  \r\n\r\n belastede narkomaner den 21. oktober 1998 og Folketingets Socialudvalgs  \r\n\r\n studierejse til Schweiz i 1996 og til Holland i 1998 nuancerede og  \r\n\r\n underbyggede  \r\n\r\n debattens betydning og viste et behov for øget viden om behandlingsformer,  \r\n\r\n der  \r\n\r\n kan hjælpe de hårdest belastede stofmisbrugere og sænke de alt for høje  \r\n\r\n dødstal  \r\n\r\n blandt stofmisbrugere i Danmark.  \r\n\r\n</P>  \r\n\r\n<P class=\"Tekst9\">  \r\n\r\n Den Danske Lægeforening har anbefalet, at man etablerer et  \r\n\r\n forsøg, og ser ingen sundhedsrisici for stofmisbrugeren eller etiske  \r\n\r\n konflikter  \r\n\r\n for sine medlemmer ved at deltage. Der henvises til artiklen »Ja til  \r\n\r\n ordination  \r\n\r\n af heroin« af Jesper Poulsen, formand for Den Almindelige Danske  \r\n\r\n Lægeforening,  \r\n\r\n i Ugeskrift for Læger, 2001, 163(19):2609.  \r\n\r\n</P>  \r\n\r\n<P class=\"Tekst9\">  \r\n\r\n Politiet er også fremkommet med positive tilkendegivelser om et  \r\n\r\n forsøg med heroin, hvis udleveringen sikres, så heroinen ikke kan forhandles  \r\n\r\n videre illegalt, og hvis forsøget nedsætter de kriminelle aktiviteter.  \r\n\r\n Ligeledes  \r\n\r\n har et utal af sociale organisationer og andre, der arbejder med de mest  \r\n\r\n udsatte narkomaner, ønsket et dansk forsøg.  \r\n\r\n</P>  \r\n\r\n<P class=\"Tekst9\">  \r\n\r\n Folketingets opgave er at skabe en narkopolitik, der etablerer  \r\n\r\n strafferetlige sanktioner over for producenter og distributører af narkotika  \r\n\r\n og  \r\n\r\n varetager de humanitære opgaver, der er forbundet med stofmisbrug. De  \r\n\r\n humanitære mål i narkotikapolitikken skal være, at man gennem forebyggelse  \r\n\r\n begrænser  \r\n\r\n tilgangen af nye stofmisbrugere, at man gennem flere differentierede  \r\n\r\n behandlingstilbud understøtter, at flere stofmisbrugere kommer i og  \r\n\r\n gennemfører  \r\n\r\n en behandling, og at man &#150; ud fra et princip om at reducere skaderne  \r\n\r\n &#150; yder tilstrækkelig  \r\n\r\n hjælp, så færre stofmisbrugere dør og flere får et bedre liv.  \r\n\r\n</P>  \r\n\r\n<P class=\"Tekst9\">  \r\n\r\n De variationer, der er mellem, hvad man mener fagligt og  \r\n\r\n videnskabeligt, og hvad man mener politisk, er vigtige at få afklaret, og  \r\n\r\n etableringen af et dansk forsøg med lægeordineret heroin kan være med til at  \r\n\r\n belyse dette og give ny viden om behandlingen af heroinmisbrug.  \r\n\r\n</P>  \r\n\r\n<P class=\"Tekst9\">  \r\n\r\n En række europæiske lande har nu opnået gode erfaringer med  \r\n\r\n lægeordineret heroin. Forslagsstillerne anerkender, at de sociokulturelle  \r\n\r\n forskelle landene imellem betyder, at erfaringerne fra de udenlandske forsøg  \r\n\r\n ikke blot kan overføres til Danmark, men at det er nødvendigt, at Danmark  \r\n\r\n igangsætter  \r\n\r\n sit eget forsøg.  \r\n\r\n</P>  \r\n\r\n<P class=\"Tekst9\">  \r\n\r\n Et eksempel på udsatte grupper af heroinafhængige, som et  \r\n\r\n behandlingsforsøg med heroin vil kunne omfatte, er stofmisbrugere, som ud  \r\n\r\n over  \r\n\r\n misbrug også har en psykisk lidelse, stofmisbrugere med flere mislykkede  \r\n\r\n behandlinger bag sig, og stofmisbrugere som er hiv-positive. De eksisterende  \r\n\r\n tilbud  \r\n\r\n til disse grupper har vist sig utilstrækkelige. Et forsøg med  \r\n\r\n heroinunderstøttet  \r\n\r\n behandling vil give mulighed for at udvikle behandlingstilbud, der tilgodeser  \r\n\r\n det nuværende, udækkede omsorgs- og behandlingsbehov, og vil tillige give ny  \r\n\r\n viden om de midler, der kan anvendes i behandling af stofmisbrug.  \r\n\r\n</P>  \r\n\r\n<P class=\"Tekst9\">  \r\n\r\n Forsøget skal selvfølgelig være fagligt funderet i relation til  \r\n\r\n de hårdest belastede stofmisbrugere, og forslagsstillerne formoder, at et  \r\n\r\n dansk  \r\n\r\n forsøg i første omgang omhandler mellem ca. 100 og 200 deltagere.  \r\n\r\n</P>  \r\n\r\n<P class=\"Tekst9\">  \r\n\r\n For så vidt angår de økonomiske konsekvenser af et forsøg, er  \r\n\r\n disse omtalt af indenrigs- og sundhedsministeren i dennes svar af 9. februar  \r\n\r\n 2007 på spørgsmål nr. S 2468, idet det i svaret beskrevne forsøg dog bygger  \r\n\r\n på  \r\n\r\n andre forudsætninger end dette beslutningsforslag. På baggrund af de  \r\n\r\n hollandske  \r\n\r\n erfaringer formoder forslagsstillerne endvidere, at forsøget kan gennemføres  \r\n\r\n billigere end vurderet af ministeren. Under alle omstændigheder synes  \r\n\r\n beløbet&nbsp;dog  \r\n\r\n overkommeligt set i forhold til de&nbsp;enorme menneskelige omkostninger, der  \r\n\r\n gør sig gældende i dag for de hårdest belastede narkomaner,&nbsp;hvor  \r\n\r\n forsøget  \r\n\r\n ikke er gennemført.  \r\n\r\n</P>  \r\n\r\n<P class=\"Tekst9\">  \r\n\r\n Det er ikke muligt at konkludere entydigt på de etiske  \r\n\r\n aspekter, der er forbundet med at anvende det stof, som stofmisbrugeren er  \r\n\r\n afhængig af, i behandlingen af afhængigheden. Sat over for de meget høje  \r\n\r\n dødstal og de menneskeligt fornedrende forhold, visse stofmisbrugere lever  \r\n\r\n under, er forslaget, der prioriterer menneskelig kontakt, omsorg og  \r\n\r\n værdighed,  \r\n\r\n efter forslagsstillernes opfattelse et etisk forsvarligt alternativ.  \r\n\r\n</P>  \r\n\r\n<P class=\"Tekst9\">  \r\n\r\n Stoffrihed har altid været det primære mål i den danske  \r\n\r\n narkotikapolitik og bør stadig være det, men narkotikapolitikken bør samtidig  \r\n\r\n anskues ud fra, at det ikke er det endegyldige, endsige realistiske, mål for  \r\n\r\n alle stofmisbrugere. Til den gruppe, som ikke nås af det etablerede  \r\n\r\n behandlingssystem, er det nødvendigt at være åben over for etablering af  \r\n\r\n tilbud, der kan tilgodese denne gruppes behov for et værdigt liv og reducere  \r\n\r\n de  \r\n\r\n skader, som de ved deres stofafhængighed påfører sig selv og samfundet.  \r\n\r\n</P>  \r\n\r\n<P class=\"Tekst9\">  \r\n\r\n Folketinget kan ved at vedtage dette beslutningsforslag være  \r\n\r\n med til at reducere og forebygge disse skader og samtidig øge muligheden for,  \r\n\r\n at de særlig udsatte stofmisbrugere ikke marginaliseres, men i stedet ydes  \r\n\r\n den  \r\n\r\n hjælp, et velfærdssamfund er forpligtet til at give borgere, der er kommet i  \r\n\r\n social og menneskelig nød.  \r\n\r\n</P>  \r\n\r\n<P class=\"Tekst9\">  \r\n\r\n Forsøget skal tilrettelægges således, at det tilgodeser  \r\n\r\n følgende forhold:  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Forsøget  \r\n\r\n skal have en tidshorisont og et forsøgsdesign, som tilgodeser etiske og  \r\n\r\n videnskabelige kriterier for behandling og forsøg.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Forsøget  \r\n\r\n skal være tilrettelagt således, at det rettes mod de særlig hårdt belastede  \r\n\r\n stofmisbrugere.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Forsøget  \r\n\r\n skal være godkendt og underlagt løbende kontrol og evaluering fra relevante  \r\n\r\n myndigheder.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Heroin  \r\n\r\n skal være et sekundært element i behandlingen, der skal understøttes af en  \r\n\r\n tilstrækkelig  \r\n\r\n psykosocial behandling.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Forsøget  \r\n\r\n skal gennemføres i sundhedsmæssigt forsvarlige faciliteter under overvågning  \r\n\r\n og  \r\n\r\n støtte fra sundhedsfagligt personale.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Den  \r\n\r\n lægeligt ordinerede heroin må ikke kunne omsættes illegalt.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Forsøget  \r\n\r\n må ikke omfatte unge under 18 år.  \r\n\r\n</P>  \r\n\r\n<P>  \r\n\r\n &nbsp;  \r\n\r\n</P>  \r\n\r\n<P class=\"NormalInd9\">  \r\n\r\n &nbsp;  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Kamal Qureshi  \r\n\r\n</B>  \r\n\r\n (SF):  \r\n\r\n</P>  \r\n\r\n<P class=\"Tekst0\">  \r\n\r\n Som ordfører for forslagsstillerne tillader jeg mig herved at  \r\n\r\n fremsætte:  \r\n\r\n</P>  \r\n\r\n<P class=\"Tekst0\">  \r\n\r\n<I>  \r\n\r\n Forslag til  \r\n\r\n folketingsbeslutning om forsøg med lægeligt ordineret heroin til særlig hårdt  \r\n\r\n belastede  \r\n\r\n<BR>  \r\n\r\n stofmisbrugere.  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 143).  \r\n\r\n</P>  \r\n\r\n<P class=\"Tekst1\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2006/1 BF 143",
            "stateLabel": "Bortfaldet",
            "references": [
                {
                    "shortName": "2006/1 BSF 143",
                    "title": "Forslag til folketingsbeslutning om forsøg med lægeligt ordineret heroin til særlig hårdt belastede stofmisbrugere",
                    "presentationName": "Beslutningsforslag som fremsat",
                    "documentTypeId": 480,
                    "documentId": 99913,
                    "eliUri": "/eli/ft/20061BB00143",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20061/beslutningsforslag/b143/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "30/03/2007"
        },
        {
            "displayName": "Accession",
            "displayValue": "20061BB00143"
        },
        {
            "displayName": "Entydig dokumentidentifikation",
            "displayValue": "AX009270"
        },
        {
            "displayName": "Dato for førstegangsindlæggelse",
            "displayValue": "30/03/2007"
        },
        {
            "displayName": "Dato for indlæggelse",
            "displayValue": "30/03/2007"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "143"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}