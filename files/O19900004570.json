{
    "id": 28506,
    "title": "Slettelse af arbejdsløshedskasse; dokumentation for af sendelse af rykkerskrivelse.",
    "documentTypeId": "300",
    "isSagsforlobPeriodValid": true,
    "shortName": "FOU nr 1990.45",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n A havde ikke betalt sit arbejdsløshedskassekontingent rettidigt for januar  \r\n\r\n 1989. Det fremgik af en edb-udskrift fra arbejdsløshedskassen, at kassen den  \r\n\r\n 10. februar 1989 sendte A en standardrykker, hvorefter A ville blive slettet  \r\n\r\n som medlem af kassen, medmindre hun betalte inden for en bestemt frist.  \r\n\r\n Rykkeren blev sendt som almindeligt brev. A oplyste under sagen, at hun ikke  \r\n\r\n modtog rykkerskrivelsen.  \r\n\r\n</P>  \r\n\r\n<P class=\"Resume\">  \r\n\r\n Da A ikke betalte restancen, blev A ved en afgørelse fra  \r\n\r\n arbejdsløshedskassen slettet som medlem.  \r\n\r\n</P>  \r\n\r\n<P class=\"Resume\">  \r\n\r\n Udover en henstilling om genoptagelse af A's sag gav sagen  \r\n\r\n anledning til en generel drøftelse af spørgsmålet om dokumentation for, at en  \r\n\r\n rykkerskrivelse er afsendt, mellem ombudsmanden, Direktoratet for  \r\n\r\n Arbejdsløshedsforsikringen og Arbejdsmarkedets Ankenævn.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden udtalte, at det principielt ville være rigtigst,  \r\n\r\n hvis rykkerskrivelserne blev sendt anbefalet. Udsendelsen af  \r\n\r\n rykkerskrivelserne  \r\n\r\n som anbefalet brev indebærer imidlertid store ekstraomkostninger. Hertil  \r\n\r\n kommer, at arbejdsløshedsforsikringsloven er under revision. På den baggrund  \r\n\r\n fandt ombudsmanden, at afsendelsen af rykkerskrivelserne som et minimum bør  \r\n\r\n dokumenteres ved en attest fra posthuset om, at skrivelsen er sendt. (J. nr.  \r\n\r\n 1990-629-024).  \r\n\r\n</P>  \r\n\r\n<P class=\"Resume\">  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Slettelse af arbejdsløshedskasse; dokumentation for afsendelse  \r\n\r\n af rykkerskrivelse.  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\" align=\"left\" style='text-align:left;text-indent:0cm'>  \r\n\r\n A klagede  \r\n\r\n over, at hun på grund af kontingentrestance var blevet slettet som medlem af  \r\n\r\n Handels- og Kontorfunktionærernes Arbejdsløshedskasse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Om sagens baggrund fremgik  \r\n\r\n det, at A ikke betalte sit arbejdsløshedskassekontingent rettidigt for januar  \r\n\r\n 1989. Det fremgik af en edb-udskrift fra arbejdsløshedskassen, at kassen den  \r\n\r\n 10. februar 1989 sendte A en standardrykker. Heraf fremgik det, at A ville  \r\n\r\n blive slettet som medlem af arbejdsløshedskassen, såfremt A ikke betalte  \r\n\r\n restancen. Rykkeren blev sendt som almindeligt brev. A oplyste under sagen,  \r\n\r\n at  \r\n\r\n hun ikke modtog rykkerskrivelsen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Da A ikke havde betalt  \r\n\r\n restancen, blev A ved arbejdsløshedskassens afgørelse af 10. marts 1989  \r\n\r\n slettet  \r\n\r\n som medlem af HK's Arbejdsløshedskasse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Direktoratet for  \r\n\r\n Arbejdsløshedsforsikringen tiltrådte arbejdsløshedskassens afgørelse om  \r\n\r\n sletning. Direktoratets begrundelse for afgørelsen var følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter det oplyste har kassen  \r\n\r\n fulgt den foreskrevne fremgangsmåde. Sidste rettidige indbetalingsdag for  \r\n\r\n januar måned 1989 var her den 6. marts 1989.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Da (A) først indbetalte  \r\n\r\n kontingentet den 11. marts 1989, tiltræder direktoratet kassens afgørelse,  \r\n\r\n hvorefter (A) skal slettes på grund af kontingentrestance med virkning fra  \r\n\r\n 31.  \r\n\r\n december 1988.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Direktoratet har således lagt  \r\n\r\n til grund, at (A) har modtaget kassens erindringsskrivelse, idet (A) ikke har  \r\n\r\n godtgjort, at hun ikke har modtaget denne skrivelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det bemærkes endvidere, at  \r\n\r\n efter direktoratets praksis udgør en EDB-udskrift over afsendt  \r\n\r\n rykkerskrivelse  \r\n\r\n med angivelse af dato for afsendelse en tilstrækkelig dokumentation for, at  \r\n\r\n der  \r\n\r\n er tilsendt det medlem, der er anført på udskriften denne rykkerskrivelse.  \r\n\r\n Såfremt der foreligger en sådan dokumentation, skal der foreligge særlige  \r\n\r\n omstændigheder,  \r\n\r\n der gør, at det lægges til grund, at et medlem ikke har modtaget denne,  \r\n\r\n eksempelvis postvæsenets bekræftelse af uregelmæssigheder i postgangen på  \r\n\r\n medlemmets bopæl i dagene omkring afsendelsen af rykkerskrivelsen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A klagede over direktoratets  \r\n\r\n afgørelse til Ankenævnet for Arbejdsløshedsforsikringen. I klagen gjorde A  \r\n\r\n gældende, at betingelserne for slettelse ikke var opfyldt, da A ikke havde  \r\n\r\n modtaget rykkerskrivelsen. A tilføjede, at det efter hendes opfattelse ikke  \r\n\r\n var tilstrækkelig dokumentation for, at rykkeren var afsendt, at dette  \r\n\r\n fremgik  \r\n\r\n af en edb-udskrift, samt at A ikke forstod, hvorfor brevet ikke var sendt  \r\n\r\n hende  \r\n\r\n anbefalet. A henviste bl.a. til, at der i lovgivningen er stillet krav om, at  \r\n\r\n en arbejdsanvisning skal sendes anbefalet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Hertil svarede direktoratet i  \r\n\r\n en udtalelse til Ankenævnet for Arbejdsløshedsforsikringen:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Direktoratet skal  \r\n\r\n indledningsvis meddele, at man ikke for tiden finder grundlag for at stille  \r\n\r\n krav om, at arbejdsløshedskassen skal fremsende rykkerskrivelser for  \r\n\r\n kontingentrestance  \r\n\r\n anbefalet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Direktoratet er i øvrigt ikke  \r\n\r\n enig i, at anvisningssituationen er sammenlignelig med udsendelse af  \r\n\r\n rykkerskrivelser.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ved anvisningssituationen er  \r\n\r\n der tale om en øjeblikkelig reaktion, som ikke på forhånd er kendt for  \r\n\r\n medlemmet, og det er derfor også på grund af tidshorisonten rimeligt at kræve  \r\n\r\n dokumentation for, at anvisningen er kommet frem, for at et evt. mislykket  \r\n\r\n formidlingsforsøg skal medføre indgreb i dagpengeretten.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ved  \r\n\r\n kontingentopkrævningsproceduren har medlemmet modtaget en almindelig  \r\n\r\n kontingentopkrævning, som medlemmet har siddet overhørig. Herefter er der  \r\n\r\n fremsendt en rykkerskrivelse, som medlemmet må anses for at have modtaget.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Under henvisning til den  \r\n\r\n forholdsmæssigt lange reaktionstid, som sammenholdt med medlemmernes pligt  \r\n\r\n til  \r\n\r\n at kende arbejdsløshedskassernes vedtægter, herunder pligten til løbende at  \r\n\r\n betale medlemskontingent til de af kasserne fastsatte tider, finder  \r\n\r\n direktoratet ikke, at de samme hensyn gør sig gældende med hensyn til  \r\n\r\n dokumentationskravet.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Under behandlingen af sagen i  \r\n\r\n ankenævnet oplyste Postvæsenet, at der ikke havde været uregelmæssigheder i  \r\n\r\n postgangen til A's daværende adresse den 11. og den 13. februar 1989.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ankenævnet tiltrådte  \r\n\r\n direktoratets afgørelse med den givne begrundelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Under min behandling af A's  \r\n\r\n klage havde jeg et møde med repræsentanter for Direktoratet for  \r\n\r\n Arbejdsløshedsforsikringen og Arbejdsmarkedets Ankenævn. Baggrunden for dette  \r\n\r\n møde var tillige, at jeg i en tidligere sag (FOB 1988, s. 43) havde noteret,  \r\n\r\n at  \r\n\r\n direktoratet overvejede, om der var grundlag for at pålægge  \r\n\r\n arbejdsløshedskasserne  \r\n\r\n at sende rykkerskrivelserne ved kontingentrestance anbefalet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n På mødet forklarede  \r\n\r\n direktoratet om baggrunden for, at direktoratet ikke på nuværende tidspunkt  \r\n\r\n ville pålægge arbejdsløshedskasserne at udsende skrivelserne anbefalet: dels  \r\n\r\n ville arbejdsløshedskasserne blive pålagt en væsentlig ekstraudgift ved  \r\n\r\n udsendelse med anbefalet brev. Kasserne udsender omkring 33.000  \r\n\r\n rykkerskrivelser om måneden, hvilket ville betyde en ekstraudgift årligt på  \r\n\r\n omkring 10 mio. kr. Dels overvejes det for tiden at revidere regelsættet,  \r\n\r\n herunder overvejes det at lade nye regler indebære yderligere varsling.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Direktoratet var imidlertid  \r\n\r\n enig med mig i, at en slettelse af arbejdsløshedskassen kunne være et meget  \r\n\r\n alvorligt indgreb for medlemmet. Direktoratet var derfor indstillet på  \r\n\r\n positivt  \r\n\r\n at overveje et krav om, at arbejdsløshedskasserne fremover skulle kunne  \r\n\r\n dokumentere afsendelse af en rykkerskrivelse ved hjælp af en attest om  \r\n\r\n afsendelsen fra postvæsenet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg udtalte følgende i en  \r\n\r\n skrivelse til A:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Bestemmelserne i  \r\n\r\n arbejdsløshedsforsikringslovens § 78, stk. 2 og 3, har følgende ordlyd:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;  \r\n\r\n<I>  \r\n\r\n Stk. 2.  \r\n\r\n</I>  \r\n\r\n Et medlem, der undlader at betale medlemsbidrag rettidigt,  \r\n\r\n slettes som medlem af kassen med virkning fra det tidspunkt, indtil hvilket  \r\n\r\n medlemmet har betalt bidrag. Slettelse kan dog kun finde sted, hvis medlemmet  \r\n\r\n ikke har betalt det skyldige medlemsbidrag senest 3 uger efter, at medlemmet  \r\n\r\n skriftligt er blevet underrettet om kontingentrestancen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n Stk. 3.  \r\n\r\n</I>  \r\n\r\n Skrivelsen efter stk. 2, 2. pkt., skal afsendes senest den  \r\n\r\n 10. i hver måned til de medlemmer, der ved den forudgående måneds slutning  \r\n\r\n ikke  \r\n\r\n har betalt medlemsbidrag for de seneste 4 uger. Skrivelsen skal udtrykkeligt  \r\n\r\n angive, at medlemmet vil blive slettet, hvis det skyldige medlemsbidrag ikke  \r\n\r\n bliver betalt.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Om myndighedernes praksis for  \r\n\r\n udsendelse af rykkerskrivelser bemærker jeg følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I Direktoratet for  \r\n\r\n Arbejdsløshedsforsikringens cirkulære af 19. september 1983 er det  \r\n\r\n udtrykkeligt  \r\n\r\n anført, at rykkerskrivelsen ikke nødvendigvis skal sendes anbefalet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter praksis anses  \r\n\r\n arbejdsløshedskassernes edb-udskrifter, som oplyser, at en skrivelse er  \r\n\r\n afsendt  \r\n\r\n til medlemmet med angivelse af en bestemt dag, for tilstrækkelig  \r\n\r\n dokumentation  \r\n\r\n for, at skrivelsen er afsendt. Det påhviler medlemmet at sandsynliggøre, at  \r\n\r\n skrivelsen i givet fald ikke er modtaget. Ved uregelmæssigheder i postgangen  \r\n\r\n vil det dog efter omstændighederne blive lagt til grund, at rykkeren ikke er  \r\n\r\n kommet frem. På mødet den 6. november 1990 oplyste myndighederne endvidere,  \r\n\r\n at  \r\n\r\n der efter praksis vil kunne tages særligt hensyn til eventuel sygdom hos  \r\n\r\n medlemmet, og til, om det er første gang, at medlemmet er i restance.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Under min behandling af sagen  \r\n\r\n har (A) (...) oplyst, at hun var syg på det tidspunkt, hvor hun angiveligt  \r\n\r\n skulle have modtaget rykkeren. (A) lå i sengen på grund af bækkenløsning og  \r\n\r\n var  \r\n\r\n blevet sygemeldt den 8. januar 1989.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Disse oplysninger har ikke  \r\n\r\n tidligere været forelagt nævnet, og jeg har derfor samtidig hermed sendt  \r\n\r\n (A's)  \r\n\r\n brev til Arbejdsmarkedets Ankenævn, med henblik på at nævnet tager stilling  \r\n\r\n til, om der er grundlag for at genoptage (A's) sag.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har anmodet ankenævnet om  \r\n\r\n at modtage underretning om, hvad der sker i sagen. ...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I et særskilt brev til  \r\n\r\n Direktoratet for Arbejdsløshedsforsikringen udtalte jeg følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Det er min opfattelse -  \r\n\r\n i lyset af den indgribende betydning, en slettelse af en arbejdsløshedskasse  \r\n\r\n kan have for medlemmet - at det principielt ville være det rigtigste, hvis  \r\n\r\n rykkerskrivelserne blev sendt anbefalet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Udsendelse af rykkerskrivelserne  \r\n\r\n som anbefalet brev indebærer imidlertid store ekstraomkostninger. Hertil  \r\n\r\n kommer, at loven er under revision.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n På den baggrund finder jeg,  \r\n\r\n at afsendelsen af rykkerskrivelsen som et minimum bør dokumenteres ved en  \r\n\r\n attest fra posthuset om, at skrivelsen er sendt. Sammenholdt med  \r\n\r\n oplysningerne  \r\n\r\n om, at myndighederne tager hensyn til uregelmæssigheder i postgangen, til  \r\n\r\n eventuel sygdom, og til, om det er første gang, medlemmet er i  \r\n\r\n kontingentrestance, vil en sådan ordning kunne bevirke større retssikkerhed  \r\n\r\n for  \r\n\r\n medlemmerne og færre tvivlsspørgsmål om, hvorvidt skrivelsen er  \r\n\r\n afsendt.&quot;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/11/2003"
        },
        {
            "displayName": "Accession",
            "displayValue": "O19900004570"
        },
        {
            "displayName": "Entydig dokumentidentifikation",
            "displayValue": "AX005119"
        },
        {
            "displayName": "Dato for førstegangsindlæggelse",
            "displayValue": "03/11/2003"
        },
        {
            "displayName": "Dato for indlæggelse",
            "displayValue": "13/03/2007"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "45"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Beskæftigelsesministeriet"
        },
        {
            "displayName": "Underskriftdato",
            "displayValue": "01/01/1990"
        }
    ],
    "pdfLink": {
        "isPdfAvailable": false
    },
    "documentFobTagGroup": [
        {
            "tag": "Sagens afslutning",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål"
            ]
        },
        {
            "tag": "Arbejdsformidling og arbejdsmarkedsuddannelser, se også forvaltningsret 261.5",
            "parents": [
                "Forvaltningsret",
                "Enkelte forvaltningsområder",
                "Andre forvaltningsområder"
            ]
        }
    ],
    "hasFobTags": true
}