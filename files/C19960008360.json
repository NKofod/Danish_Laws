{
    "id": 81364,
    "title": "Vejledning om regres for sygedagpenge Kommunernes mulighed for at gøre regres gældende efter dagpengelovens § 39, stk. 2, jf. lov nr. 1110 af 20. december 1995 ",
    "documentTypeId": "180",
    "isSagsforlobPeriodValid": false,
    "shortName": "VEJ nr 83 af 07/05/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om regres for sygedagpenge  \r\n\r\n Kommunernes mulighed for at gøre regres gældende efter dagpengelovens § 39,  \r\n\r\n stk. 2, jf. lov nr. 1110 af 20. december 1995 </H1>  \r\n\r\n<P></P>  \r\n\r\n<BR>  \r\n\r\n<P>Fra 1. januar 1996 er der sket en ændring af dagpengeloven, således </P>  \r\n\r\n<P>at en kommune kan gøre regres gældende i de tilfælde, hvor den </P>  \r\n\r\n<P>udbetaler sygedagpenge til den sygemeldte som følge af en lidelse, </P>  \r\n\r\n<P>forvoldt af en ansvarlig skadevolder, jf. § 39, stk. 2. Det samme er </P>  \r\n\r\n<P>tilfældet, når kommunen i en sådan situation udbetaler refusion til </P>  \r\n\r\n<P>sygemeldtes arbejdsgiver, der har udbetalt løn under sygdom. </P>  \r\n\r\n<P>Erstatningsansvarsloven, der henhører under Justitsministeriets fagområde,  \r\n\r\n er ligeledes ændret. Den tidligere bestemmelse, hvorefter der ikke kunne  \r\n\r\n gøres regres gældende for sygedagpengeydelser, er således ophævet. </P>  \r\n\r\n<P>At kommunen kan gøre regres gældende, betyder, at kommunen kan rette et  \r\n\r\n krav mod skadevolderen som følge af, at den har lagt tabt arbejdsfortjeneste  \r\n\r\n i form af dagpenge til skadelidte ud for skadevolderen. </P>  \r\n\r\n<P>Bestemmelsen i § 39, stk. 2, finder anvendelse på dagpenge, der er  \r\n\r\n udbetalt fra og med den 1. januar 1996. Det underliggende retsforhold - den  \r\n\r\n skadevoldende handling - kan således godt ligge forud herfor. Muligheden for  \r\n\r\n at gøre regres gælder også sager, hvor 1. sygedag ligger før 1. januar 1996.  \r\n\r\n Der kan dog kun gøres regres gældende for de dagpenge, der er udbetalt efter  \r\n\r\n 31. december 1995. </P>  \r\n\r\n<P> <I>Fakultativ bestemmelse - &#187;kan-bestemmelse&#171;</I>  </P>  \r\n\r\n<P>Bestemmelsen er fakultativ - d.v.s. at kommunen kan, men ikke skal gøre  \r\n\r\n regres gældende. På grundlag af forvaltningsrettens lighedsgrundsætning - ens  \r\n\r\n sager behandles ens - forudsættes det, at kommunen gør regres gældende i de  \r\n\r\n tilfælde, hvor det er muligt. Lovens formulering giver imidlertid kommunen  \r\n\r\n plads til i denne forbindelse at foretage en afvejning af sagens konkrete  \r\n\r\n økonomiske og administrative omstændigheder. Der kan således tages hensyn  \r\n\r\n til, om kravet står i rimeligt forhold til de udgifter, der er forbundet med  \r\n\r\n at gøre kravet gældende. Beslutningen om, i hvilket omfang der skal gøres  \r\n\r\n regres gældende, skal således afhænge af en konkret vurdering af  \r\n\r\n omstændighederne i hvert enkelt tilfælde. </P>  \r\n\r\n<P> <I>Kommunens krav</I>  </P>  \r\n\r\n<P>Kommunens krav er et afledet krav. D.v.s. at den kommune, der har udbetalt  \r\n\r\n sygedagpenge og derved har lidt et tab, indtræder i skadelidtes, d.v.s.  \r\n\r\n sygemeldtes, krav mod skadevolder for tabt arbejdsfortjeneste. Det samme  \r\n\r\n gælder, når kommunen har ydet dagpenge som refusion til en arbejdsgiver, der  \r\n\r\n har udbetalt løn under sygdom. Kommunens krav mod skadevolderen vil ofte  \r\n\r\n udgøre det beløb, der er udbetalt den skadelidte i sygedagpenge. Kommunens  \r\n\r\n krav kan dog, som ethvert andet afledet krav, ikke gå ud over det beløb, som  \r\n\r\n skadelidte kunne have krævet af den erstatningsansvarlige for tabt  \r\n\r\n arbejdsfortjeneste. Således vil en kommunes regreskrav være begrænset til de  \r\n\r\n sygedagpenge, der udbetales indtil &#187;skadelidte kan begynde at arbejde  \r\n\r\n igen eller skadelidtes helbredstilstand er blevet stationær&#171;, jf.  \r\n\r\n erstatningsansvarslovens § 2. </P>  \r\n\r\n<P>Regresadgangen gælder for de sygedagpenge, som kommunerne udbetaler som  \r\n\r\n forvaltning. I de tilfælde, hvor en kommune udbetaler sygedagpenge som  \r\n\r\n offentlig arbejdsgiver, har kommunen, ligesom tidligere, mulighed for at gøre  \r\n\r\n regres gældende overfor en ansvarlig skadevolder, forudsat at der kan  \r\n\r\n dokumenteres et tab - f.eks. ved ansættelse af vikar - jf.  \r\n\r\n erstatningsansvarslovens § 17, stk. 2. </P>  \r\n\r\n<P> <I>Ansvarsgrundlaget</I>  </P>  \r\n\r\n<P>Efter de i retspraksis fastlagte almindelige regler for erstatningsansvar  \r\n\r\n er hovedbetingelsen for at pålægge en skadevolder ansvar for en indtruffet  \r\n\r\n skade, at der foreligger et såkaldt ansvarsgrundlag. </P>  \r\n\r\n<P>Ansvarsgrundlaget er ikke fastlagt i erstatningsansvarsloven, men afhænger  \r\n\r\n af, under hvilke forhold lidelsen er opstået. </P>  \r\n\r\n<P>Efter dansk rets almindelige hovedregel om ansvarsgrundlaget - culpareglen  \r\n\r\n - ifalder en skadevolder ansvar for den skade, som han forvolder ved en  \r\n\r\n uforsvarlig adfærd, der kan tilregnes ham som forsætlig eller uagtsom. </P>  \r\n\r\n<P>I visse tilfælde er ansvaret i retspraksis skærpet, bl.a. i form af et  \r\n\r\n såkaldt culpaansvar med omvendt bevisbyrde. </P>  \r\n\r\n<P>På forskellige enkeltområder er der i lovgivningen fastsat regler om  \r\n\r\n objektivt ansvar for skader. Dette er bl.a. tilfældet med færdselsloven og  \r\n\r\n hundeloven. Her skal det ikke bevises, at skadevolderen har handlet  \r\n\r\n uforsvarligt. </P>  \r\n\r\n<P> <I>Typer af regressager</I>  </P>  \r\n\r\n<P>Størstedelen af alle de skader, der vil kunne udløse et regreskrav fra  \r\n\r\n kommunen, er færdselsskader, d.v.s. skader, der er omfattet af et objektivt  \r\n\r\n ansvar. I disse sager vil der oftest ligge en politirapport på sagen og en  \r\n\r\n skadesanmeldelse til et forsikringsselskab. </P>  \r\n\r\n<P>Kommunen får ikke automatisk ret til at gøre regres gældende efter lovens  \r\n\r\n § 39, stk. 2, hvis dagpengene udbetales på grund af en lidelse, forårsaget af  \r\n\r\n en arbejdsskade. Kun i de tilfælde, hvor arbejdsgiveren har et  \r\n\r\n erstatningsansvar, og hvor der derfor er grundlag for at pålægge  \r\n\r\n arbejdsgiveren at betale erstatning efter de almindelige principper, vil  \r\n\r\n kommunen kunne gøre regres gældende. Det skal i denne sammenhæng bemærkes, at  \r\n\r\n der kan være tale om lidelser i form af såvel skader som følge af  \r\n\r\n<B>ulykkestilfælde</B> som <B>erhvervssygdomme.</B> I disse sager vil  \r\n\r\n skadelidtes faglige organisation typisk være involveret. Arbejdsskadesager,  \r\n\r\n hvori der rejses krav om erstatning for tabt arbejdsfortjeneste, afsluttes  \r\n\r\n med en accept af kravet hos ansvarsforsikringsselskabet, et forlig mellem  \r\n\r\n arbejdsgiveren og medarbejderen (fagforeningen) eller med en  \r\n\r\n domstolsafgørelse om erstatningsansvaret. </P>  \r\n\r\n<P>Derudover er der en mindre gruppe af lidelser, der evt. vil kunne danne  \r\n\r\n grundlag for regres. Herunder kan nævnes skader forårsaget af hunde, overfald  \r\n\r\n og fald bl.a. på fortov. </P>  \r\n\r\n<P>Det skal bemærkes, at de nævnte tilfælde ikke er en udtømmende opremsning  \r\n\r\n af tilfælde, der kan danne grundlag for kommunens krav om regres. </P>  \r\n\r\n<P> <I>Forældelse</I>  </P>  \r\n\r\n<P>Der er ikke fastsat nogen tidsfrist i § 39, stk. 2, for fremsættelse af  \r\n\r\n regreskravet. Der gælder således de samme regler for forældelse, som gælder  \r\n\r\n for de øvrige krav efter erstatningsansvarsloven. Erstatningskrav forældes  \r\n\r\n normalt efter § 1, stk. 1, nr. 5, i forældelsesloven af 1908. Efter denne  \r\n\r\n bestemmelse vil erstatningskrav forældes på 5 år, regnet fra kravets  \r\n\r\n forfaldstid. </P>  \r\n\r\n<P>Hvis skaden er forvoldt ved en strafbar handling, forældes erstatnings- og  \r\n\r\n godtgørelseskrav dog på 20 år, regnet fra det tidspunkt, hvor kommunen har  \r\n\r\n tilstrækkelig kendskab til at gøre sit krav gældende ved en dansk domstol.  \r\n\r\n</P>  \r\n\r\n<P>Den 5-årige forældelsesfrist kan imidlertid suspenderes. Hvis kommunen har  \r\n\r\n været uvidende om sit krav uden at kunne kritiseres herfor og derfor ikke har  \r\n\r\n kunnet gøre kravet gældende, afbrydes fristen. </P>  \r\n\r\n<P>Kravets forfaldstid er det tidspunkt, hvor kommunen har lagt ud i form af  \r\n\r\n betaling af dagpenge. Det skal bemærkes, at <I>løbende</I> udbetalinger  \r\n\r\n forfalder til betaling for hver udbetaling. </P>  \r\n\r\n<P> <I>Forholdet til forvaltnings- og offentlighedsloven</I>  </P>  \r\n\r\n<P>Kommunernes beslutning om, i hvilket omfang der skal gøres regres gældende  \r\n\r\n for udbetalte dagpenge, er ikke en afgørelse (forvaltningsakt), i den  \r\n\r\n betydning, som udtrykket anvendes i i forvaltningslovens § 2, stk. 1. Det  \r\n\r\n betyder, at de regler i forvaltningsloven, der tilsigter at regulere en parts  \r\n\r\n retsstilling, ikke finder anvendelse i sager om regres for udbetalte  \r\n\r\n sygedagpenge. Det drejer sig om reglerne i forvaltningslovens § 8 om  \r\n\r\n repræsentation for en part, de særlige regler om aktindsigt for parter i  \r\n\r\n forvaltningslovens kap. 4, reglerne om partshøring i kap. 5, og reglerne om  \r\n\r\n begrundelse og klagevejledning i kap. 6 og 7. Som led i offentlige  \r\n\r\n myndigheders almindelige pligt til at oplyse en sag vil det dog ofte være  \r\n\r\n nødvendigt at høre den, der ønskes gjort regres overfor, først. Det kan  \r\n\r\n f.eks. være tilfældet, hvor erstatningskravet ikke er fastslået ved dom. </P>  \r\n\r\n<P>Derimod finder reglerne om konkret inhabilitet i forvaltningslovens kap. 2  \r\n\r\n også anvendelse på sager om regres for dagpenge, og det samme gælder reglerne  \r\n\r\n i forvaltningslovens kap. 8 om tavshedspligt og udveksling af (fortrolige)  \r\n\r\n oplysninger inden for og mellem offentlige myndigheder, jf. nedenfor om  \r\n\r\n fremgangsmåden ved indhentelse af oplysninger fra andre. </P>  \r\n\r\n<P>Sager om regres for udbetalte sygedagpenge er derimod omfattet af reglerne  \r\n\r\n i lov om offentlighed i forvaltningen, jf. denne lovs § 1, stk. 1, hvorefter  \r\n\r\n loven (med de heri angivne undtagelser fra retten til aktindsigt) gælder for  \r\n\r\n al virksomhed, der udøves af den offentlige forvaltning. </P>  \r\n\r\n<P> <I>Socialministeriet følger kommunernes behandling af regressagerne</I>  \r\n\r\n</P>  \r\n\r\n<P>Der vil af hensyn til ministeriets mulighed for at følge regressagerne i  \r\n\r\n kommunerne blive oprettet en ny gruppering i den kommunale kontoplan, hvor de  \r\n\r\n dagpenge, der kommer ind ved regres, skal konteres. Indenrigsministeriet og  \r\n\r\n Kommunernes Landsforening vil senere orientere herom. </P>  \r\n\r\n<P> <I>Kommunens fremgangsmåde i en regressag</I>  </P>  \r\n\r\n<P CLASS=PUNKT> <B>1.</B> En regressags begyndelse </P>  \r\n\r\n<P>For at kunne finde frem til sygedagpengesager, hvor det kan være aktuelt  \r\n\r\n at rejse en regressag, er der i dagpengeskemaer til brug ved anmodning om  \r\n\r\n dagpenge - dp 200A, dp 200B, dp 200C og dp 201 - indføjet en ny rubrik med  \r\n\r\n teksten &#187;Skyldes sygdommen et ulykkestilfælde (herunder overfald)&#187;.  \r\n\r\n Hvis der sættes kryds i ja-feltet, er der grund til at undersøge, om der kan  \r\n\r\n gøres regres gældende i den konkrete sag. Desuden kan der være angivet  \r\n\r\n sygdomsdiagnoser, som kunne antages at stamme fra et ulykkestilfælde. Også i  \r\n\r\n disse tilfælde bør det undersøges, om der kan gøres regres gældende. </P>  \r\n\r\n<P>Kommunernes Landsforening har i øvrigt til brug for indhentelse af  \r\n\r\n oplysninger i forbindelse med regressager udarbejdet blanketterne <B>dp 209,  \r\n\r\n dp 210</B> og <B>dp 210A</B> (om dp 210 og dp 210A, se under afsnit 2). Der  \r\n\r\n vedlægges prøveeksemplarer af de 3 blanketter. </P>  \r\n\r\n<P>Det kan være en hjælp at bruge blanket <B>dp 209,</B> (Supplerende  \r\n\r\n oplysninger vedr. ulykkestilfælde), hvis anmodningsblanketten giver anledning  \r\n\r\n til en nærmere undersøgelse af baggrunden for sygefraværet. På denne blanket  \r\n\r\n anmodes den sygemeldte, dels om at beskrive ulykkestilfældet - f.s.a.  \r\n\r\n arbejdsskader også erhvervssygdomme - (tid, sted og omstændigheder i øvrigt),  \r\n\r\n dels om at give oplysninger om andre involverede (skadevolder,  \r\n\r\n forsikringsselskaber, politi, fagforening, Arbejdstilsyn og  \r\n\r\n Arbejdsskadestyrelsen). For at få sagen grundigt beskrevet kan det være en  \r\n\r\n god ide, at sagsbehandleren udfylder det supplerende skema dp 209 sammen med  \r\n\r\n sygemeldte, f. eks. i forbindelse med en opfølgningssamtale. </P>  \r\n\r\n<P CLASS=PUNKT> <B>2.</B> Indhentelse af oplysninger fra andre myndigheder,  \r\n\r\n</P>  \r\n\r\n<P>forsikringsselskab, skadevolder m.v. </P>  \r\n\r\n<P>Involverede parter - skadevolder, forsikringsselskab, politi, fagforening,  \r\n\r\n Arbejdstilsyn (i praksis amtskredsene) og Arbejdsskadestyrelsen - vil kunne  \r\n\r\n bidrage til sagens oplysning og således lette afklaringen af, om der kan  \r\n\r\n gøres regres. </P>  \r\n\r\n<P>Er skaden sket i forbindelse med en ulykke, hvor politiet er blevet  \r\n\r\n tilkaldt - f.eks. en færdselsulykke - vil der foreligge en politirapport, som  \r\n\r\n beskriver hændelsesforløbet. Herudover vil Forsikringsselskabernes  \r\n\r\n skadesanmeldelser kunne give væsentlige oplysninger. Hvad angår arbejdsskader  \r\n\r\n vil det være hensigtsmæssigt at kontakte den sygemeldtes fagforening,  \r\n\r\n Arbejdstilsynet (amtskredsene) eller Arbejdsskadestyrelsen. </P>  \r\n\r\n<P>Det skal dog bemærkes, at ingen af de nævnte &#187;(private)&#187;,  \r\n\r\n foreninger, selskaber, m.v. eller dagpengemodtageren (skadelidte) efter  \r\n\r\n dagpengeloven eller anden lovgivning er forpligtet til at give kommunen  \r\n\r\n oplysninger i forbindelse med regressager. </P>  \r\n\r\n<P>Endvidere er politiets, Arbejsdsskadestyrelsens og Arbejdstilsynets  \r\n\r\n videregivelse af oplysninger i et vist omfang begrænset af forvaltningslovens  \r\n\r\n regler om fortrolige oplysninger. </P>  \r\n\r\n<P>De nævnte myndigheder er således kun berettiget til at videregive  \r\n\r\n oplysninger om enkeltpersoners rent private forhold til en anden  \r\n\r\n forvaltningsmyndighed, såfremt betingelserne i forvaltningslovens § 28, stk.  \r\n\r\n 2, jf. stk. 1, er opfyldt. Andre fortrolige oplysningerne kan videregives,  \r\n\r\n såfremt oplysningerne er af væsentlig betydning for kommunens sagsbehandling.  \r\n\r\n</P>  \r\n\r\n<P>Er en myndighed efter disse regler berettiget til at videregive en  \r\n\r\n oplysning til kommunen, er den efter forvaltningslovens § 31 også forpligtet  \r\n\r\n til det, hvis kommunen fremsætter begæring herom. </P>  \r\n\r\n<P>Det vil derfor være hensigtsmæssigt at etablere et samarbejde med  \r\n\r\n involverede myndigheder, foreninger, selskaber m.v. for at lette adgangen til  \r\n\r\n de nødvendige informationer om det pågældende ulykkestilfælde. Kommunernes  \r\n\r\n Landsforening har udarbejdet to standardbreve (blanketterne <B>dp 210</B> og  \r\n\r\n<B>dp 210A</B> ) til brug i de sager, hvor kommunen rejser et regreskrav  \r\n\r\n overfor forsikringsselskabet. </P>  \r\n\r\n<P> <B>Dp 210</B> : - meddelelse om regreskravet - skal primært sendes til  \r\n\r\n skadevolderens forsikringsselskab. I de sager, hvor det ikke har været muligt  \r\n\r\n via dagpengemodtageren (evt. på dp 209) at få oplyst skadevolderens  \r\n\r\n forsikringsselskab, kan blanketten bruges til at lokalisere dette via  \r\n\r\n skadelidtes forsikringsselskab (jf. rubrik 2). </P>  \r\n\r\n<P>I dp 210 (rubrik 1) kan skadevolderens forsikringsselskab afkrydse i fire  \r\n\r\n felter alt efter, hvor langt forsikringsselskabet er i behandlingen af  \r\n\r\n skadesanmeldelsen, hvorvidt der er tale om en ansvarlig skadevolder, eller  \r\n\r\n forsikringsselskabet ikke kender til sagen. Kopi af dp 209 vedlægges  \r\n\r\n blanketten, således at forsikringsselskabet har mulighed for at finde frem  \r\n\r\n til sagen. </P>  \r\n\r\n<P>Såfremt det af dp 210 fremgår, at forsikringsselskabet har en uafsluttet  \r\n\r\n skadesag, vil kommunen skulle afvente at sagen færdigbehandles af  \r\n\r\n forsikringsselskabet, inden der kan ske en opgørelse af regreskravet. Hvis  \r\n\r\n forsikringsselskabet ikke angiver et tidspunkt for, hvornår sagen kan  \r\n\r\n forventes færdigbehandlet, må kommunen løbende holde øje med, f.eks. igennem  \r\n\r\n S&amp;A-systemet (se pkt. 3 nedenfor), om der er kommet en underretning fra  \r\n\r\n forsikringsselskabet, eller kommunen skal sætte en rykkerprocedure i gang.  \r\n\r\n</P>  \r\n\r\n<P> <B>Dp 210A</B> : er beregnet til opgørelse af regreskrav over for  \r\n\r\n forsikringsselskabet. Blanketten kan bruges i to situationer, nemlig hvor  \r\n\r\n kommunen har afsluttet dagpengeudbetalingen og opgjort den samlede udgift til  \r\n\r\n sygedagpenge, og hvor kommunen i en løbende dagpengesag har opgjort sin  \r\n\r\n foreløbige dagpengeudgift og fremsætter yderligere krav senere. Af blanketten  \r\n\r\n skal det fremgå, i hvilken periode skadelidte har modtaget dagpenge, og den  \r\n\r\n samlede dagpengeudgift for denne periode. </P>  \r\n\r\n<P>Assurandør-Societetet har været inddraget i arbejdet med udarbejdelsen af  \r\n\r\n blanketterne 210 og 210A. </P>  \r\n\r\n<P>Hvis det hverken ved hjælp af det supplerende skema (dp 209) eller  \r\n\r\n kontakter til andre involverede myndigheder m.v. er muligt at få sagen  \r\n\r\n tilstrækkeligt oplyst til at rejse regressag, kan kommunen blive nødt til at  \r\n\r\n henlægge sagen. I sådanne sager vil det supplerende skema og notater i sagen  \r\n\r\n i øvrigt være tilstrækkelig dokumentation for, at kommunen har forsøgt at få  \r\n\r\n sagen oplyst med de til rådighed stående midler. </P>  \r\n\r\n<P CLASS=PUNKT> <B>3.</B> Sagsregistrering </P>  \r\n\r\n<P>Af hensyn til registrering og opfølgning af regreskravene kan kommunen  \r\n\r\n have brug for at skabe sig et overblik over sagerne. </P>  \r\n\r\n<P>Registrering kan f.eks. ske i Kommunedatas S&amp;A-system, ved at oprette  \r\n\r\n en sagstype, hvor regreskrav kan registreres manuelt. Systemet giver mulighed  \r\n\r\n for erindringsdato, og et regreskrav vil fremgå af forespørgselsbilledet på  \r\n\r\n den enkelte person. </P>  \r\n\r\n<P>Endvidere er der mulighed for at trække statistiske oplysninger ud af  \r\n\r\n S&amp;A-systemet. </P>  \r\n\r\n<P CLASS=PUNKT> <B>4.</B> Opgørelse af kravet </P>  \r\n\r\n<P>Kommunens krav opgøres som de udbetalte dagpenge før skat, men fratrukket  \r\n\r\n ATP-bidrag. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Socialministeriet, den 7. maj 1996 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Karen Jespersen </P>  \r\n\r\n<P CLASS=MINISTER ALIGN=RIGHT>/ Birthe Frederiksen </P>  \r\n\r\n<P>+++ SKEMA +++ </P>  \r\n\r\n<P>dp 209 Supplerende oplysninger vedr. ulykkestilfælde </P>  \r\n\r\n<P>+++ SKEMA +++ </P>  \r\n\r\n<P>dp 210 Meddelelse om regreskrav </P>  \r\n\r\n<P>+++ SKEMA +++ </P>  \r\n\r\n<P>dp 210A Opgørelse af regreskrav </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/05/1996"
        },
        {
            "displayName": "Accession",
            "displayValue": "C19960008360"
        },
        {
            "displayName": "Entydig dokumentidentifikation",
            "displayValue": "CM040654"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "15/11/2004"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "83"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "07/05/1996"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Socialmin. 1.2. kt., j.nr. 5210-83"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}