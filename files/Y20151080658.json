{
    "id": 170155,
    "title": "Udtalelse afgivet af Klagekomitéen for Etnisk Ligebehandling",
    "documentTypeId": "250",
    "isSagsforlobPeriodValid": true,
    "shortName": "UDT nr 10806 af 20/06/2006",
    "documentHtml": "<div class=\"bjelke\">Den fulde tekst</div><p class=\"Titel2\">Udtalelse afgivet af Klagekomitéen for Etnisk Ligebehandling</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Italic\">J.nr. 860.8</span>\r\n   </p>\r\n   <p class=\"TekstGenerel\">\r\n      <span class=\"Italic\">Klagekomitéen fandt, at Albertslund Kommunes praksis ved tildeling af hjemmehjælp, ikke var i strid med forbudet mod forskelsbehandling på grund af race eller etnisk oprindelse.</span>\r\n   </p>\r\n</div>\r\n<p>\r\n   <span class=\"Bold\">Klagekomitéen for Etnisk Ligebehandlings udtalelse:</span>\r\n</p>\r\n<p>\"Klagekomitéen for Etnisk Ligebehandling har ved brev af 20. marts 2006 modtaget Albertslund Kommunes udtalelse vedrørende Klagekomitéens overvejelser om at indlede en sag på eget initiativ om kommunens praksis ved tildeling af hjemmehjælp.</p>\r\n<p>\r\n</p>\r\n<p>Albertslund Kommune har oplyst, at det ikke i kommunen er muligt \"at vælge en \"hvid\" eller anden \"type\" hjemmehjælper\". Kommunen har videre oplyst, at kommunen på baggrund af sagen har gennemgået alle arbejdsgange i kommunen, samt at medarbejderen, der blev ringet op af Mangfoldighedsnetværket, har oplyst, at de citerede dele af samtalen er taget ud af deres rette kontekst og derfor ikke afspejler kommunes praksis.</p>\r\n<p>\r\n</p>\r\n<p>Albertslund Kommune oplyser videre, at kommunen har oplevet episoder, hvor borgere har diskrimineret og ydmyget ansatte, og at kommunen i sådanne tilfælde af hensyn til den ansattes arbejdsmiljø har fundet det påkrævet at skifte hjemmehjælperen ud. Der foreligger ikke nærmere oplysninger om håndteringen af de sager, hvor kommunen har fundet det nødvendigt at skifte hjemmehjælperen ud.</p>\r\n<p>\r\n</p>\r\n<p>Dette giver Klagekomitéen anledning til at henlede Albertslund Kommunes opmærksomhed på, at hensyntagen til, at den ansatte eventuelt ville blive udsat for ubehagelige oplevelser i forbindelse med udførelsen af opgaver indenfor hjemmeplejen, ikke forudgående kan bevirke, at en ansat fravælges til en bestemt opgave eller tildeles en bestemt borger. Opstår der imidlertid problemer af ovennævnte karakter hos en borger, kan det naturligvis besluttes, at den ansatte tildeles andre opgaver. Hvorvidt borgeren herefter skal tildeles en ny hjemmehjælper, må bero på en konkret vurdering af kommunens omsorgsforpligtelser.</p>\r\n<p>\r\n</p>\r\n<p>På baggrund af de i sagen fremkomne oplysninger finder Klagekomitéen, at der ikke er fuldt tilstrækkeligt grundlag for at antage, at Albertslund Kommune har overtrådt forbudet mod forskelsbehandling på grund af race eller etnisk oprindelse i lov om forbud mod forskelsbehandling på arbejdsmarkedet m.v.</p>\r\n<p>\r\n</p>\r\n<p>Det er Klagekomitéens erfaring i lyset af en række andre sager, at der i det daglige arbejde kan opstå tvivl om den rette behandling af anmodninger om skifte af hjemmehjælper navnlig i tilfælde, hvor borgeren anfører flere eller uklare begrundelser til støtte for ønsket om at skifte hjemmehjælper. Det er desuden komitéens erfaring, at det vil styrke bekæmpelsen af forskelsbehandling på grund af race eller etnisk oprindelse, såfremt det tydeligt tilkendegives, at forskelsbehandlingen ikke er acceptabel.</p>\r\n<p>\r\n</p>\r\n<p>Det fremgår af en redegørelse af 12. december 2005 fra den medarbejder, som Mangfoldighedsnetværket talte med, at vedkommende er i tvivl om muligheden for at vælge en dansk hjemmehjælp.</p>\r\n<p>\r\n</p>\r\n<p>På den baggrund skal Klagekomitéen anbefale følgende:</p>\r\n<p>\r\n</p>\r\n<p>- Albertslund Kommune bør udarbejde skriftlige retningslinjer for, hvordan kommunens personale skal håndtere de situationer, hvor en borger retter henvendelse til kommunen med et ønske om at skifte hjemmehjælper helt eller delvist på grund af hjemmehjælperens race eller etniske oprindelse, således at kommunen sikrer sig, at der ikke udøves direkte eller indirekte forskelsbehandling af ansatte i kommunen.</p>\r\n<p>\r\n</p>\r\n<p>- Albertslund Kommune bør informere borgerne om, at det hverken er muligt at imødekomme ønsker om at modtage en hjemmehjælper med en bestemt race eller etnisk oprindelse eller skifte til en hjemmehjælper med en bestemt race eller etnisk oprindelse.</p>\r\n<p>\r\n</p>\r\n<p>- Albertslund Kommunen bør i de tilfælde, hvor der er indgået aftaler med private leverandører om levering af hjemmepleje, sikre sig, at heller ikke leverandørerne imødekommer hverken ønsker om at modtage en hjemmehjælper med en bestemt race eller etnisk oprindelse eller skifte til en hjemmehjælper med en bestemt race eller etnisk oprindelse</p>\r\n<p>\r\n</p>\r\n<p>- Albertslund Kommune bør i hvert enkelt tilfælde, hvor en borger fremsætter ønske om at modtage en hjemmehjælper med en bestemt race eller etnisk oprindelse eller skifte til en hjemmehjælper med en bestemt race eller etnisk oprindelse, konkret vurdere, om kommunen kan undlade at servicere borgeren i lyset af kommunens omsorgsforpligtelse.</p>\r\n<p>\r\n</p>\r\n<p>Klagekomitéen skal anmode Albertslund Kommune om at orientere komitéen om kommunens tiltag snarest belejligt. Komitéen skal i forbindelse hermed anmode om at modtage kopi af de udarbejdede eller reviderede retningslinjer.\"</p>\r\n<p>\r\n</p>\r\n<p>\r\n   <span class=\"Italic\">&lt;860.8&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/10/2015"
        },
        {
            "displayName": "Accession",
            "displayValue": "Y20151080658"
        },
        {
            "displayName": "Entydig dokumentidentifikation",
            "displayValue": "CF001459"
        },
        {
            "displayName": "Dato for indlæggelse",
            "displayValue": "07/10/2015"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "10806"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "20/06/2006"
        },
        {
            "displayName": "Administrerende myndighed",
            "displayValue": "Klagekomitéen for Etnisk Ligebehandling"
        },
        {
            "displayName": "Ressortministeriets journalnummer",
            "displayValue": "860.8"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}