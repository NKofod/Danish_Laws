{
    "id": 206517,
    "title": "Forslag til folketingsbeslutning om oprettelse af et dansk uddannelsesprogram til understøttelse af udenlandske studenteraktivisters demokrati- og menneskerettighedskamp",
    "documentTypeId": "480",
    "isSagsforlobPeriodValid": true,
    "shortName": "2018/1 BSF 79",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 15. januar 2019 af Sofie Carsten Nielsen (RV), Rasmus Helveg Petersen (RV), Lotte Rod (RV), Andreas Steenberg (RV) og Morten Østergaard (RV)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om oprettelse af et dansk uddannelsesprogram til understøttelse af udenlandske studenteraktivisters demokrati- og menneskerettighedskamp</p>\r\n<p class=\"NormalInd\">Folketinget pålægger regeringen inden udgangen af folketingsåret 2018-19 at oprette et dansk uddannelsesprogram, der skal give udenlandske studenteraktivister, som på en ikkevoldelig facon kæmper for demokrati og menneskerettigheder i deres hjemlande, et fuldt uddannelsesstipendium og tilladelse til at studere i Danmark, hvis de udsættes for f.eks. forfølgelse, diskrimination eller udelukkelse fra deres uddannelse i deres hjemlande.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Radikale Venstre ønsker med beslutningsforslaget at der oprettes et dansk »Students at Risk«- program (StAR), som skal støtte udenlandske studenteraktivisters kamp for demokrati og menneskerettigheder i deres hjemlande.</p>\r\n<p class=\"NormalInd\">Som borgere i et land, hvor vi er stolte af vores demokrati, har vi et ansvar for at støtte op om studenteraktivisternes kamp. Uddannelsesprogrammet skal henvende sig til unge udenlandske studerende, der på en ikkevoldelig facon kæmper for en eller flere menneskerettigheder eller demokratiske rettigheder i deres hjemlande, og som på grund af deres kamp udsættes for f.eks. forfølgelse, diskrimination eller udelukkelse fra deres uddannelse. Ved at lade udenlandske studenteraktivister modtage et fuldt uddannelsesstipendium fra Danmark og dermed en mulighed for at færdiggøre deres uddannelse ønsker forslagsstillerne at styrke forfulgte studenteraktivisters kamp for fred, demokrati og menneskerettigheder.</p>\r\n<p class=\"NormalInd\">Efter endt uddannelse i Danmark skal det være udgangspunktet, at studenteraktivisterne vender tilbage til deres hjemlande, hvis forholdene tillader det. Såfremt forholdene i hjemlandet ikke tillader det, skal studenteraktivisterne have mulighed for at søge asyl på almindelige vilkår i Danmark. Gennem StAR-programmet vil de med et øget kendskab til demokratisk aktivisme, bedre uddannelse og værdifulde netværk stå styrkede i deres demokrati- og menneskerettighedskamp. Studenteraktivister skal ikke fratages deres muligheder for at færdiggøre deres uddannelser, fordi de kæmper for menneskerettigheder og demokrati i deres hjemlande. Tværtimod er det formålet med StAR-programmet at belønne og styrke dem, der tør gå forrest i den vanskelige kamp for menneskerettigheder og demokrati i deres hjemlande.</p>\r\n<p class=\"NormalInd\">Oprettelsen af uddannelsesprogrammet kan med fordel ske efter inspiration fra et lignende vedtaget norsk program (https://www.studentsatrisk.no/about/). Uddannelsesprogrammet bør oprettes ud fra nedenstående rammer og betingelser:</p>\r\n<p class=\"Overskriftstekst3\" style=\"text-align: justify;\">\r\n   <span class=\"Italic\">Nominering</span>\r\n</p>\r\n<p class=\"NormalInd\">For at udenlandske studenteraktivister kan blive optaget i StAR-programmet, skal de for det første nomineres af en organisation eller institution, der har fået nomineringsret. Nominerings- og optagelsesfasen skal foregå i et tæt samarbejde mellem repræsentanter for uddannelsesinstitutionerne i Danmark, den organisation, der har nomineret studenteraktivisten, Uddannelses- og Forskningsministeriet (UFM), Udlændinge- og Integrationsministeriet (UIM) og den danske udenrigstjeneste. Gennem samarbejdet skal der laves en grundig gennemgang af den nominerede studenteraktivists uddannelsesmæssige baggrund og sproglige kompetencer og af, om dokumentationskravene er opfyldt. Sluttelig skal studenteraktivisten sikres opholdstilladelse i Danmark.</p>\r\n<p class=\"Overskriftstekst3\" style=\"text-align: justify;\">\r\n   <span class=\"Italic\">Optagelse</span>\r\n</p>\r\n<p class=\"NormalInd\">For at blive optaget i programmet skal studenteraktivisterne for det andet være i gang med en videregående uddannelse eller have været under uddannelse inden for de seneste 2 år. Studenteraktivister kan optages på akademi-, bachelor- eller kandidatniveau. Optagelsen af StAR-studenteraktivister skal følges op af intensive danskkurser og mentorordninger.</p>\r\n<p class=\"NormalInd\">Studenteraktivister kan kun optages i StAR-programmet, hvis de udelukkende gør brug af ikkevoldelige metoder og samtidig kæmper for en eller flere demokratiske eller menneskeretlige sager. Sluttelig skal studenteraktivisten være udsat for forfølgelse eller diskrimination eller være udelukket fra vedkommendes uddannelse el.lign.</p>\r\n<p>\r\n   <span class=\"Italic\">Samarbejde med uddannelsesinstitutioner</span>\r\n</p>\r\n<p class=\"NormalInd\">Det skal være frivilligt for danske uddannelsesinstitutioner at deltage i StAR-programmet. Det er UFM´s opgave, at finde frem til den mest egnede uddannelse og oprette kontakt til den pågældende uddannelsesinstitution, når en studenteraktivist er blevet godkendt. Det er op til den enkelte uddannelsesinstitution at afgøre, om den vil optage den pågældende studenteraktivist.</p>\r\n<p class=\"Overskriftstekst3\" style=\"text-align: justify;\">\r\n   <span class=\"Italic\">Understøttelse af studenteraktivister, der optages i programmet</span>\r\n</p>\r\n<p class=\"NormalInd\">Studenteraktivister, der optages i programmet, vil modtage et fuldt uddannelsesstipendium, der dækker samtlige omkostninger ved at studere og leve i Danmark. Dette betyder gratis adgang til uddannelse, en månedlig ydelse svarende SU-satsen for udeboende studerende og et SU-lån lagt sammen.</p>\r\n<p class=\"NormalInd\">Hvis en studenteraktivist eller dennes familie, der er optaget i StAR-programmet, ikke selv har mulighed for at dække de omkostninger, der er forbundet med opholdstilladelse og transport til Danmark, dækkes disse omkostninger også af staten. UFM skal desuden hjælpe studenteraktivisterne med at finde en egnet bolig og i samarbejde med uddannelsesinstitutionen bidrage til, at studenteraktivisten på alle måder integreres godt på uddannelsen og i det danske samfund.</p>\r\n<p class=\"Overskriftstekst3\" style=\"text-align: justify;\">\r\n   <span class=\"Italic\">Økonomi</span>\r\n</p>\r\n<p class=\"NormalInd\">Der lægges med programmet op til, at der årligt kan optages op til fem studenteraktivister i uddannelsesprogrammet. Udgifter til selve uddannelsen og økonomisk støtte til studenteraktivisterne vil årligt løbe op i ca. 150-200.000 kr. pr. person. Hertil skal der påregnes udgifter til rejseomkostninger, administration, danskkurser og afholdelse af eksempelvis sociale arrangementer for studenteraktivisterne og overhead til UFM for at administrere ordningen. Når programmet er fuldt ud implementeret, forventes udgifterne til programmet årligt at udgøre ca. 5 mio. kr., der finansieres gennem midler fra det almindelige råderum.</p>\r\n<p>\r\n</p>\r\n<p class=\"NormalInd\">\r\n</p>\r\n<p class=\"NormalInd\">\r\n</p>\r\n<p class=\"NormalInd\">\r\n</p>\r\n<p class=\"NormalInd\">\r\n</p>\r\n<p class=\"NormalInd\">\r\n</p>\r\n<p class=\"NormalInd\">\r\n</p>\r\n<p class=\"NormalInd\">\r\n</p>\r\n<p class=\"NormalInd\">\r\n</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Sofie Carsten Nielsen </span>(RV):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om oprettelse af et dansk uddannelsesprogram til understøttelse af udenlandske studenteraktivisters demokrati- og menneskerettighedskamp.</p>\r\n<p class=\"ForslagsNummer\">(Beslutningsforslag nr. B 79)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2018/1 BF 79",
            "stateLabel": "Bortfaldet",
            "references": [
                {
                    "shortName": "2018/1 BSF 79",
                    "title": "Forslag til folketingsbeslutning om oprettelse af et dansk uddannelsesprogram til understøttelse af udenlandske studenteraktivisters demokrati- og menneskerettighedskamp",
                    "presentationName": "Beslutningsforslag som fremsat",
                    "documentTypeId": 480,
                    "documentId": 206517,
                    "eliUri": "/eli/ft/20181BB00079",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20181/beslutningsforslag/b79/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "16/01/2019"
        },
        {
            "displayName": "Accession",
            "displayValue": "20181BB00079"
        },
        {
            "displayName": "Entydig dokumentidentifikation",
            "displayValue": "AX022499"
        },
        {
            "displayName": "Dato for førstegangsindlæggelse",
            "displayValue": "16/01/2019"
        },
        {
            "displayName": "Dato for indlæggelse",
            "displayValue": "16/01/2019"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "79"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}