{
    "id": 119485,
    "title": "MOMSVEJL., AFGØRELSER 1988   1081 DFT. ETABLERING OG OMDANNELSER ",
    "documentTypeId": "1490",
    "isSagsforlobPeriodValid": true,
    "shortName": "STV nr 20047 af 01/01/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>1081 DfT. Etablering og omdannelser </H1>  \r\n\r\n<P></P>  \r\n\r\n<BR>  \r\n\r\n<BR>  \r\n\r\n<P>Der har været rejst spørgsmål om virksomhedernes fradragsret for moms ved  \r\n\r\n etablering, virksomhedsomdannelser og ophør. <BR>  \r\n\r\n</P>  \r\n\r\n<P>Spørgsmålet skal ses på baggrund af momslovens § 16, hvorefter der kun er  \r\n\r\n fradragsret for moms af udgifter, der vedrører omsætningen af varer eller  \r\n\r\n momspligtige ydelser, og lovens § 2, stk 3, pkt j, om momsfrihed for  \r\n\r\n finansieringsvirksomhed, og dermed ingen fradragsret for moms af indkøb  \r\n\r\n hertil. <BR>  \r\n\r\n</P>  \r\n\r\n<P>Medvirkende er også, at skattevæsenet i en lang række tilfælde ikke  \r\n\r\n tillader fradrag for de omhandlede udgifter, idet de ikke anses at vedrøre  \r\n\r\n indkomsterhvervelsen, men derimod virksomhedens formue. Skattevæsenet giver  \r\n\r\n normalt heller ikke fradrag for etableringsudgifter, medmindre de afholdes  \r\n\r\n umiddelbart før virksomhedens start og har karakter af egentlige  \r\n\r\n driftsomkostninger. <BR>  \r\n\r\n</P>  \r\n\r\n<P>Momslovens bestemmelser på dette punkt er ikke så restriktive. Her kræves,  \r\n\r\n at udgifterne skal vedrøre omsætningen af varer/pligtige ydelser. Der skelnes  \r\n\r\n således ikke mellem indkomst/formue. <BR>  \r\n\r\n</P>  \r\n\r\n<P>Efter momsloven er der derfor mulighed for fradrag, uanset udgiften ikke  \r\n\r\n direkte relatere til en omsætning, udfra en betragtning om, at en virksomheds  \r\n\r\n organisation og tilstedeværelsen af kapitalapparatet er en nødvendig  \r\n\r\n forudsætning for, at en omsætning kan finde sted. <BR>  \r\n\r\n</P>  \r\n\r\n<P>Nedenfor er nævnt en række områder, hvor direktoratet har taget stilling  \r\n\r\n til fradragsretten. <BR>  \r\n\r\n</P>  \r\n\r\n<P>Det ses af eksemplerne, at der i de fleste tilfælde gives fradragsret for  \r\n\r\n moms af udgifterne. <BR>  \r\n\r\n</P>  \r\n\r\n<P>Det skyldes synspunktet om, at tilstedeværelsen af såvel en levedygtig  \r\n\r\n organisation som driftskapital er en absolut forudsætning for, at en  \r\n\r\n virksomhed kan påbegynde, fastholde eller udvide sine momspligtige  \r\n\r\n aktiviteter. <BR>  \r\n\r\n</P>  \r\n\r\n<P>Kun i de særlige tilfælde, hvor udgifterne helt eller delvis kan henføres  \r\n\r\n til privatøkonomiske forhold, eller hvor private betaler en del af  \r\n\r\n omkostningerne, kan fradragsretten begrænses. <BR>  \r\n\r\n</P>  \r\n\r\n<P>Det må bero på en konkret vurdering, hvilken andel af udgifterne, der skal  \r\n\r\n henføres til det private forhold. <BR>  \r\n\r\n</P>  \r\n\r\n<P>Yderligere kan fradragsretten begrænses efter de almindelige regler, hvis  \r\n\r\n virksomheden har blandet omsætning fra momspligtige/momsfrie aktiviteter.  \r\n\r\n<BR>  \r\n\r\n</P>  \r\n\r\n<P>1. Stiftelsesomkostninger mv <BR>  \r\n\r\n</P>  \r\n\r\n<P>Omkostningerne ved stiftelse af anparts- og aktieselskaber vil oftest være  \r\n\r\n udgifter til advokater og revisorer for udarbejdelse af vedtægter,  \r\n\r\n stiftelsesdokument samt anmeldelse til forskellige registre.Hertil kommer  \r\n\r\n trykkeomkostninger vedrørende anpartsbeviser eller aktiebreve. <BR>  \r\n\r\n</P>  \r\n\r\n<P>Moms af sådanne omkostninger er fradragsberettiget i det omfang  \r\n\r\n virksomheden er momspligtig. <BR>  \r\n\r\n</P>  \r\n\r\n<P>Det samme gælder moms af udgifter til udarbejdelse af  \r\n\r\n interessentskabskontrakter eller andre nødvendige dokumenter afhængig af den  \r\n\r\n valgte organisationsform. <BR>  \r\n\r\n</P>  \r\n\r\n<P>Moms af udgifter ved senere ændringer af dokumenterne, fx  \r\n\r\n vedtægtsændringer, vil også kunne fradrages. <BR>  \r\n\r\n</P>  \r\n\r\n<P>2. Kapitaludvidelser <BR>  \r\n\r\n</P>  \r\n\r\n<P>Moms af udgifter til advokat, revisor, trykning mv i forbindelse med  \r\n\r\n kapitaludvidelser i anparts- og aktieselskaber er fradragsberettiget.Det  \r\n\r\n gælder ved såvel lovbundne som frivillige kapitaludvidelser. <BR>  \r\n\r\n</P>  \r\n\r\n<P>I særlige tilfælde, hvor den nye kapital ikke fuldt ud tilfalder  \r\n\r\n selskabet, men fx delvis tilfalder en tidligere eneindehaver eller  \r\n\r\n hovedaktionær, kan reglerne om indkøb til delvis privat anvendelse komme i  \r\n\r\n betragtning. <BR>  \r\n\r\n</P>  \r\n\r\n<P>3. Fusioner/fissioner <BR>  \r\n\r\n</P>  \r\n\r\n<P>Moms af udgifter ved fusionering, dvs sammenslutning af virksomheder, er  \r\n\r\n fradragsberettiget i det omfang, der er tale om momspligtige virksomheder.  \r\n\r\n<BR>  \r\n\r\n</P>  \r\n\r\n<P>Det samme gør sig gældende ved fissionering, dvs opdeling af selskaber,  \r\n\r\n herunder stiftelse af datterselskaber, hvis disse driver momspligtig  \r\n\r\n virksomhed. Omkostningerne vil som regel være de stiftelsesomkostninger og  \r\n\r\n omkostninger til bistand fra advokater, revisorer eller konsulenter. <BR>  \r\n\r\n</P>  \r\n\r\n<P>Også momsen af omkostninger til undersøgelser af sådanne projekter, der  \r\n\r\n ikke realiseres, er fradragsberettiget, hvis undersøgelserne vedrører en  \r\n\r\n momspligtig virksomhed. <BR>  \r\n\r\n</P>  \r\n\r\n<P>4. Medarbejderaktier mv <BR>  \r\n\r\n</P>  \r\n\r\n<P>Moms af udgifter ved udstedelse af medarbejderaktier eller andre former  \r\n\r\n for frivillig overskudsdeling er fradragsberettiget. <BR>  \r\n\r\n</P>  \r\n\r\n<P>5. Børsintroduktion <BR>  \r\n\r\n</P>  \r\n\r\n<P>Introduktion på Børsen bevirker udgifter til prospektmateriale, annoncer,  \r\n\r\n advokater og revisorer. <BR>  \r\n\r\n</P>  \r\n\r\n<P>Moms af disse udgifter vil normalt være fradragsberettiget i det omfang,  \r\n\r\n virksomheden er momspligtig. <BR>  \r\n\r\n</P>  \r\n\r\n<P>I forbindelse med introduktionen tilføres selskabet oftest ny kapital, og  \r\n\r\n begrænsningen af fradragsretten, nævnt under punkt 2, kan derfor komme på  \r\n\r\n tale. <BR>  \r\n\r\n</P>  \r\n\r\n<P>6. Generationsskifte <BR>  \r\n\r\n</P>  \r\n\r\n<P>Generationsskifte er et meget &quot;bredt&quot; begreb, der dækker over en  \r\n\r\n ændring af de bestående ejerforhold i virksomheden. Ofte vil hensynet til  \r\n\r\n virksomhedens fortsatte eksistens samt arveforhold mv betinge, at der sker  \r\n\r\n ændringer i virksomhedens organisatoriske forhold. <BR>  \r\n\r\n</P>  \r\n\r\n<P>Fx vil der ofte i forbindelse med generationsskiftet blive oprettet  \r\n\r\n drifts- og holdingselskaber samt et fond, der øver afgørende indflydelse på  \r\n\r\n de øvrige selskaber. Afgørende for konstruktionen er, hvordan formålet  \r\n\r\n opfyldes bedst. Formålet er som oftest at sikre virksomhedens fortsatte  \r\n\r\n beståen, uanset arvingernes dispositioner. <BR>  \r\n\r\n</P>  \r\n\r\n<P>Overvejelserne med hensyn til den praktiske gennemførelse af  \r\n\r\n generationsskiftet medfører som regel større udgifter til rådgivere. En del  \r\n\r\n af omkostningerne vedrører stiftelse af selskaber og andre forhold, der er  \r\n\r\n nævnt ovenfor. <BR>  \r\n\r\n</P>  \r\n\r\n<P>For disse omkostninger gives fradragsret som nævnt under de enkelte  \r\n\r\n punkter. <BR>  \r\n\r\n</P>  \r\n\r\n<P>En del af udgifterne må imidlertid siges at være medgået til at sikre  \r\n\r\n privatpersoner, fx arvingerne, den bedst mulige position i forhold til  \r\n\r\n gældende skatte- og arvelovgivning. <BR>  \r\n\r\n</P>  \r\n\r\n<P>Moms af denne del af udgifterne er ikke fradragsberettiget. Det betyder,  \r\n\r\n at reglerne om indkøb til delvis privat anvendelse skal bruges i det omfang,  \r\n\r\n regningerne ikke er opdelt. Der må således foretages et skøn over den private  \r\n\r\n andel af udgifterne. <BR>  \r\n\r\n</P>  \r\n\r\n<P>Da der er tale om sammenhængende &quot;projekter&quot; af vidt forskellige  \r\n\r\n karakter, er det ikke muligt at give retningslinier for et sådant skøn. <BR>  \r\n\r\n</P>  \r\n\r\n<P>7. Advokathonorar <BR>  \r\n\r\n</P>  \r\n\r\n<P>Advokathonorarer for at sidde i selskabers bestyrelse er momspligtige,  \r\n\r\n medmindre ydelsen præsteres i et lønmodtagerforhold. <BR>  \r\n\r\n</P>  \r\n\r\n<P>Hvis et selskab får en regning med moms for bestyrelsesarbejde, er momsen  \r\n\r\n af honoraret fradragsberettiget for selskabet. <BR>  \r\n\r\n</P>  \r\n\r\n<P>8. Interessentskaber <BR>  \r\n\r\n</P>  \r\n\r\n<P>Udarbejdelse af selvangivelser for interessentskaber omfatter som regel  \r\n\r\n også udarbejdelse af interessenternes personlige selvangivelser. <BR>  \r\n\r\n</P>  \r\n\r\n<P>Denne del er principielt ikke fradragsberettiget, men der skal normalt  \r\n\r\n ikke ske opdeling af honoraret, hvis interessentskabets virksomhed er fuldt  \r\n\r\n momspligtig. <BR>  \r\n\r\n</P>  \r\n\r\n<P>9. Juridisk bistand <BR>  \r\n\r\n</P>  \r\n\r\n<P>Juridisk bistand fra advokater eller bistand fra revisorer, fx i  \r\n\r\n forbindelse med forhandlinger eller domstolssager med toldvæsen eller  \r\n\r\n skattemyndigheder, er fradragsberettiget. <BR>  \r\n\r\n</P>  \r\n\r\n<P>Ligeledes er der fradragsret for juridisk bistand ved domstole,  \r\n\r\n voldgiftsretter mv, hvis tvisten vedrører en omsætning af varer eller  \r\n\r\n momspligtige ydelser. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19887MA0047"
        },
        {
            "displayName": "Entydig dokumentidentifikation",
            "displayValue": "AN008443"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1988"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}