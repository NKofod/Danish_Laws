{
    "id": 108971,
    "title": "1994 BTL 196   BETÆNKNING OVER FORSLAG TIL LOV OM ÆNDRING AF LOV OM GARANTIFONDEN FOR   SKIBSBYGNING M.V. (SKIBSVÆRFTSAFTALEN)    NR L 196 1994-95, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1994/1 BTL 196",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 196 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om Garantifonden for  \r\n\r\n Skibsbygning m.v. (skibsværftsaftalen) <BR>  \r\n\r\n Nr L 196 1994-95, 1. samling </P>  \r\n\r\n<P></P>  \r\n\r\n<P>Afgivet af Erhvervsudvalget </P>  \r\n\r\n<P></P>  \r\n\r\n<P>Afgivet: 19950405 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>haft samråd med erhvervsministeren, der tilllige med statsministeren </P>  \r\n\r\n<P>skriftligt har besvaret spørgsmål fra udvalget. Et af udvalgets </P>  \r\n\r\n<P>spørgsmål til erhvervsministeren og dennes svar herpå samt et </P>  \r\n\r\n<P>høringssvar fra Justitsministeriet vedrørende lovforslaget er </P>  \r\n\r\n<P>optrykt som bilag til betænkningen. </P>  \r\n\r\n<P>Erhvervsministeren har over for udvalget bekræftet, at der ikke må  \r\n\r\n opkræves særskilte gebyrer ud over en præmie på 2 pct. for egen risikoandel.  \r\n\r\n</P>  \r\n\r\n<P>Ministeren har i forlængelse af besvarelsen af spørgsmål 7 oplyst, at  \r\n\r\n lovforslaget inden for de nærmeste dage vil blive forelagt for  \r\n\r\n Europa-Kommissionen med henblik på at indhente Europa-Kommissionens  \r\n\r\n tilkendegivelse af, om lovforslaget kan accepteres, eller hvorvidt  \r\n\r\n Europa-Kommissionen finder, at der skal ske en formel notifikation. </P>  \r\n\r\n<P>Under alle omstændigheder vil lovforslaget ikke blive sat i kraft, før  \r\n\r\n Europa-Kommissionens accept/godkendelse foreligger. </P>  \r\n\r\n<P>Der er allerede via den danske EU-repræsentation taget kontakt med  \r\n\r\n Europa-Kommissionen med henblik på et møde. Lovforslaget vil blive forelagt  \r\n\r\n Europa-Kommissionen, så snart lovforslaget foreligger oversat til engelsk.  \r\n\r\n</P>  \r\n\r\n<P>Herefter indstiller <I>udvalget</I> lovforslaget til <I>vedtagelse  \r\n\r\n uændret.</I>  </P>  \r\n\r\n<P>Et mindretal (Fremskridtspartiets medlem af udvalget) støtter den  \r\n\r\n liberalisering, som lovforslaget er udtryk for. Fremskridtspartiet mener, at  \r\n\r\n det er ganske glimrende med større konkurrence på markedet for finansiering  \r\n\r\n af skibsbygning. </P>  \r\n\r\n<P>Fremskridtspartiet finder derimod, at regeringens fremgangsmåde er  \r\n\r\n utilfredsstillende. Folketingets medlemmer fik først lovforslaget at se den  \r\n\r\n 4. april 1995 ca. kl. 19.00. Derefter var der 1. behandling den 5. april om  \r\n\r\n eftermiddagen kl. 15.30. Nærværende betænkning blev afgivet samme dag ca. kl.  \r\n\r\n 22.30. Lovforslaget sendes derefter til 2. og 3. behandling den 6. april  \r\n\r\n 1995. Denne voldsomme hast kan meget vel betyde, at der i lovgivningsarbejdet  \r\n\r\n opstår fejl, eller at Folketinget overser problemstillinger. </P>  \r\n\r\n<P>Fremskridtspartiet mener derfor, at lovforslaget burde vente med at blive  \r\n\r\n vedtaget til efter påske. Særlig i betragtning af, at en EU-procedure på  \r\n\r\n lovforslaget kan betyde, at den endelige godkendelse af lovforslaget kan  \r\n\r\n blive udskudt 2 måneder eller mere. </P>  \r\n\r\n<P>Vælger flertallet at bringe lovforslaget til endelig vedtagelse og dermed  \r\n\r\n dispensere fra Folketingets forretningsorden, da vil Fremskridtspartiet  \r\n\r\n henvise til, at vi har påpeget risikoen for, at der kan opstå fejl. Men  \r\n\r\n alligevel stemmer Fremskridtspartiet for lovforslaget, idet det i sin ide er  \r\n\r\n rigtigt tænkt. </P>  \r\n\r\n<P>Lissa Mathiasen (S) fmd. <I>Per Kaalund (S) Ole Vagn Christensen (S) Sonja  \r\n\r\n Mikkelsen (S) Hardy Hansen (S) Kjeld Rahbæk Møller (SF) Bjørn Elmquist (RV)  \r\n\r\n Frank Aaen (EL) Sonja Albrink (CD) Svend Erik Hovmand (V) Svend Heiselberg  \r\n\r\n (V) Pia Larsen (V) Erik Larsen (V) Kai Dige Bach (KF)</I> nfmd. <I>Pernille  \r\n\r\n Sams (KF) Niels Ahlmann-Ohlsen (KF) Kirsten Jacobsen (FP)</I>  </P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til erhvervsministeren og dennes svar herpå samt  \r\n\r\n</P>  \r\n\r\n<P>Justitsministeriets høringssvar </P>  \r\n\r\n<P> <I>Spørgsmål nr. 3:</I>  </P>  \r\n\r\n<P>&#187;Kan ministeren bekræfte, at lovforslaget i sig selv ikke automatisk  \r\n\r\n udløser en garantistillelse, men at det stadig væk alene er op til  \r\n\r\n Garantifonden at bestemme, hvorvidt der skal stilles garanti?&#187; </P>  \r\n\r\n<P> <I>Svar:</I>  </P>  \r\n\r\n<P>Det kan bekræftes, at Garantifonden fortsat vil træffe afgørelse i de  \r\n\r\n konkrete sager. </P>  \r\n\r\n<P> <B>JUSTITSMINISTERIET</B>  </P>  \r\n\r\n<P>Den 30. marts 1995 </P>  \r\n\r\n<P>Erhvervsministeriet </P>  \r\n\r\n<P>Slotsholmsgade 12 </P>  \r\n\r\n<P>1216 København K Under henvisning til Erhvervsministeriets  \r\n\r\n høringsskrivelse af 28. marts 1995, j.nr. 95-380-9, vedrørende forslag til  \r\n\r\n lov om ændring af lov om Garantifonden for Skibsbygning m.v. skal man  \r\n\r\n meddele, at Justitsministeriet har følgende bemærkninger til forholdet til  \r\n\r\n EU-retten: </P>  \r\n\r\n<P>Efter Justitsministeriets opfattelse skal lovforslaget notificeres for  \r\n\r\n Europa-Kommissionen i medfør af EF-traktatens art. 93, stk. 3, som en ændret  \r\n\r\n støtteforanstaltning. Justitsministeriet har herved lagt vægt på, at det i  \r\n\r\n Kommissionens praksis antages, at selv en helt formel ændring af en  \r\n\r\n støtteordning skal notificeres. Justitsministeriet har endvidere tillagt det  \r\n\r\n betydning, at den foreslåede ordning - uanset at den ikke diskriminerer  \r\n\r\n mellem indenlandske og udenlandske pengeinstitutter eller  \r\n\r\n forsikringsselskaber - formentlig må antages i praksis især at komme danske  \r\n\r\n pengeinstitutter eller forsikringsselskaber til gode, idet garantier kun kan  \r\n\r\n stilles i forbindelse med finansieringen af ny- eller ombygning af skibe ved  \r\n\r\n danske værfter. </P>  \r\n\r\n<P>Justitsministeriet skal på denne baggrund foreslå, at der til  \r\n\r\n lovforslagets almindelige bemærkninger indføjes et nyt punkt efter de  \r\n\r\n erhvervsøkonomiske konsekvenser med følgende indhold: </P>  \r\n\r\n<P>&#187;Forholdet til EU-retten. </P>  \r\n\r\n<P>Garantiordningen falder ind under Rådets direktiv om støtte til  \r\n\r\n skibsbygningsindustrien af 21. december 1990 (90/684/EØF), senest ændret ved  \r\n\r\n Rådets direktiv af 19. december 1994 (94/73/EF). Ordningen er godkendt af  \r\n\r\n Europa-Kommissionen og tillagt en statsstøtteværdi på 1 pct. af skibets  \r\n\r\n kontraktværdi. Da lovændringen er en ændring til den oprindeligt notificerede  \r\n\r\n ordning, skal lovforslaget godkendes af Kommissionen, førend det sættes i  \r\n\r\n kraft, jf. EF-traktatens art. 93, stk. 3.&#171; </P>  \r\n\r\n<P>Samtidig bør bemærkningerne til § 2 (ikrafttrædelsesbestemmelsen) ændres,  \r\n\r\n således at der henvises til, at lovforslaget først kan sættes i kraft, når  \r\n\r\n det er godkendt af Kommissionen. </P>  \r\n\r\n<P>P. M. V. </P>  \r\n\r\n<P>Johan Reimann </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "12/04/1995"
        },
        {
            "displayName": "Accession",
            "displayValue": "199414K00196"
        },
        {
            "displayName": "Entydig dokumentidentifikation",
            "displayValue": "CL000772"
        },
        {
            "displayName": "Dato for førstegangsindlæggelse",
            "displayValue": "12/04/1995"
        },
        {
            "displayName": "Dato for indlæggelse",
            "displayValue": "12/04/1995"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "196"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}