{
    "id": 55411,
    "title": "BBR-MEDDELELSE NO. 7 Retningslinier for sikringen af overensstemmelse mellem adressebetegnelserne i bygnings- og boligregistret (BBR) og det centrale personregister (CPR) i driftsfasen ",
    "documentTypeId": "720",
    "isSagsforlobPeriodValid": false,
    "shortName": "MED nr 4010 af 20/12/1978",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>BBR-MEDDELELSE NO. 7 Retningslinier for  \r\n\r\n sikringen af overensstemmelse mellem adressebetegnelserne i bygnings- og  \r\n\r\n boligregistret (BBR) og det centrale personregister (CPR) i driftsfasen </H1>  \r\n\r\n<P></P>  \r\n\r\n<BR>  \r\n\r\n<P> 1. Indledning. </P>  \r\n\r\n<P>BBR-meddelelse nr. 5, 1978, omhandler principperne for  \r\n\r\n førstegangsetableringen af kontakt mellem bygnings- og boligregistret (BBR)  \r\n\r\n og det centrale personregister (CPR) samt for den efterfølgende  \r\n\r\n tilvejebringelse af overensstemmelse mellem de to samlinger af boligadresser.  \r\n\r\n Nærværende BBR-meddelelse indeholder retningslinier for en fastholdelse af  \r\n\r\n adressesammenfald i de to registre i perioden efter den første samkøring -  \r\n\r\n d.v.s. i driftsfasen. </P>  \r\n\r\n<P>Med det formål at fastholde et sammenfald af adressebetegnelser i BBR og  \r\n\r\n CPR er der opbygget en løbende maskinel udveksling af oplysninger mellem  \r\n\r\n registrene. Denne kommunikation skal sikre, at CPR's registrering af  \r\n\r\n befolkningens adresser tillige indeholder oplysning om den boligtypekode  \r\n\r\n (herunder almindelig beboelseslejlighed, enkeltværelse, fællesbolig o.s.v.)  \r\n\r\n med hvilken de pågældende adresser er registreret i BBR. Såfremt der opstår  \r\n\r\n uoverensstemmelser mellem adresserne i de to registre, vil der løbende  \r\n\r\n udskrives anmærkninger, således at forholdet kan rettes. Herigennem er der  \r\n\r\n tilvejebragt et grundlag for, at der på ethvert tidspunkt er den højeste grad  \r\n\r\n af overensstemmelse mellem boligadresserne i de to registre. </P>  \r\n\r\n<P>I afsnit 2 er den løbende videresendelse af oplysninger fra BBR til CPR  \r\n\r\n beskrevet. Denne videresendelse foregår som hovedregel maskinelt på grundlag  \r\n\r\n den almindelige ajourføring af oplysninger om boligmassen i BBR. Ved hver  \r\n\r\n ajourføring af BBR vil der således blive udtrukket oplysninger om tilgang og  \r\n\r\n nedlæggelse af boligadresser samt om ændringer af boligtypekoder, der  \r\n\r\n herefter videresendes og indsættes i CPR,s adresseindeks. </P>  \r\n\r\n<P>Udover videresendelsen til CPR ved den almindelige ajourføring af BBR's  \r\n\r\n dataindhold er der endvidere åbnet mulighed for, i undtagelsestilfælde at  \r\n\r\n overføre oplysninger til CPR om eksisterende boligtypekoder for boligadresser  \r\n\r\n i BBR, der ikke er omfattet af den ovennævnte maskinelle overførsel. Denne  \r\n\r\n overførsel udløses ved en manuel indrapportering til et særligt felt (378)  \r\n\r\n &#187;adressekode&#171; i BBR's stamregister. </P>  \r\n\r\n<P>Afsnit 3 vedrører kontrol af tilflytningsadresser i CPR. Kontrollen  \r\n\r\n indebærer, at der løbende udskrives anmærkning, hvis personer i CPR  \r\n\r\n registreres på en adresse, som ikke er registreret som bolig i BBR (d.v.s.  \r\n\r\n uden boligtypekode eller med en åbenbar fejlagtig boligtypekode). </P>  \r\n\r\n<P>Ved et totalt gennemløb af CPR's adresseindeks kan det ud fra  \r\n\r\n boligtypekodemarkeringerne konstateres, om alle personer kan henføres til en  \r\n\r\n boligadresse, der tillige findes i BB. Herved kan graden af overensstemmelse  \r\n\r\n mellem adressebetegnelserne i de to registre konstateres. Denne  \r\n\r\n kontrolmulighed er omtalt i afsnit 4. </P>  \r\n\r\n<P>Endelig omhandler afsnit 5 de særlige procedurer for kommuner, hvor  \r\n\r\n oprettelsen af statusregistret (CP), ikke var tilendebragt ved udgangen af  \r\n\r\n november 1978. </P>  \r\n\r\n<P>Vedrørende en generel omtale af kontakten mellem BBR og CPR, henvises til  \r\n\r\n boligministeriets cirkulære af 23. oktober 1978 om bygnings~ og  \r\n\r\n boligregistrets drift og anvendelse 1, pkt. 27-29. Endvidere henvises til  \r\n\r\n CPR-meddelelserne nr. 11/1978 og nr. 13/1978, der er udsendt af sekretariatet  \r\n\r\n for personregistrering. </P>  \r\n\r\n<P> 2. Løbende videresendelse af oplysninger fra BBR til CPR. </P>  \r\n\r\n<P>Umidelbart efter den første kontakt mellem BBR og CPR, der blev gennemført  \r\n\r\n i begyndelsen af december 1978, påbegyndtes den løbende maskinelle  \r\n\r\n videresendelse af oplysninger fra BBR til CPR efter BBR's ajourføringskørsler  \r\n\r\n i Kommunedata. Denne maskinelle videresendelse af adresser og boligtypekode  \r\n\r\n kan dels være forårsaget af indrapporteringer til BBR om oprettelse og  \r\n\r\n nedlæggelse af boliger samt om ændring af boligtypekode (jfr.pkt.2A) og dels  \r\n\r\n være forårsaget af en indrapportering til felt 378 i BBR's stamregister (jfr.  \r\n\r\n pkt. 2 B). </P>  \r\n\r\n<P>Som nævnt i BBR-meddelelser nr. 5, 1978 anvendes adressen og  \r\n\r\n boligtypekoden som bindeled mellem BBR og CPR ved såvel  \r\n\r\n førstegangsetableringen af kontakt som ved den efterfølgende driftsfase.  \r\n\r\n Kommunikationen mellem registrene er tilrettelagt således, at boligmasser med  \r\n\r\n boligtypekode 1, 3 eller 4 skal findes i begge registre, hvorimod  \r\n\r\n boligtypekode 2 eller 5 kun indsættes i CPR for adresser, der i forvejen  \r\n\r\n findes i CPR's adresseindeks. </P>  \r\n\r\n<P>Ovennævnte sondring er begrundet i, at det vil være sjældent forekommende  \r\n\r\n med persontilmelding i CPR på adresser, der i BBR er registreret med  \r\n\r\n boligtypekode 2 og 5. </P>  \r\n\r\n<P>For eksisterende adresser i CPR, hvor boligtypekode 2 eller 5 er indsat,  \r\n\r\n er der ved førstegangsetableringen af kontakt mellem registrene foretaget en  \r\n\r\n maskinel tilbagemelding til BBR, hvorved den tilsvarende kodeværdi er indsat  \r\n\r\n i felt 378 i BBR. Dette markerer, at adressen findes i CPR og sikrer, at  \r\n\r\n oplysninger om eventuelle fremtidige ajourføringer af boligtypekoden i BBR  \r\n\r\n videresendes til CPR. Kodeværdier i felt 378 er ikke nødvendig for  \r\n\r\n enhedsadresser med boligtypekode 1, 3 eller 4, idet disse adresser altid skal  \r\n\r\n findes i begge registre. </P>  \r\n\r\n<P> 2A. Indrapporteringer af oplysninger om oprettelse og nedlæggelse af  \r\n\r\n  boliger samt om ændring af boligtypekode. </P>  \r\n\r\n<P>Fra BBR-ændringsregister videresendes alene til CPR oplysninger om  \r\n\r\n boligenheder med boligtypekode 1, 3 eller 4 i påbegyndt nybyggeri. I CPR  \r\n\r\n oprettes adressen og/eller indsættes boligtypekode 8 til markering af, at  \r\n\r\n byggeriet i BBR er registreret som værende under opførelse. Videresendelsen  \r\n\r\n til CPR vil kun finde sted, hvis oplysninger om boligtypekode foreligger i  \r\n\r\n BBR-ændringsregister. Når ibrugtagningstilladelse udstedes og oplysningerne  \r\n\r\n overføres til BBR-stamregister videresendes oplysning til CPR, således at den  \r\n\r\n midlertidige boligtypekode 8 erstattes af den relevante boligtypekode (1, 3  \r\n\r\n eller 4). </P>  \r\n\r\n<P>Vedrørende en beskrivelse af boligtypekodeerne samt en skematisk oversigt  \r\n\r\n over den fælles anvendelse heraf i BBR og CPR henvises til bilag 1 i  \r\n\r\n BBR-meddelelse nr. 5, 1978. </P>  \r\n\r\n<P>Ved overførsel af oplysninger fra BBR-ændringsregister til  \r\n\r\n BBR-stamregister samt ved direkte indrapporteringer til BBR-stamregister  \r\n\r\n foretages følgende maskinelle videresendelse til CPR: - ved nytilgang af  \r\n\r\n boligenheder med boligtypekode 1, 3 eller 4 oprettes adressen og/eller  \r\n\r\n indsættes boligtypekoden i CPR - ved afgang (og herunder overgang til  \r\n\r\n erhverv) af boligenheder med boligtypekode 1, 3 eller 4 indsættes en  \r\n\r\n boligtypekode 7 i CPR. Boligtypekode 7 i CPR angiver, at boligen er nedlagt i  \r\n\r\n BBR. Tilsvarende gælder ved afgang af boligenheder med boligtypekode 2 eller  \r\n\r\n 5, når det i felt 378 i BBR er markeret, at adressen findes i CPR (ved  \r\n\r\n overgang til erhverv vil felt 378 maskinelt blive sat lig med blank) - ved  \r\n\r\n ændring af boligtypekoden indenfor kodeværdierne 1, 3 eller 4 indsættes den  \r\n\r\n nye boligtypekode i CPR. Tilsvarende gælder ved ændringer mellem  \r\n\r\n kodeværdierne 2 og 5, såfremt det af felt 378 i BBR fremgår, at adressen  \r\n\r\n findes i CPR (den nye kodeværdi indsættes maskinelt i felt 378). Ændres  \r\n\r\n boligtypekoden i BBR fra 2 eller 5 til 1, 3 eller 4 oprettes adressen  \r\n\r\n og/eller indsættes den ny boligtypekode i CPR's adresseindeks, samtidig med  \r\n\r\n at en eventuel markering i felt 378 maskinelt sættes lig med blank. </P>  \r\n\r\n<P>En maskinel videresendelse til CPR med oplysning om afgang af boligenhed i  \r\n\r\n BBR samtidig med, at der i CPR er registreret personer på adressen, vil  \r\n\r\n resultere i udskrivning af følgende tekst på anmærkningsliste: </P>  \r\n\r\n<P> ALLE PERSONER ER IKKE FRAFLYTTET DEN NEDLAGTE BOLIG: </P>  \r\n\r\n<P>Forholdet kan skyldes, at personen(erne) har undladt at melde flytning til  \r\n\r\n folkeregisteret eller iøvrigt er registreret med en fejlagtig adresse, at  \r\n\r\n indrapporteringen til BBR er fejlagtig (boligen findes fortsat), at personen  \r\n\r\n (erne) fortsat bor på adressen, men har taget ophold i boliger, der ikke skal  \r\n\r\n registreres i BBR såsom campingvogne o.lign. I sidstnævnte tilfælde skal  \r\n\r\n folkeregistret indberette en boligtypekode 6 gennem sekretariatet for  \r\n\r\n personregistrering. </P>  \r\n\r\n<P> 2. Beskrivelse af felt 378 i BBR-stamregister (overførsel fra  BBR til  \r\n\r\n CPR af oplysning om eksisterende boligtypekode  for boligadresse). </P>  \r\n\r\n<P>Som omtalt ovenfor er formålet med felt 378, at registrere, hvilke  \r\n\r\n boligadresser med boligtypekode 2 og 5 i BBR, der tillige findes i CPR - jfr.  \r\n\r\n den omtalte maskinelle indsættelse og sletning af kodeværdi 2 og 5 i felt  \r\n\r\n 378. </P>  \r\n\r\n<P>Endvidere åbnes der mulighed for en overførsel af oplysning om  \r\n\r\n boligtypekode fra BBR til CPR gennem manuel indrapportering til felt 378.  \r\n\r\n Overførslen til CPR vil finde sted ved indrapportering af den særlig  \r\n\r\n kodeværdi 9 til felt 378. Denne indrapportering til BBR vil bevirke, at den  \r\n\r\n boligtypekode, der er registreret i boligenhedens felt 308, maskinelt  \r\n\r\n overføres til den tilsvarende boligadresse i CPR. Såfremt der er tale om  \r\n\r\n boligenheder med boligtypekode 2 eller 5 vil den tilsvarende kodeværdi  \r\n\r\n maskinelt blive indsat i felt 378, hvorved det markeres, at boligtypekoden  \r\n\r\n findes i CPR. </P>  \r\n\r\n<P>Ovennævnte overførsel af boligtypekode til CPR ved indrapportering af  \r\n\r\n kodeværdi 9 til felt 378 betegnes en rekvireret overførsel, idet forholdet  \r\n\r\n vil være en følge af, at personer i CPR er registreret med en adresse uden  \r\n\r\n boligtypekode. Proceduren skal alene benyttes i de tilfælde, hvor der i BBR  \r\n\r\n allerede er registreret en boligenhed med korrekt boligtypekode på den  \r\n\r\n pågældende adresse. Eftersom alle adresser med boligtypekode 1, 3 eller 4 i  \r\n\r\n BBR også vil findes i CPR vil den rekvirerede overførsel som hovedregel være  \r\n\r\n en følge af en persontilmelding i CPR til en adresse, der i BBR er  \r\n\r\n registreret med boligtypekode 2 eller 5. </P>  \r\n\r\n<P> 3. Anmærkninger ved indrapportering til CPR (kontrol af  \r\n\r\n  tilflytningsadresse i CPR). </P>  \r\n\r\n<P>Den løbende ajourføring af CPR's adresseindeks foregår i forbindelse med  \r\n\r\n registrering af flytninger, fødsler, dødsfald, ind/udvandringer,  \r\n\r\n forsvindinger, genfindinger samt korrektioner af adressen. </P>  \r\n\r\n<P>Ved persontilmelding til adresse, der ikke findes i CPR's adresseindeks,  \r\n\r\n vil adressen blive oprettet i CPR samtig med, at følgende takst vil blive  \r\n\r\n udskrevet på anmærkningsliste: </P>  \r\n\r\n<P> INDRAPPORTERET ADRESSE ER NU OPRETTET I ADRESSEINDEKSET. </P>  \r\n\r\n<P>Såfremt persontilmeldingen sker til adresse, der i CPR's adresseindeks er  \r\n\r\n registreret med boligtypekode blank, 0, 7 eller 8, udskrives følgende tekst  \r\n\r\n på anmærkningsliste: TILFLYTNING TIL BOLIG MED FORKERT BOLIGTYPEKODE. </P>  \r\n\r\n<P>Årsagen til udskrivning på anmærkningsliste af ovennævnte tekster kan  \r\n\r\n skyldes: </P>  \r\n\r\n<P>- at personerne er indrapporteret med fejlagtig adresse (Folkeregistret må  \r\n\r\n korrigere adressen for de berørte personer i CPR) </P>  \r\n\r\n<P>- at adressen relaterer sig til en bolig, der efter sin art ikke skal  \r\n\r\n registreres i BBR såsom campingvogne, telt m.v. (Folkeregistret skal i dette  \r\n\r\n tilfælde indberette en boligtypekode 6 gennem sekretariatet for  \r\n\r\n personregistrering) </P>  \r\n\r\n<P>- at boligenheden er registreret med ukorrekt adresse eller  \r\n\r\n anvendelseskode (erhverv) i BBR. (BBR-myndigheden korrigerer adressen eller  \r\n\r\n anvendelseskoden i BBR, hvorefter boligtypekoden ved næste ajourføringskørsel  \r\n\r\n af BBR maskinelt vil blive overført til CPR's adresseindeks) </P>  \r\n\r\n<P>- at boligenheden ikke er oprettet i BBR. (BBR-myndigheden opretter  \r\n\r\n boligenheden i BBR, hvorefter boligtypekoden ved næste ajourføringskørsel af  \r\n\r\n BBR maskinelt vil blive overført til CPR's adresseindeks </P>  \r\n\r\n<P>- at boligenheden findes i BBR med boligtypekode 2 eller 5 (Såfremt  \r\n\r\n boligtypekoden og dermed underliggende forhold, der bestemmer dannelsen af  \r\n\r\n boligtypekoden, ikke ønskes ændret, foretager BBR-myndigheden indrapportering  \r\n\r\n til felt 378 som omtalt i afsnit 2B. Denne mulighed for rekvireret overførsel  \r\n\r\n eksisterer også for de øvrige boligtypekoder. Resulterer en afklaring af  \r\n\r\n forholdet derimod i, at f.eks. anvendelseskoden skal ændres fra fritidsbolig  \r\n\r\n til helårsbolig vil en indrapportering af den ændrede anvendelseskode  \r\n\r\n resultere i dannelsen af en ændret boligtypekode, der herefter maskinelt  \r\n\r\n overføres til CPR's adresseindeks </P>  \r\n\r\n<P>- at boligenheden kan relateres til nybyggeri, der i BBR-ændringsregister  \r\n\r\n er registreret som værende under opførelse (Tilfældet indikerer, at  \r\n\r\n indflytning er sket inden udstedelse af ibrugtagningstilladelse til  \r\n\r\n byggeriet) </P>  \r\n\r\n<P>- at udskrivningen på anmærkningslisten alene skyldes forskelle i  \r\n\r\n ajourføringsfrekvenser i de to registre. CPR har daglig ajourføring, hvorimod  \r\n\r\n BBR som hovedregel ajourføres månedligt (Kan udskrivningen forklares herved,  \r\n\r\n skal BBR-myndigheden ikke foretage sig yderligere, idet boligtypekoden ved  \r\n\r\n næste ajourføring af BBR maskinelt vil blive overført til CPR's  \r\n\r\n adresseindeks). </P>  \r\n\r\n<P>De nævnte anmærkningstekster i dette afsnit samt i afsnit 2A udskrives ved  \r\n\r\n den daglige ajourføring af CPR sammen med øvrige fejl/anmærkninger til  \r\n\r\n folkeregistrene. Herudover udskrives og leveres særskilt anmærkningsliste,  \r\n\r\n der af folkeregistret skal videregives til BBR-myndigheden. </P>  \r\n\r\n<P>Til orientering kan nævnes, at fejlteksten &#187;HUSNUMMER MANGLER&#171;  \r\n\r\n udskrives til folkeregistret, såfremt husnummer udelades ved indrapportering  \r\n\r\n af vejkode under 9.900. Endvidere udskrives fejlteksten &#187;HUSNUMMER MÅ  \r\n\r\n IKKE FOREKOMME&#171; til folkeregistret, såfremt husnummer indrapporteres for  \r\n\r\n vejkoder over 9.900. Vejkoder over 9.900 er reserveret til den særlige  \r\n\r\n afdeling i folkeregistret, ved ophold på forskellige institutioner, personer  \r\n\r\n uden fast adresse m.v.. </P>  \r\n\r\n<P> 4. kontrol af overensstemmelsen mellem boligadresserne i BBR og CPR. </P>  \r\n\r\n<P>Etableringen af den maskinelle kommunikation mellem BBR og CPR betyder, at  \r\n\r\n eventuelle uoverensstemmelser mellem boligadresserne i CPR og BBR kan  \r\n\r\n afdækkes alene på grundlag af indholdet i CPR's adresseindeks. Oplysningerne  \r\n\r\n i CPR's adresseindeks vil således på et givet tidspunkt kunne vise, hvorvidt  \r\n\r\n anmærkningerne fra førstegangsetableringen af kontakt mellem registrene samt  \r\n\r\n fra den efterfølgende driftsfase har medført den ønskede overensstemmelse.  \r\n\r\n</P>  \r\n\r\n<P>Som nævnt i BBR-meddelelse nr. 5, 1978 foretages kontrollen ved at  \r\n\r\n gennemløbe CPR's adresseindeks og kontrollere alle adresser for  \r\n\r\n boligtypekodemarkering. Adresser uden boligtypekode eller med boligtypekode 0  \r\n\r\n eller 7 udskrives på liste til kommunen, hvis der er registreret personer med  \r\n\r\n bopæl på adressen. Disse forhold skal resultere i, at enten folkeregistret  \r\n\r\n eller BBR-myndigheden indsender ændringer til henholdsvis CPR og BBR. </P>  \r\n\r\n<P>I forbindelse med gennemløbet af CPR's adresseindeks er der endvidere  \r\n\r\n planlagt udskrivning af en liste over boligadresser med boligtypekode 1, 3  \r\n\r\n eller 4, hvortil der i længere tid ikke har været registreret  \r\n\r\n persontilmelding. Opgørelsen over disse tilsyneladende ubeboede boligadresser  \r\n\r\n vil udover adresse og boligtypekode for de berørte boliger indeholde  \r\n\r\n oplysning om længden af den tidsperiode, hvor boligen har fremstået som  \r\n\r\n ubeboet. Udskrivning af disse adresser behøver ikke at indebære, at boligerne  \r\n\r\n er ubenyttede, men kan indikere, at f.eks. anvendelseskoden i BBR skal  \r\n\r\n ændres. </P>  \r\n\r\n<P>Kontrollen af overensstemmelsen mellem adresserne i BBR og CPR samt  \r\n\r\n opgørelsen over boligadresser uden persontilmelding foretages første gang i  \r\n\r\n slutningen af februar 1979. Dette tidspunkt svarer til den i  \r\n\r\n Boligministeriets cirkulære af 23. oktober 1978, pkt. 28, fastsatte frist for  \r\n\r\n etableringen af overensstemmelse mellem adresserne i de to registre. Graden  \r\n\r\n af overensstemmelse ved denne kontrol vil være afgørende for, hvorvidt det  \r\n\r\n bliver påkrævet at gennemføre yderligere kontrol efter en kortere periode.  \r\n\r\n</P>  \r\n\r\n<P>Når den ønskede overensstemmelse mellem adresserne i de to registre er  \r\n\r\n tilvejebragt kan udtræk fra registrene foretages til brug bl.a. for  \r\n\r\n udarbejdelsen af den første registerbaserede boligtælling i Danmarks  \r\n\r\n Statistik. </P>  \r\n\r\n<P>Til brug for en række anvendelser vil der være behov for oplysninger om  \r\n\r\n udlejningsforhold. Disse oplysninger i felt 322 ajourføres imidlertid kun  \r\n\r\n hvert 4.år i forbindelse med de almindelige ejendomsvurderinger. Som følge  \r\n\r\n heraf er der planlagt en årlig (forud for udarbejdelsen af  \r\n\r\n boligtællingslignende opgørelser) maskinel dannelse af kodeværdierne i felt  \r\n\r\n 392 &#187;udlejningsforhold 2&#171; i BBR-stamregister. Ved en samkøring  \r\n\r\n mellem BBR, CPR og det kommunale ejendomsregister dannes en af følgende  \r\n\r\n kodeværdier for boligenheder i BBR med boligtypekode 1, 3 eller 4 samt for  \r\n\r\n enheder med boligtypekode 2 eller 5, hvor der i felt 378 findes markering af,  \r\n\r\n at boligtypekoden er overført til CPR: </P>  \r\n\r\n<P CLASS=PUNKT> <B>1.</B> Udlejet </P>  \r\n\r\n<P CLASS=PUNKT> <B>2.</B> Benyttet af ejeren </P>  \r\n\r\n<P CLASS=PUNKT> <B>3.</B> Ikke benyttet (ingen personer registreret på  \r\n\r\n adressen i CPR). </P>  \r\n\r\n<P>Med periodiske mellemrum (formentlig hvert halve år) foretages en  \r\n\r\n reorganisering af CPR's adresseindeks. Dette indebærer, at adresser med  \r\n\r\n boligtypekode forskellig fra 1, 3, 4 eller 8 slettes, såfremt disse har været  \r\n\r\n uden persontilmelding i de sidste 27 måneder. Umiddelbart efter sletningen af  \r\n\r\n adresser med boligtypekode 2 eller 5 i CPR's adresseindeks vil markeringen i  \r\n\r\n BBR's felt 378 tillige maskinelt blive slettet. I forbindelse med disse  \r\n\r\n reorganiseringer vil der samtidig blive åbnet mulighed for foretagelse af en  \r\n\r\n kontrol af overensstemmelsen mellem adresserne i registrene samt for udskrift  \r\n\r\n af boligadresser, der fremstår som ubeboede. </P>  \r\n\r\n<P> 5. Procedure for kommuner, hvor oprettelsen af statusregistret (CP)  ikke  \r\n\r\n var tilendebragt ved udgangen af november 1978. </P>  \r\n\r\n<P>Som nævnt i afsnit 2 vil der ved indrapporteringer til BBR af oplysninger  \r\n\r\n om oprettelse og nedlæggelse af boliger samt om ændring af boligtypekode,  \r\n\r\n maskinelt blive overført oplysninger til CPR's adresseindeks. Denne  \r\n\r\n overførsel udløses dog kun ved indrapportering til BBR-ændringsregister, ved  \r\n\r\n overførsel fra BBR-ændringeregister til BBR-stamregister samt ved direkte  \r\n\r\n indrapportering til BBR-stamregister. Indrapporteringer til  \r\n\r\n BBR-statusregisteret (CP-registret), der overføres til BBR-stamregister,  \r\n\r\n medfører således ingen videresendelse af oplysninger til CPR. </P>  \r\n\r\n<P>For boliger med boligtypekode 1,3 eller 4, der oprettes ved  \r\n\r\n indrapportering til BBR-statusregister efter ajourføringskørsel i Kommunedata  \r\n\r\n den 27. november 1978, vil det være nødvendigt med en supplerende  \r\n\r\n indrapportering af kodeværdi 9 til felt 378 i BBR-stamregister, hvilket vil  \r\n\r\n betyde, at boligtypekoden fra felt 308 overføres til CPR (jfr. afsnit 2B).  \r\n\r\n</P>  \r\n\r\n<P>Såfremt oprettelse af et betydeligt antal boliger i BBR-statusregister  \r\n\r\n resterer ved udgangen af november 1978 kan kommunen - som alternativ til  \r\n\r\n ovennævnte procedure - rette skriftlig henvendelse herom til  \r\n\r\n boligministeriet, sektionen for bygnings- og boligregistrering,  \r\n\r\n Slotsholmsgade 12, 1216 København K. Boligministeriet vil herefter undersøge  \r\n\r\n muligheden og behovet for en supplerende samkøring efter samme principper som  \r\n\r\n ved førstegangsetableringen af kontakt mellem BBR og CPR. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19780401032"
        },
        {
            "displayName": "Entydig dokumentidentifikation",
            "displayValue": "CM014300"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "03/12/2001"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "4010"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "20/12/1978"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Kommunerne/Boligministeriet"
        },
        {
            "displayName": "Ressortministeriets journalnummer",
            "displayValue": "Boligmin. Dep. 4 jnr 4.1050"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}