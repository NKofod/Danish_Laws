{
    "id": 99524,
    "title": "Forslag til folketingsbeslutning om at øge frekvensen af velfærdsbesøg i kvæg- og svinebesætninger fra 5 pct. til 10 pct.",
    "documentTypeId": "480",
    "isSagsforlobPeriodValid": true,
    "shortName": "2006/1 BSF 45",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 21. november 2006 af  \r\n\r\n Kristen Touborg (SF), Ole Sohn (SF), Mette Gjerskov (S),  \r\n\r\n Jens Peter Vernersen (S), Ole Glahn (RV) og Per Clausen (EL)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om  \r\n\r\n at øge frekvensen af velfærdsbesøg i kvæg- og svinebesætninger fra 5 pct. til  \r\n\r\n 10 pct.  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Folketinget pålægger regeringen at øge frekvensen af  \r\n\r\n velfærdsbesøg i de danske kvæg- og svinebesætninger fra 5 pct. til 10 pct.  \r\n\r\n med  \r\n\r\n virkning fra den 1. april 2007.  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til forslaget  \r\n\r\n</P>  \r\n\r\n<P class=\"Tekst9\">  \r\n\r\n Beslutningsforslaget er en delvis genfremsættelse af  \r\n\r\n beslutningsforslag nr. B 55, folketingsåret 2005-06 (se Folketingstidende  \r\n\r\n 2005-06, forhandlingerne side 4203 samt tillæg A side 3448 og 3449).  \r\n\r\n</P>  \r\n\r\n<P class=\"Tekst9\">  \r\n\r\n Det er tydeligt, at der stadig er store problemer med at  \r\n\r\n overholde dyrevelfærden i de danske kvæg- og svinestalde, og kontrol af et  \r\n\r\n større udsnit af besætningerne vil uden tvivl have en stor generalpræventiv  \r\n\r\n effekt, fordi en større risiko for at blive udpeget til kontrol vil få flere  \r\n\r\n besætningsansvarlige til at overholde reglerne.  \r\n\r\n</P>  \r\n\r\n<P class=\"Tekst9\">  \r\n\r\n Forøgelsen af frekvensen af velfærdsbesøgene fra 2 pct. til 5  \r\n\r\n pct. i 2004 sammenholdt med, at besøgene skulle være uanmeldte, medførte  \r\n\r\n således en markant stigning i antallet af politianmeldelser og indskærpelser.  \r\n\r\n</P>  \r\n\r\n<P class=\"Tekst9\">  \r\n\r\n Af den seneste rapport om kontrol af dyrevelfærd fra 2005, som  \r\n\r\n blev oversendt til udvalget den 12. september 2006, jf. (folketingsåret  \r\n\r\n 2005-06) FLF alm. del &#150; bilag 631, fremgår det således, at der stadig er  \r\n\r\n behov  \r\n\r\n for en forbedring af dyrenes forhold både i besætninger, og når de  \r\n\r\n transporteres. Resultaterne af velfærdskontrollen i kvægbesætninger i 2005  \r\n\r\n viser for indskærpelsernes vedkommende et stort set uændret niveau, når antal  \r\n\r\n kontrollerede besætninger tages i betragtning. For politianmeldelsernes  \r\n\r\n vedkommende er der tale om mere end en fordobling i forhold til 2004, idet 28  \r\n\r\n kvægbesætninger blev meldt til politiet i 2005 mod 13 besætninger i 2004. For  \r\n\r\n svinebesætningernes vedkommende er der sket et fald i antal indskærpelser fra  \r\n\r\n i  \r\n\r\n gennemsnit ca. 2,2 pr. besætning i 2004 til i gennemsnit ca. 1,6 pr.  \r\n\r\n besætning  \r\n\r\n i 2005. For politianmeldelsernes vedkommende er der tale om en mindre  \r\n\r\n stigning  \r\n\r\n i forhold til 2004, når antal kontrollerede besætninger tages i betragtning.  \r\n\r\n Der er således stadig tale om et alt for stort antal indskærpelser, ligesom  \r\n\r\n antallet af anmeldelser til politiet er voksende og fortsat er på et  \r\n\r\n utilfredsstillende højt niveau. I rapporten konkluderes det således, »at  \r\n\r\n situationen for flere af dyrearternes vedkommende fortsat ikke er  \r\n\r\n tilfredsstillende, og at der stadig er behov for forbedringer og mere fokus  \r\n\r\n på  \r\n\r\n dyrevelfærd, både når dyrene opholder sig i besætningerne, og når de skal  \r\n\r\n transporteres«.  \r\n\r\n</P>  \r\n\r\n<P class=\"Tekst9\">  \r\n\r\n Stadig er det dog kun i gennemsnit hvert 20. år, en landmand kan  \r\n\r\n forvente at blive kontrolleret, hvilket slet ikke er tilstrækkeligt. Det  \r\n\r\n foreslås derfor, at antallet af uanmeldte velfærdsbesøg øges fra 5 pct. til  \r\n\r\n 10  \r\n\r\n pct. i kvæg- og svinebesætninger.  \r\n\r\n</P>  \r\n\r\n<P class=\"Tekst9\">  \r\n\r\n Konsekvensen af forslaget om at øge frekvensen af velfærdsbesøg  \r\n\r\n i kvæg- og svinebesætninger fra 5 pct. til 10 pct. er beskrevet i den af  \r\n\r\n familie- og forbrugerministeren nedsatte arbejdsgruppes rapport af 4. oktober  \r\n\r\n 2005 om dyrevelfærdskontrol og dyretransporter, jf. rapportens punkt 6.2.1.,  \r\n\r\n som blev oversendt til udvalget i forbindelse med familie- og  \r\n\r\n forbrugerministerens besvarelse af spørgsmål 24, jf. (folketingsåret 2005-06)  \r\n\r\n FLF alm. del &#150; svar på spm. 24. Heraf fremgår det, at et argument for at  \r\n\r\n øge  \r\n\r\n frekvensen ville være, at kontrol af et større udsnit af besætningerne ville  \r\n\r\n have en større generalpræventiv effekt, således at den større risiko for at  \r\n\r\n blive udpeget til kontrol ville få flere besætningsansvarlige til at  \r\n\r\n overholde  \r\n\r\n reglerne.  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Kristen Touborg  \r\n\r\n</B>  \r\n\r\n (SF):  \r\n\r\n</P>  \r\n\r\n<P class=\"Tekst0\">  \r\n\r\n Som ordfører for forslagsstillerne tillader jeg mig herved at  \r\n\r\n fremsætte:  \r\n\r\n</P>  \r\n\r\n<P class=\"Tekst0\">  \r\n\r\n<I>  \r\n\r\n Forslag til  \r\n\r\n folketingsbeslutning om at øge frekvensen af velfærdsbesøg i kvæg- og  \r\n\r\n svinebesætninger fra 5 pct. til 10 pct..  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 45).  \r\n\r\n</P>  \r\n\r\n<P class=\"Tekst1\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2006/1 BF 45",
            "stateLabel": "Bortfaldet",
            "references": [
                {
                    "shortName": "2006/1 BSF 45",
                    "title": "Forslag til folketingsbeslutning om at øge frekvensen af velfærdsbesøg i kvæg- og svinebesætninger fra 5 pct. til 10 pct.",
                    "presentationName": "Beslutningsforslag som fremsat",
                    "documentTypeId": 480,
                    "documentId": 99524,
                    "eliUri": "/eli/ft/20061BB00045",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20061/beslutningsforslag/b45/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "21/11/2006"
        },
        {
            "displayName": "Accession",
            "displayValue": "20061BB00045"
        },
        {
            "displayName": "Entydig dokumentidentifikation",
            "displayValue": "AX008876"
        },
        {
            "displayName": "Dato for førstegangsindlæggelse",
            "displayValue": "21/11/2006"
        },
        {
            "displayName": "Dato for indlæggelse",
            "displayValue": "21/11/2006"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "45"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}