{
    "id": 60620,
    "title": "Skrivelse om behandlingen af sager om benådning og udsættelse af straffuldbyrdelse m.v. (* 1) ",
    "documentTypeId": "200",
    "isSagsforlobPeriodValid": false,
    "shortName": "SKR nr 11581 af 29/09/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om behandlingen af sager om benådning  \r\n\r\n og udsættelse af straffuldbyrdelse m.v. (* 1) </H1>  \r\n\r\n<P></P>  \r\n\r\n<BR>  \r\n\r\n<P>Hermed sendes et antal eksemplarer af justitsministeriets cirkulære af 26.  \r\n\r\n juni 1975 om behandlingen af sager om benådning og udsættelse af  \r\n\r\n straffuldbyrdelse m.v., som ændret ved cirkulære af 22. august 1983. </P>  \r\n\r\n<P>Ved cirkulæret af 22. august 1983 er der ud over enkelte redaktionelle  \r\n\r\n ændringer navnlig gennemført følgende ændringer: </P>  \r\n\r\n<P CLASS=PUNKT> <B>1.</B> Den personkreds, der kan ansøge om udsættelse med  \r\n\r\n fuldbyrdelse af frihedsstraf, er begrænset til at omfatte personer, der ikke  \r\n\r\n er varetægtsfængslet efter dommen i medfør af retsplejelovens § 769, stk. 1.  \r\n\r\n (§ 1, stk. 1). </P>  \r\n\r\n<P CLASS=PUNKT> <B>2.</B> Såfremt en ansøgning om udsættelse med fuldbyrdelse  \r\n\r\n af frihedsstraf er imødekommet, har en ny ansøgning om udsættelse kun  \r\n\r\n opsættende virkning i samme omfang som en fornyet ansøgning, der fremsættes  \r\n\r\n efter at en tidligere ansøgning er afslået. (§ 1, stk. 2). </P>  \r\n\r\n<P CLASS=PUNKT> <B>3.</B> Politiet skal i forbindelse med forelæggelse for  \r\n\r\n justitsministeriet af sager om benådning og udsættelse give oplysning om,  \r\n\r\n hvorvidt den domfældte er tilsagt til strafudståelse, herunder om den  \r\n\r\n fastsatte mødedato og så vidt muligt om fuldbyrdelsesstedet. (§ 16, stk. 1).  \r\n\r\n</P>  \r\n\r\n<P CLASS=PUNKT> <B>4.</B> Fristen for indgivelse af klager til  \r\n\r\n justitsministeriet med opsættende virkning er nedsat til 10 dage. (§ 17, stk.  \r\n\r\n 2). </P>  \r\n\r\n<P>Til de enkelte bestemmelser i cirkulæret af 26. juni 1975 som ændret ved  \r\n\r\n cirkulære af 22. august 1983 bemærkes: </P>  \r\n\r\n<P>Ad § 1. En ansøgning om udsættelse fra personer, der er varetægtsfængslet  \r\n\r\n i medfør af retsplejelovens § 769, stk. 1, behandles som en ansøgning om  \r\n\r\n strafafbrydelse. </P>  \r\n\r\n<P>Ad § 4. Sager om benådning for frihedsstraf, pålagt under militær  \r\n\r\n straffesag, behandles af forsvarsministeriet. </P>  \r\n\r\n<P>Ad § 6. Vil en udsættelse få en sådan længde, at den faktisk bør medvirke  \r\n\r\n til en benådning, skal spørgsmålet forelægges for justitsministeriet, jf. §  \r\n\r\n 3. </P>  \r\n\r\n<P>Ad § 7. Udsættelse med fuldbyrdelse af frihedsstraf pålagt under militær  \r\n\r\n straffesag afgøres af auditøren. Andre frihedsstraffe idømt militært personel  \r\n\r\n kan af den militære straffuldbyrdende myndighed efter forhandling med den  \r\n\r\n borgerlige fuldbyrdelsesmyndighed udsættes til efter den første uddannelses  \r\n\r\n afslutning, jf. militær retsplejelov § 26 og justitsministeriets  \r\n\r\n cirkulærskrivelse af 22. juni 1972 om afsoning af frihedsstraf under  \r\n\r\n aftjening af værnepligt. </P>  \r\n\r\n<P>Ad § 8. Vedrørende beløbsstørrelsen bemærkes, at det er det oprindelige  \r\n\r\n beløb (doms- eller vedtagelsesbeløbet, ved dagbøder den samlede bødes  \r\n\r\n størrelse), der er afgørende. Ved genstandskonfiskation er tingens værdi  \r\n\r\n afgørende. </P>  \r\n\r\n<P>Ad § 17. Foreligger der i sagen nye omstændigheder, der er af væsentlig  \r\n\r\n betydning, behandles klagen som en fornyet ansøgning, der har opsættende  \r\n\r\n virkning (stk. 2, pkt. 2). </P>  \r\n\r\n<P>Det påhviler politiet straks ved en sags modtagelse at tage stilling til,  \r\n\r\n om straffens fuldbyrdelse skal udsættes, mens ansøgningen behandles. Klage  \r\n\r\n over politiets beslutninger om fuldbyrdelsens iværksættelse trods ny  \r\n\r\n ansøgning har ikke opsættende virkning (§ 17, stk. 2, modsætningsvis). </P>  \r\n\r\n<P>En ansøgning om benådning for bødeforvandlingsstraf skal betragtes som en  \r\n\r\n (fornyet) ansøgning om eftergivelse af bøden, medmindre ansøgningen støttes  \r\n\r\n på grunde af ikke økonomisk karakter. </P>  \r\n\r\n<P>En ansøgning om udsættelse med udståelse af bødeforvandlingsstraf skal  \r\n\r\n betragtes som en (fornyet) ansøgning om henstand med betaling af bøden,  \r\n\r\n medmindre ansøgningen støttes på grunde af ikke økonomisk karakter. </P>  \r\n\r\n<P>Til de myndigheder, der skal administrere cirkulæret, henvises i øvrigt  \r\n\r\n til den udsendte reviderede vejledning i behandlingen af sager om benådning  \r\n\r\n og udsættelse af straffuldbyrdelse m.v. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Annemarie Lund </P>  \r\n\r\n<P>Til politiet, anklagemyndigheden, domstolene samt kriminalforsorgens  \r\n\r\n anstalter og arresthusene. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Forskriften er optaget i Kriminalforsorgens cirkulæresamling (KC) (D-2-2)"
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19831158154"
        },
        {
            "displayName": "Entydig dokumentidentifikation",
            "displayValue": "CM019577"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/04/2004"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11581"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "29/09/1983"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Justitsmin. j. nr. DFK. 4.k. 80-0-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}