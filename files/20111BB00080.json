{
    "id": 141489,
    "title": "Forslag til folketingsbeslutning om flygtninges optjening af førtidspension",
    "documentTypeId": "480",
    "isSagsforlobPeriodValid": true,
    "shortName": "2011/1 BSF 80",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 17. april 2012 af Martin Henriksen (DF), Karina Adsbøl (DF), Bent Bøgsted (DF), René Christensen (DF), Christian Langballe (DF) og Karin Nødgaard (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om flygtninges optjening af førtidspension</p>\r\n<p>Folketinget opfordrer regeringen til at gennemføre de fornødne ændringer af lovgivningen, som får den virkning, at udlændinge, som tildeles opholdsstatus i medfør af udlændingelovens §§ 7 og 8, skal leve op til de samme optjeningsprincipper i forhold til førtidspension som alle andre personer. Regeringen skal således fjerne den negative særbehandling af danske statsborgere m.fl., som eksisterer i den nuværende lovgivning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p>Formålet med indeværende forslag er at sikre, at der fremover skal gælde de samme optjeningsprincipper for alle i forhold til førtidspension. Reglerne for adgang til folkepension og førtidspension er klart beskrevet i nedenstående svar (bilag 1) fra social- og integrationsministeren til Martin Henriksen (DF) den 6. februar 2012.</p>\r\n<p>Forslagsstillerne finder, at det er forkert, at der gælder en undtagelse for flygtninge i forhold til kravet om bopælstiden i Danmark i forbindelse med førtidspension. Undtagelsen betyder, at flygtninge kan medregne bopælstid i oprindelseslandet og i andre lande, hvor den pågældende har boet som flygtning, i den samlede bopælstid i Danmark. Bopælstiden er afgørende for pensionens størrelse. Den mulighed har danskere og andre udlændinge ikke. Loven bør som minimum være lige for alle, og derfor bør optjeningsreglerne for førtidspension være de samme for alle. Uanset om man er dansker, indvandrer eller flygtning.</p>\r\n<p>I 2010 indgik forslagsstillerne sammen med den daværende regering den aftale, der sikrede, at den positive særbehandling af flygtninge i forhold til optjening af folkepension, blev fjernet. Forslagsstillerne havde en forståelse med den tidligere regering om, at den positive særbehandling af flygtninge i forhold til optjening af førtidspension også skulle ændres, hvilket således er formålet med indeværende forslag.</p>\r\n<p>Forslagsstillerne mener, at man på en række velfærdsområder med fordel kan diskutere, hvorvidt danske statsborgere skal være bedre stillet end ikkedanske statsborgere. Dette beslutningsforslag indeholder dog kun en ligestilling, således at den positive særbehandling af flygtninge og den deraf følgende negative særbehandling af danskere og andre grupper af udlændinge bortfalder med en vedtagelse af beslutningsforslaget og den efterfølgende lovgivning. Såfremt beslutningsforslaget vedtages, pålægges regeringen at drøfte detaljerne og den konkrete udmøntning af lovforslaget med Folketinget.</p>\r\n<p>Forslagsstillerne finder det grundlæggende forkert, at udlændinge, som det danske samfund har hjulpet til et bedre liv i Danmark, ud over den beskyttelse, som vedkommende har fået, også skal stilles bedre end danskere i Danmark. Det er urimeligt, at danske statsborgere på den måde udsættes for negativ særbehandling i forhold til udefrakommende udlændinge. Den særbehandling foreslås fjernet med beslutningsforslaget. Forslagsstillerne håber, at Folketingets partier, uanset politiske uenigheder, trods alt kan blive enige om, at danske statsborgere ikke skal stilles ringere end andre i deres eget land.</p>\r\n<p>Såfremt beslutningsforslaget bliver vedtaget, vil det betyde færre offentlige udgifter, hvorfor der også er økonomiske fordele forbundet med en vedtagelse af beslutningsforslaget.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span style=\"font-weight:bold\">Martin Henriksen</span> (DF)</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om flygtninges optjening af førtidspension.</p>\r\n<p class=\"ForslagsNummer\">(Beslutningsforslag nr. B 80)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p><hr class=\"BilagStreg\" />\r\n<p class=\"Bilag\">Bilag 1</p>\r\n<p class=\"BilagTekst\">Social- og integrationsministerens svar på UUI alm. del – spørgsmål nr. 161 stillet af Martin Henriksen (DF):</p>\r\n<p>Retten til dansk social pension er som hovedregel betinget af, at modtageren</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> har dansk indfødsret</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> har fast bopæl her i Danmark samt</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> har haft mindst 3 års fast bopæl her i Danmark mellem det fyldte 15. år og folkepensionsalderen (nu 65 år).</p>\r\n</p>\r\n<p>Betingelserne for indfødsret, bopæl og optjening er i visse tilfælde fraveget efter lov om social pension, hvor EU-forordningen finder anvendelse, og hvor betingelserne er fraveget ved overenskomst med et andet land.</p>\r\n<p>Som udgangspunkt skal man være dansk statsborger og have fast bopæl i Danmark for at være berettiget til dansk folke- eller førtidspension. Man skal desuden have haft fast bopæl i Danmark, Grønland eller Færøerne i mindst tre år mellem det fyldte 15. og folkepensionsalderen.</p>\r\n<p>Flygtninge, dvs. udlændinge, der har fået opholdstilladelse som flygtninge efter udlændingelovens §§ 7 eller 8, har ret til folke- og førtidspension uanset statsborgerskab.</p>\r\n<p>Retten til dansk pension er som udgangspunkt betinget af, at modtageren har fast bopæl her i Danmark. Bopælskravet betyder, at pensionister som hovedregel skal have bopæl i Danmark både på det tidspunkt, hvor der tilkendes pension, og ved udbetalingen af pensionen. Herudover skal man have haft fast bopæl i Danmark i mindst tre år mellem det fyldte 15. år og folkepensionsalderen.</p>\r\n<p>Det er et grundlæggende princip i det danske pensionssystem, at folkepension og førtidspension udbetales afhængigt af, hvor mange år man har haft bopæl i Danmark i en optjeningsperiode (optjeningsprincippet). Hvis man ikke har haft bopæl i Danmark i det antal år, der kræves efter loven, kan der udbetales brøkpension. Jo kortere tid, man har boet i Danmark, desto mindre bliver pensionen. Til gengæld kan pensionen suppleres med den pension, der måtte være optjent ved bopæl/beskæftigelse i andre lande.</p>\r\n<p>Pensionens størrelse afhænger af bopælstiden, dvs. antallet af år med fast bopæl i Danmark eller hyre på dansk skib i optjeningsperioden. Optjeningsperioden er for folkepensionister perioden fra det fyldte 15. år til folkepensionsalderen og for førtidspensionister perioden fra det fyldte 15. år til det tidspunkt, hvorfra der ydes førtidspension.</p>\r\n<p>Retten til fuld folkepension er betinget af 40 års fast bopæl i Danmark i optjeningsperioden. Det svarer til 4/5 af den teoretisk maksimale optjeningsperiode på 50 år fra 15–65 år. Hvis bopælstiden er mindre end 40 år, fastsættes en brøkpension svarende til forholdet mellem bopælstiden og 40 år.</p>\r\n<p>Retten til fuld førtidspension er betinget af, at bopælstiden i Danmark i optjeningsperioden udgør mindst 4/5 af optjeningsperioden. Hvis bopælstiden er mindre fastsættes en brøkpension svarende til forholdet mellem bopælstiden og 4/5 af optjeningsperioden.</p>\r\n<p>Når førtidspensionisten overgår til folkepension, beregnes folkepensionen med samme brøk, som førtidspensionen hidtil er blevet beregnet med.</p>\r\n<p>Der kan ikke optjenes folkepension efter folkepensionsalderen, og der kan ikke optjenes førtidspension efter det tidspunkt, hvorfra der ydes førtidspension.</p>\r\n<p>Disse regler gælder for alle, dvs. både danske statsborgere og udlændinge. Der er ingen undtagelser fra dette optjeningsprincip.</p>\r\n<p>Ved opgørelsen af bopælstiden sidestilles bopæl i udlandet dog i visse tilfælde med bopæl her i landet. Det drejer sig fx om ophold i udlandet, som er i dansk interesse (forhyring på dansk skib, som udsendt repræsentant for dansk offentlig myndighed, som beskæftiget i offentlig dansk interesse, som ansat i dansk firmas filial eller datterselskab, med henblik på uddannelse).</p>\r\n<p>Der gælder to undtagelser for udlændinge, der er meddelt opholdstilladelse i medfør af udlændingelovens §§ 7 eller 8, for så vidt angår ret til og optjening af pension. For det første stilles der ikke krav om dansk statsborgerskab. For det andet medregnes ved opgørelse af bopælstiden i Danmark bopælstiden i oprindelseslandet, når der er tale om førtidspension. Det samme gælder bopælstid i andre lande, hvori den pågældende har haft bopæl på et grundlag svarende til udlændingelovens § 7.</p>\r\n<p>Ved lov nr. 1603 af 22. december 2010 om ændring af lov om social pension blev optjeningsreglerne for folkepension ændret, så flygtninges adgang til at medregne bopælstid i oprindelseslandet ved beregning af folkepension blev afskaffet. Dermed blev flygtninge omfattet af de samme principper, som gælder for øvrige indvandrere og danskere, der har haft ophold i andre lande. Flygtninge, der ikke længere vil kunne modtage fuld folkepension, kan efter en konkret, individuel vurdering modtage personligt tillæg efter pensionsloven eller kontanthjælp. For at give herboende flygtninge mulighed for at indrette sig på de ændrede regler indførtes en overgangsordning på 10 år.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2011/1 BF 80",
            "stateLabel": "Igangværende",
            "references": [
                {
                    "shortName": "2011/1 BSF 80",
                    "title": "Forslag til folketingsbeslutning om flygtninges optjening af førtidspension",
                    "presentationName": "Beslutningsforslag som fremsat",
                    "documentTypeId": 480,
                    "documentId": 141489,
                    "eliUri": "/eli/ft/20111BB00080",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20111/beslutningsforslag/b80/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "18/04/2012"
        },
        {
            "displayName": "Accession",
            "displayValue": "20111BB00080"
        },
        {
            "displayName": "Entydig dokumentidentifikation",
            "displayValue": "AX013938"
        },
        {
            "displayName": "Dato for førstegangsindlæggelse",
            "displayValue": "18/04/2012"
        },
        {
            "displayName": "Dato for indlæggelse",
            "displayValue": "18/04/2012"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "80"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}