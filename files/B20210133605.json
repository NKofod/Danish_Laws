{
    "id": 224153,
    "title": "Bekendtgørelse om midlertidige foranstaltninger ved prøveafholdelse i sygeterminen august/september 2021 i de gymnasiale uddannelser og gymnasiale fag i eux-forløb som led i forebyggelsen og afhjælpningen i forbindelse med covid-19",
    "documentTypeId": "60",
    "isSagsforlobPeriodValid": true,
    "shortName": "BEK nr 1336 af 18/06/2021",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om midlertidige foranstaltninger ved prøveafholdelse i sygeterminen august/september 2021 i de gymnasiale uddannelser og gymnasiale fag i eux-forløb som led i forebyggelsen og afhjælpningen i forbindelse med covid-19</p>\r\n<p class=\"Indledning2\">I medfør af § 3 i lov nr. 241 af 19. marts 2020 om midlertidige foranstaltninger på børne- og undervisningsområdet og folkehøjskoleområdet og for den frie folkeoplysende virksomhed til forebyggelse og afhjælpning i forbindelse med covid-19, som ændret ved lov nr. 285 af 27. februar 2021, fastsættes:</p>\r\n<p class=\"ParagrafGruppeOverskrift\">\r\n   <span>Anvendelsesområde</span>\r\n</p>\r\n<p class=\"Paragraf\" id=\"id7b033e93-cefd-4c53-b55d-6f151ef16468\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Bekendtgørelsen gælder for prøver planlagt til afholdelse i sygeterminen august/september 2021 på følgende uddannelser og kurser:</p>\r\n<p class=\"Liste1\">\r\n   <span class=\"Liste1Nr\" id=\"id5ee2dc5b-215d-42ec-b130-f58f75d1643f\">1)</span> De gymnasiale uddannelser og gymnasiale fag i eux-forløb.</p>\r\n<p class=\"Liste1\">\r\n   <span class=\"Liste1Nr\" id=\"idd3eb8576-4a0c-461c-8605-550bef17e1f9\">2)</span> Hf-enkeltfag.</p>\r\n<p class=\"Liste1\">\r\n   <span class=\"Liste1Nr\" id=\"id016d737f-1fc2-453d-beab-70dfab057d0e\">3)</span> Gymnasiale suppleringskurser (GSK).</p>\r\n<p class=\"Liste1\">\r\n   <span class=\"Liste1Nr\" id=\"id139c1c3e-ce9a-462b-a33a-1a94e16bdd21\">4)</span> Gymnasiale indslusningskurser for flygtninge og indvandrere (GIF).</p>\r\n<p class=\"Liste1\">\r\n   <span class=\"Liste1Nr\" id=\"idb0089439-5fe5-4049-bb93-d2b8bf8f48df\">5)</span> Supplerende overbygningsforløb (SOF).</p>\r\n<p class=\"Stk2\">\r\n   <span class=\"StkNr\" id=\"id25d344aa-a5d0-4146-8df0-5a96db3335b1\">Stk. 2.</span> Reglerne i §§ 2-9 fraviger og supplerer bestemmelser i lovgivningen på børne- og undervisningsområdet om prøver og eksamen i de uddannelser og på de kurser, der er omfattet af stk. 1. Formålet hermed er at sikre elevers og kursisters gennemførelse og afslutning af igangværende uddannelse eller kurser under de helt ekstraordinære forhold som følge af foranstaltningerne efter loven og forebyggelsen og afhjælpningen i samfundet i forbindelse med covid-19.</p>\r\n<p class=\"ParagrafGruppeOverskrift\">\r\n   <span>Prøver i sygeterminen, der lokalt aflyses eller udsættes</span>\r\n</p>\r\n<p class=\"Paragraf\" id=\"id7af6ed41-78da-4317-bdb5-2a393402232d\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Institutionens leder kan under de helt ekstraordinære forhold, der følger af foranstaltningerne efter loven og forebyggelsen og afhjælpningen i samfundet i forbindelse med covid-19, aflyse en eller flere konkrete prøver i sygeprøveterminen august/september 2021, jf. dog stk. 2 og § 3.</p>\r\n<p class=\"Stk2\">\r\n   <span class=\"StkNr\" id=\"idc171997b-dcb4-45f1-bb73-a01807fdee9b\">Stk. 2.</span> Hvis det efter institutionens vurdering er muligt at udsætte en mundtlig prøve til et senere tidspunkt i sygeterminen, udsættes prøven hertil.</p>\r\n<p class=\"Stk2\">\r\n   <span class=\"StkNr\" id=\"idc107760d-baa2-4437-bdd1-c53fd5c206e9\">Stk. 3.</span> En aflysning af prøven efter stk. 1 forudsætter, at et af følgende forhold gør sig gældende:</p>\r\n<p class=\"Liste1\">\r\n   <span class=\"Liste1Nr\" id=\"idbb701e71-dfaf-4802-8d85-527bc04dbb34\">1)</span> Nye eller genindførte foranstaltninger mod covid-19, som institutionen er nødt til at iværksætte, herunder foranstaltninger for at imødekomme sundhedsfaglige anbefalinger, som omfatter institutionen, indebærer, at prøven ikke kan afholdes på det planlagte tidspunkt.</p>\r\n<p class=\"Liste1\">\r\n   <span class=\"Liste1Nr\" id=\"id297c5962-fd1c-456c-9cdd-74b0a5e27242\">2)</span> Eleven, kursisten, den tidligere elev eller kursist eller den selvstuderende er syg på prøvetidspunktet, herunder med covid-19.</p>\r\n<p class=\"Liste1\">\r\n   <span class=\"Liste1Nr\" id=\"iddb99320d-85f3-4dff-bd60-e93d36784c50\">3)</span> Eleven, kursisten, den tidligere elev eller kursist eller den selvstuderende er på prøvetidspunktet af sundhedsmæssige grunde i relation til covid-19 vurderet til ikke at skulle møde fysisk frem til nødundervisning eller almindelig undervisning på institutionen.</p>\r\n<p class=\"Liste1\">\r\n   <span class=\"Liste1Nr\" id=\"idc20e5f4a-7fca-4871-92b6-b1f48efdbf67\">4)</span> At det for så vidt angår prøver i fag med en praktisk dimension som følge af foranstaltninger mod covid-19, herunder foranstaltninger for at imødekomme sundhedsfaglige anbefalinger, som omfatter institutionen, ikke har været muligt for institutionen at gennemføre undervisningen m.v. i de pågældende fag i tilstrækkelig grad, og institutionens leder konkret vurderer, at enkelte elever og kursister eller grupper af elever og kursister, herunder en eller flere klasser, som følge heraf har et fagligt efterslæb, der ikke kan indhentes inden det planlagte prøvetidspunkt.</p>\r\n<p class=\"Liste1\">\r\n   <span class=\"Liste1Nr\" id=\"idb36d630d-5703-464e-99ac-d6f49eaa9ac8\">5)</span> Foranstaltninger i medfør af § 33 i epidemiloven eller regler fastsat i henhold til § 34 i epidemiloven eller før den 1. marts 2021 i medfør af § 22, stk. 1, i lov om foranstaltninger mod smitsomme og andre overførbare sygdomme har medført, at den selvstuderende ikke har deltaget eller har haft mulighed for at deltage i et påkrævet laboratoriekursus.</p>\r\n<p class=\"Stk2\">\r\n   <span class=\"StkNr\" id=\"id0b94ad39-7996-47d2-a248-5bbda62d7755\">Stk. 4.</span> En beslutning om prøveaflysning efter stk. 1, jf. stk. 3, kan tidligst træffes og meddeles eleven eller kursisten, når betingelserne herfor er opfyldt. En prøve, der er begyndt, kan dog ikke aflyses i medfør af stk. 1, jf. stk. 3.</p>\r\n<p class=\"Stk2\">\r\n   <span class=\"StkNr\" id=\"id73d73c5c-8e28-4576-985e-fdef597a3727\">Stk. 5.</span> Når en prøve aflyses i medfør af stk. 1, finder reglerne i §§ 5-7 anvendelse.</p>\r\n<p class=\"Paragraf\" id=\"id9e85c63c-b806-4e5b-9ad3-606d4e4109ad\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Følgende prøver, der efter § 2, stk. 1, jf. stk. 3, nr. 1-3 og 5, er aflyst i sygeterminen august/september 2021, udsættes i stedet til førstkommende prøvetermin herefter:</p>\r\n<p class=\"Liste1\">\r\n   <span class=\"Liste1Nr\" id=\"id92783402-27af-4646-a568-46b58924fe91\">1)</span> Prøver for selvstuderende.</p>\r\n<p class=\"Liste1\">\r\n   <span class=\"Liste1Nr\" id=\"id84fa7ea5-8b91-4abf-a182-971626b1e35d\">2)</span> Prøver udsat fra tidligere prøveterminer.</p>\r\n<p class=\"Liste1\">\r\n   <span class=\"Liste1Nr\" id=\"idea188294-605d-491c-95f9-ec792cb0a447\">3)</span> Prøver som følge af klager fra tidligere prøveterminer.</p>\r\n<p class=\"Liste1\">\r\n   <span class=\"Liste1Nr\" id=\"idebb78b71-b8fc-47e8-8338-49eeffbc4aaa\">4)</span> Mundtlig prøve i eksamensprojektet på hf-enkeltfag og tekniske eux-forløb, jf. dog § 7, stk. 2-4.</p>\r\n<p class=\"Stk2\">\r\n   <span class=\"StkNr\" id=\"id1058fde1-ccce-446f-b340-4b1dc8a2ee3a\">Stk. 2.</span> Reglen i stk. 1, nr. 2, finder kun anvendelse, hvis reglen i § 6 ikke giver mulighed for at lade en karakter ophøje til eller træde i stedet for en prøvekarakter. 1. pkt. gælder dog ikke for elever på uddannelserne til teknisk, merkantil eller almen studentereksamen, der i medfør af en afgørelse i henhold til institutionens lokale studie- og ordensregler er blevet henvist til at aflægge prøve i et eller flere fag, og for elever og kursister, der er blevet bortvist fra en prøve, og som skulle have aflagt den pågældende prøve på ny.</p>\r\n<p class=\"ParagrafGruppeOverskrift\">\r\n   <span>Midlertidig mulighed for fleksibilitet ved mundtlige prøver</span>\r\n</p>\r\n<p class=\"Paragraf\" id=\"id028c208e-2dad-40de-9f02-92ebfd55845f\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Ved mundtlige prøver formulerer institutionen ikke prøvespørgsmål til de dele af faget, hvori der alene er givet nødundervisning uden fysisk fremmøde, hvis dette efter institutionens faglige og pædagogiske vurdering er begrundet i karakteren og omfanget af nødundervisningen. Det er en betingelse, at det fremgår af undervisningsbeskrivelsen, jf. § 18 i bekendtgørelse om de gymnasiale uddannelser og § 15, stk. 2, i bekendtgørelse om gymnasial supplering, hvilke temaer, emner eller forløb, der efter 1. pkt. udelades af prøvegrundlaget, og som eksaminator og censor derfor ikke kan afprøve eleverne eller kursisterne i ved prøven.</p>\r\n<p class=\"ParagrafGruppeOverskrift\">\r\n   <span>Midlertidig mulighed for afgivelse af afsluttende standpunktskarakter og andre midlertidige foranstaltninger for gymnasiale enkeltfag</span>\r\n</p>\r\n<p class=\"Paragraf\" id=\"id5f835304-7d35-4a11-903d-0c19de4b22e0\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> For kursister, der frem mod sygeterminen i august/september 2021 har fulgt undervisningen i et fag m.v., giver institutionen kursisten en eller flere afsluttende standpunktskarakterer i afsluttende fag, hvor prøven er aflyst.</p>\r\n<p class=\"Stk2\">\r\n   <span class=\"StkNr\" id=\"ide8c24a13-0d87-4750-8c8c-7f504bc9b09d\">Stk. 2.</span> En afsluttende standpunktskarakter efter stk. 1 skal udtrykke graden af kursistens opfyldelse af de faglige mål i den relevante læreplan. Den afsluttende standpunktskarakter gives ud fra en helhedsvurdering på baggrund af underviserens kendskab til kursistens faglige niveau i den daglige undervisning, herunder eventuel nødundervisning. I helhedsvurderingen kan en individuel faglig vurderingssamtale med kursisten indgå.</p>\r\n<p class=\"Stk2\">\r\n   <span class=\"StkNr\" id=\"ida79fcdcf-5001-42e9-8622-d218e60ce97f\">Stk. 3.</span> Afsluttende standpunktskarakterer efter stk. 1 træder i et afsluttende fag i stedet for den eller de karakterer, som skulle have været givet ved den aflyste prøve, og er derved ophøjet til prøvekarakterer.</p>\r\n<p class=\"Stk2\">\r\n   <span class=\"StkNr\" id=\"id5377b63e-c2c9-4701-9074-cc0fd411483f\">Stk. 4.</span> En karakter, der, jf. stk. 3, er ophøjet til prøvekarakter, indgår som en almindelig prøvekarakter på de eksamensbeviser og prøvebeviser, som institutionen udsteder efter de almindelige regler herom.</p>\r\n<p class=\"ParagrafGruppeOverskrift\">\r\n   <span>Ophøjelse af afsluttende standpunktskarakter til prøvekarakter i de treårige gymnasiale uddannelser, den toårige uddannelse til almen studentereksamen samt gymnasiale fag i eux-forløb</span>\r\n</p>\r\n<p class=\"Paragraf\" id=\"idf6e0df7b-64b8-4c6f-8560-f2aa35a92a83\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> For elever i de treårige gymnasiale uddannelser, i den toårige uddannelse til almen studentereksamen og i gymnasiale fag i eux-forløb træder afsluttende standpunktskarakterer i afsluttende fag, hvor prøven er aflyst, i stedet for karakterer, som skulle have været givet ved de aflyste prøver, og er derved ophøjet til prøvekarakterer, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"id53c2cea5-80b3-4a30-827a-2d78c08323cb\">Stk. 2.</span> For en elev i en gymnasial uddannelse eller i gymnasiale fag i eux-forløb, hvis mundtlige prøve i studieretningsprojektet, studieområdeprojektet eller erhvervsområdeprojektet er aflyst efter § 2, stk. 1, jf. stk. 3, foretager bedømmerne en bedømmelse af elevens præstation på baggrund af det skriftlige produkt alene. Den karakter, som gives ved denne bedømmelse, træder i stedet for den prøvekarakter, som eleven ville have fået ved den aflyste prøve.</p>\r\n<p class=\"Stk2\">\r\n   <span class=\"StkNr\" id=\"id38938ac6-26de-4586-a710-c13dccf9272f\">Stk. 3.</span> En karakter, der, jf. stk. 1-2, er ophøjet til eller træder i stedet for en prøvekarakter, indgår som en almindelig prøvekarakter på de eksamensbeviser og prøvebeviser, som institutionen udsteder efter de almindelige regler herom.</p>\r\n<p class=\"ParagrafGruppeOverskrift\">\r\n   <span>Beviser</span>\r\n</p>\r\n<p class=\"Paragraf\" id=\"idaf084988-5108-4f58-b93f-ae075726071c\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Beviser, der udfærdiges til elever eller kursister efter reglerne i §§ 5-6, har samme retsvirkning som beviser, der er udstedt efter de almindelige regler på børne- og undervisningsområdet, herunder i forhold til optagelse på videregående uddannelser.</p>\r\n<p class=\"Stk2\">\r\n   <span class=\"StkNr\" id=\"idf0a90db6-83fd-43e8-92b3-bdea5074443c\">Stk. 2.</span> En kursist på hf-enkeltfag, der, jf. § 3, nr. 4, ikke kan afslutte eksamensprojektet med mundtlig prøve i sygeterminen august/september 2021, er uanset bestemmelserne i § 41, stk. 3, og § 47 i lov om de gymnasiale uddannelser ikke af den grund afskåret fra efter anmodning, der skal fremsættes senest den 1. februar 2022, at få udfærdiget et bevis for en sammenstykket højere forberedelseseksamen. På et sådant bevis påføres en streg i stedet for en karakter ud for eksamensprojektet.</p>\r\n<p class=\"Stk2\">\r\n   <span class=\"StkNr\" id=\"idf6cfd2fb-e2a8-4337-af61-64619b0d3781\">Stk. 3.</span> En elev, der afslutter et teknisk eux-forløb i sygeterminen august/september 2021, og som, jf. § 3, nr. 4, ikke kan afslutte eksamensprojektet med mundtlig prøve i denne termin, kan efter anmodning, der skal fremsættes senest den 1. februar 2022, få udstedt et eux-bevis. På et sådant bevis påføres en streg i stedet for en karakter ud for eksamensprojektet.</p>\r\n<p class=\"Stk2\">\r\n   <span class=\"StkNr\" id=\"id7dd59c28-7f92-4b7d-8871-82955519cc53\">Stk. 4.</span> Reglen i stk. 3 gælder uanset, at en eksamen, der giver ret til eux-bevis, for elever, der er påbegyndt et teknisk eux-forløb før den 1. august 2018, normalt skal omfatte en mundtlig prøve med udgangspunkt i det skriftlige eksamensprojekt.</p>\r\n<p class=\"ParagrafGruppeOverskrift\">\r\n   <span>Klage og bemyndigelse til Styrelsen for Undervisning og Kvalitet</span>\r\n</p>\r\n<p class=\"Paragraf\" id=\"idd2664e06-149a-4947-aa74-e4988a8e6ca8\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> En elev eller kursist kan, i den udstrækning andet ikke følger af lovgivningen, klage til Styrelsen for Undervisning og Kvalitet over institutionens afgørelser efter bekendtgørelsen, når klagen vedrører retlige spørgsmål.</p>\r\n<p class=\"Stk2\">\r\n   <span class=\"StkNr\" id=\"id59af26af-f730-4b98-9930-a1cb0a44a68d\">Stk. 2.</span> En klage efter stk. 1 stiles til Styrelsen for Undervisning og Kvalitet og sendes til institutionen. Klagen skal være modtaget af institutionen senest fem kalenderdage, efter at eleven eller kursisten har modtaget den afgørelse, som eleven eller kursisten klager over.</p>\r\n<p class=\"Stk2\">\r\n   <span class=\"StkNr\" id=\"id3ecd575a-bc1b-4b03-b062-0cd57865e869\">Stk. 3.</span> Hvis institutionen ikke på baggrund af klagen imødekommer den fuldt ud, og eleven eller kursisten ikke har trukket sin klage tilbage, udarbejder institutionen en udtalelse i sagen. Eleven eller kursisten skal herefter have lejlighed til med en frist på fem kalenderdage at fremkomme med sine eventuelle bemærkninger til institutionens udtalelse. Institutionen sender klagen, sin udtalelse samt elevens eller kursistens eventuelle bemærkninger til styrelsen hurtigst muligt og senest to kalenderdage efter, at institutionen har modtaget bemærkningerne fra eleven eller kursisten eller efter udløbet af dennes frist for at fremkomme med eventuelle bemærkninger.</p>\r\n<p class=\"Paragraf\" id=\"id91a00f27-86b8-432c-8a6e-677a3d133e5e\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Styrelsen for Undervisning og Kvalitet er bemyndiget til på ministerens vegne at varetage de af ministerens opgaver, herunder tilsynsopgaver, og beføjelser, som bekendtgørelsen giver anledning til at varetage.</p>\r\n<p class=\"ParagrafGruppeOverskrift\">\r\n   <span>Ikrafttræden</span>\r\n</p>\r\n<p class=\"Paragraf\" id=\"id8e4e1da3-4f06-4a8c-bcbe-9fa78f75640d\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Bekendtgørelsen træder i kraft den 1. august 2021.</p><div class=\"Givet\" id=\"Givet\"><p class=\"Givet\" align=\"center\">Børne- og Undervisningsministeriet, den 18. juni 2021</p><p class=\"Sign1\" align=\"center\">Pernille Rosenkrantz-Theil</p><p class=\"Sign2\" align=\"right\">/ Julie Elm Vig Albertsen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "popularTitle": "Nødsygeterminsbekendtgørelsen",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/06/2021"
        },
        {
            "displayName": "Accession",
            "displayValue": "B20210133605"
        },
        {
            "displayName": "Entydig dokumentidentifikation",
            "displayValue": "DA000579"
        },
        {
            "displayName": "Dato for førstegangsindlæggelse",
            "displayValue": "23/06/2021"
        },
        {
            "displayName": "Dato for indlæggelse",
            "displayValue": "24/02/2023"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1336"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "18/06/2021"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Børne- og Undervisningsmin., <br />Styrelsen for Undervisning og Kvalitet, j.nr. 21/12967"
        },
        {
            "displayName": "Stikord",
            "displayValue": "nødbekendtgørelser"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}