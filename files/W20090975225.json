{
    "id": 127391,
    "title": "Trukket i løn for ferie under sygdom, udeblivelse",
    "documentTypeId": "240",
    "isSagsforlobPeriodValid": true,
    "shortName": "KEN nr 9752 af 23/02/2009",
    "documentHtml": "<div class=\"bjelke\">Den fulde tekst</div><p class=\"Titel2\">Trukket i løn for ferie under sygdom, udeblivelse</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Lønmodtagerens advokat anmodede den 30. oktober 2008 Arbejdsdirektoratet om at tage stilling i sagen mellem lønmodtageren og arbejdsgiveren. Arbejdsgiveren havde trukket lønmodtageren i løn for 20 feriedage uden at have iagttaget ferielovens varslingsregler. Herudover havde arbejdsgiveren ikke indbetalt til FerieKonto.</div>\r\n        </p>\r\n        <p class=\"Tekst2\">\r\n          <div>Lønmodtageren blev pr. 1. november 2007 ansat ved arbejdsgiveren. Ansættelsen var ikke omfattet af overenskomst.</div>\r\n        </p>\r\n        <p class=\"Tekst2\">\r\n          <div>Den 17. juni 2008 rettede lønmodtagerens advokat henvendelse til arbejdsgiveren, idet han havde konstateret, at hans klient i januar, marts og april 2008 var blevet trukket i løn, i alt kr. 22.656.</div>\r\n        </p>\r\n        <p class=\"Tekst2\">\r\n          <div>Advokatens oplyste, at lønmodtageren havde afholdt 3 dages tvungen ferie i januar 2008. Af ansættelsesaftalen fremgår det ikke, at der var tvungen ferie i januar, ligesom der efter det oplyste ikke var varslet ferie.</div>\r\n        </p>\r\n        <p class=\"Tekst2\">\r\n          <div>I marts og april 2008 havde lønmodtageren ikke holdt ferie. Af ansættelsesaftalen fremgår det ikke, at der i denne periode var tvungen ferie, ligesom der ikke var oplysninger om, at der måtte være varslet ferie.</div>\r\n        </p>\r\n        <p class=\"Tekst2\">\r\n          <div>Arbejdsgiveren oplyste hertil, at det var korrekt, at lønmodtageren var blevet trukket i løn for afholdt ferie 5 dage i januar 2008, 4 dage i marts 2008 og 10 dage i april 2008. Det var også korrekt, at der i disse perioder ikke var tvungen eller varslet ferie.</div>\r\n        </p>\r\n        <p class=\"Tekst2\">\r\n          <div>Arbejdsgiveren henviste til, at lønmodtageren i 43 tilfælde ikke havde overholdt gældende regler for sygemelding, ligesom han gentagne gange havde lovet at møde den efterfølgende dag, hvilket han ikke havde gjort.</div>\r\n        </p>\r\n        <p class=\"Tekst2\">\r\n          <div>Lønmodtageren var udeblevet uden gyldig grund. Ved udeblivelsen vil den enkelte medarbejder blive fratrukket én feriedag pr. dag medarbejderen udebliver.</div>\r\n        </p>\r\n        <p class=\"Tekst2\">\r\n          <div>Arbejdsdirektoratet fandt, at lønmodtageren ikke kunne anses for at have afholdt ferie i 20 dage i perioden januar 2008 – april 2008. Arbejdsgiveren skulle straks indbetale feriepengene til feriekonto.</div>\r\n        </p>\r\n        <p class=\"Tekst2\">\r\n          <div>Arbejdsgiveren har efterfølgende oplyst over for Arbejdsdirektoratet, at der var tale om løntræk, samt at årsagen til, at det af lønsedlerne fremgik, at der er trukket for afholdelse af ferie, var en menneskelig fejl fra bogholderiets side.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at lønmodtageren ikke kunne anses for at have afholdt ferie i 20 dage i perioden januar 2008 til april 2008.</div>\r\n        </p>\r\n        <p class=\"Tekst2\">\r\n          <div>Ankenævnet havde herved lagt vægt på, at der ikke var tale om tvungen, ferie samt at ferien ikke var varslet i overensstemmelse med ferielovens regler.</div>\r\n        </p>\r\n        <p class=\"Tekst2\">\r\n          <div>Ankenævnet havde ikke kompetence til at tage stilling til, hvorvidt arbejdsgiveren kunne trække lønmodtageren i løn af andre årsager.</div>\r\n        </p>\r\n        <p class=\"Tekst2\">\r\n          <div>Ankenævnet tiltrådte således direktoratets afgørelse af 18. december 2008 for så vidt angik spørgsmålet om, hvorvidt lønmodtageren kunne anses for at have afholdt ferie.</div>\r\n        </p>\r\n        <p class=\"Tekst2\">\r\n          <div>Såfremt arbejdsgiveren udbetaler løn for de 20 dage til lønmodtageren skulle arbejdsgiveren indbetale feriegodtgørelse svarende til 12,5 % af beløbet.</div>\r\n        </p>\r\n      </div>\r\n      <p class=\"TekstV\"><span class=\"Bold\">Vedrørende xxx</span></p>\r\n      <p class=\"TekstV\">Ankenævnet har behandlet Deres klage på møde den 2009.</p>\r\n      <p class=\"TekstV\">Nævnet traf denne</p>\r\n      <p class=\"TekstV\" style=\"text-align: Center;\">A F G Ø R E L S E</p>\r\n      <p class=\"TekstV\">xxx kan ikke anses for at have afholdt ferie i 20 dage i perioden januar 2008 til april 2008.</p>\r\n      <p class=\"TekstV\">Ankenævnet har ikke kompetence til at tage stilling til, hvorvidt xx kunne trække xxx i løn af andre årsager.</p>\r\n      <p class=\"TekstV\">Ankenævnet tiltræder således direktoratets afgørelse af 18. december 2008 for så vidt angår spørgsmålet om, hvorvidt xxx kunne anses for at have afholdt ferie.</p>\r\n      <p class=\"TekstV\">Såfremt xx udbetaler løn for de 20 dage til xxx skal xx indbetale feriegodtgørelse svarende til 12,5 % af beløbet.</p>\r\n      <p class=\"TekstV\" style=\"text-align: Center;\">B E G R U N D E L S E</p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> xxx pr. 1. november 2007 blev ansat som xxxx ved xx,</p>\r\n        <p class=\"Liste1\"><span class=\"Liste1Nr\" id=\"\">–</span> stillingen ikke var omfattet af en kollektiv overenskomst,</p>\r\n        <p class=\"Liste1\"><span class=\"Liste1Nr\" id=\"\">–</span> det fremgår af ansættelsesaftalen, at firmaet holder lukket i uge 29 og uge 30 samt mellem jul og nytår. I disse perioder vil medarbejderen blive trukket i ferie,</p>\r\n        <p class=\"Liste1\"><span class=\"Liste1Nr\" id=\"\">–</span> xx ved brev af 24. juni 2008 oplyste, at xxx var blevet trukket i løn for afholdt ferie i 20 dage, da arbejdsgiveren fandt, at xxx var udeblevet fra arbejde uden gyldig grund,</p>\r\n        <p class=\"Liste1\"><span class=\"Liste1Nr\" id=\"\">–</span> xxx har oplyst, at hans fravær skyldtes sygdom,</p>\r\n        <p class=\"Liste1\"><span class=\"Liste1Nr\" id=\"\">–</span> det fremgår af xxs personalepolitik, at såfremt den enkelte medarbejder ikke sygemelder sig, vil fraværet blive betragtet som udeblivelse fra arbejdspladsen. For hver dag den enkelte medarbejder udebliver, vil der blive trukket tilsvarende i feriedage eller løn,</p>\r\n        <p class=\"Liste1\"><span class=\"Liste1Nr\" id=\"\">–</span> der ikke var tale om tvungen eller varslet ferie, og</p>\r\n        <p class=\"Liste1\"><span class=\"Liste1Nr\" id=\"\">–</span> det ikke er dokumenteret, at der er indgået en aftale om, at de nævnte dage skulle afholdes som feriedage.</p>\r\n      </p>\r\n      <p class=\"TekstV\">Ankenævnet har endvidere lagt til grund, at Arbejdsdirektoratet den 18. december 2008 traf afgørelse om, at xxx ikke kunne anses for at have afholdt ferie i 20 dage i perioden januar 2008 – april 2008. xx skulle straks indbetale feriegodtgørelse til FerieKonto.</p>\r\n      <p class=\"TekstV\">Det følger af § 15, stk. 2 i lov om ferie, at arbejdsgiveren så tidligt som muligt skal meddele lønmodtageren, hvornår ferien skal holdes. Arbejdsgiveren skal give meddelelsen senest 3 måneder før hovedferien begynder, og senest 1 måned før ferien begynder for øvrige feriedage, medmindre særlige omstændigheder hindrer dette.</p>\r\n      <p class=\"TekstV\">Ankenævnet finder, at xxx ikke kan anses for at have afholdt ferie i 20 dage i perioden januar 2008 til april 2008.</p>\r\n      <p class=\"TekstV\">Ankenævnet har herved lagt vægt på, at der ikke var tale om tvungen ferie, samt at ferien ikke var varslet i overensstemmelse med ferielovens regler.</p>\r\n      <p class=\"TekstV\" style=\"text-align: Center;\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> §§ 15, stk. 2 og 21, stk. 2 i lov om ferie, jf. lovbekendtgørelse nr. 407 af 28. maj 2004, og</p>\r\n        <p class=\"Liste1\"><span class=\"Liste1Nr\" id=\"\">–</span> § 24, stk. 1 i Arbejdsdirektoratets bekendtgørelse nr. 1285 af 14. december 2004 om ferie.</p>\r\n      </p>\r\n      <p class=\"TekstV\" style=\"text-align: Center;\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter som ankenævnet har modtaget fra direktoratet.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">Arbejdsdirektoratet, Stormgade 10, Postboks 1103, 1009 København K,</p>\r\n      <p class=\"TekstV\">x</p>\r\n      <p class=\"TekstV\"><span class=\"Bold\">Regler</span></p>\r\n      <p class=\"TekstV\"><span class=\"Bold\">Ferielov, lovbekendtgørelse nr. 407 af 28. maj 2004</span></p>\r\n      <p class=\"TekstV\"><span class=\"Bold\">§ 14.</span> Af ferien skal mindst 15 dage gives i sammenhæng (hovedferien). Hovedferien skal holdes i perioden 1. maj til 30. september (ferieperioden). Hvis lønmodtageren har optjent mindre end 15 dages ferie, er hele den optjente ferie hovedferie.</p>\r\n      <p class=\"TekstV\"><span class=\"Italic\">Stk. 2.</span> En lønmodtager, der er beskæftiget med udendørs planteavl, skal have mindst 10 dage i sammenhæng i ferieperioden. Herudover skal mindst 5 dage gives i tiden fra den 1. maj til den 31. oktober.</p>\r\n      <p class=\"TekstV\"><span class=\"Italic\">Stk. 3.</span> Øvrige feriedage skal også gives i sammenhæng af mindst 5 dages varighed, men kan lægges uden for ferieperioden. Hvis de øvrige feriedage udgør mindre end 5 dage, skal disse dage gives i sammenhæng. Hvor driftsmæssige hensyn gør det ønskeligt, kan de øvrige feriedage dog gives som enkeltdage.</p>\r\n      <p class=\"TekstV\"><span class=\"Bold\">§ 15.</span> Arbejdsgiveren fastsætter efter forhandling med lønmodtageren, hvornår ferien skal holdes. Arbejdsgiveren skal under hensyntagen til virksomhedens drift så vidt muligt imødekomme lønmodtagerens ønske om, hvornår ferien skal holdes, herunder lønmodtagerens ønske om, at hovedferien holdes i lønmodtagerens barns skolesommerferie.</p>\r\n      <p class=\"TekstV\"><span class=\"Italic\">Stk. 2.</span> Arbejdsgiveren skal så tidligt som muligt meddele lønmodtageren, hvornår ferien skal holdes. Arbejdsgiveren skal give meddelelsen senest 3 måneder før hovedferien begynder, og senest 1 måned før ferien begynder for øvrige feriedage, medmindre særlige omstændigheder hindrer dette.</p>\r\n      <p class=\"TekstV\"><span class=\"Italic\">Stk. 3.</span> Hvis væsentlige, upåregnelige driftsmæssige hensyn gør det nødvendigt, kan arbejdsgiveren ændre tidligere fastsat ferie. Lønmodtageren skal have erstattet et eventuelt økonomisk tab som følge af udskydelsen. Allerede begyndt ferie kan ikke afbrydes.</p>\r\n      <p class=\"TekstV\"><span class=\"Bold\">§ 21.</span> § 14 kan fraviges ved aftale. Mindst 10 feriedage skal dog gives i sammenhæng, for så vidt angår § 14, stk. 1 og 2.</p>\r\n      <p class=\"TekstV\"><span class=\"Italic\">Stk. 2.</span> § 15, stk. 2, og § 16, stk. 1, kan fraviges ved aftale.</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 1285 af 14. december 2004 om ferie</span></p>\r\n      <p class=\"TekstV\"><span class=\"Bold\">§ 24.</span> En lønmodtager er helt eller delvis afskåret fra at holde ferie, hvis lønmodtageren har en af følgende feriehindringer:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> egen sygdom,</p>\r\n        <p class=\"Liste1\"><span class=\"Liste1Nr\" id=\"\">2)</span> barselorlov, jf. dog stk. 2,</p>\r\n        <p class=\"Liste1\"><span class=\"Liste1Nr\" id=\"\">3)</span> orlov til adoption, jf. dog stk. 2,</p>\r\n        <p class=\"Liste1\"><span class=\"Liste1Nr\" id=\"\">4)</span> ophold i udlandet, forudsat at pågældende ikke er i et ansættelsesforhold, som er omfattet af ferieloven under opholdet,</p>\r\n        <p class=\"Liste1\"><span class=\"Liste1Nr\" id=\"\">5)</span> overgang til selvstændigt erhverv,</p>\r\n        <p class=\"Liste1\"><span class=\"Liste1Nr\" id=\"\">6)</span> overgang til arbejde i hjemmet,</p>\r\n        <p class=\"Liste1\"><span class=\"Liste1Nr\" id=\"\">7)</span> valg til borgmester, udnævnelse til minister eller lignende tillidshverv,</p>\r\n        <p class=\"Liste1\"><span class=\"Liste1Nr\" id=\"\">8)</span> indsættelse i en af kriminalforsorgens institutioner,</p>\r\n        <p class=\"Liste1\"><span class=\"Liste1Nr\" id=\"\">9)</span> tvangsanbringelse,</p>\r\n        <p class=\"Liste1\"><span class=\"Liste1Nr\" id=\"\">10)</span> lovligt varslede og afsluttede konflikter,</p>\r\n        <p class=\"Liste1\"><span class=\"Liste1Nr\" id=\"\">11)</span> aftjening af værnepligt,</p>\r\n        <p class=\"Liste1\"><span class=\"Liste1Nr\" id=\"\">12)</span> tjeneste i forsvaret på værnepligtslignende vilkår,</p>\r\n        <p class=\"Liste1\"><span class=\"Liste1Nr\" id=\"\">13)</span> deltagelse i aktiviteter via en rådighedskontrakt med forsvarets reaktionsstyrker og SHIRBRIG,</p>\r\n        <p class=\"Liste1\"><span class=\"Liste1Nr\" id=\"\">14)</span> manglende midler til at holde ferie på grund af en opstået tvist i ferieåret mellem lønmodtageren og arbejdsgiveren om et krav på feriepenge,</p>\r\n        <p class=\"Liste1\"><span class=\"Liste1Nr\" id=\"\">15)</span> pasning af nærtstående syge eller døende, hvor lønmodtageren i en tidsbegrænset periode er tilkendt tabt arbejdsfortjeneste, løn eller vederlag efter serviceloven eller</p>\r\n        <p class=\"Liste1\"><span class=\"Liste1Nr\" id=\"\">16)</span> orlov fra et ansættelsesforhold til pasning af nærtstående syge eller døende.</p>\r\n      </p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/09/2009"
        },
        {
            "displayName": "Accession",
            "displayValue": "W20090975225"
        },
        {
            "displayName": "Entydig dokumentidentifikation",
            "displayValue": "BE003667"
        },
        {
            "displayName": "Dato for indlæggelse",
            "displayValue": "30/09/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9752"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "23/02/2009"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j.nr. 5800003-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}