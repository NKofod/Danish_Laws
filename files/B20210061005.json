{
    "id": 222298,
    "title": "Bekendtgørelse om krav om mundbind m.v. i kollektiv trafik m.v. i forbindelse med håndtering af covid-19",
    "documentTypeId": "60",
    "isSagsforlobPeriodValid": true,
    "shortName": "BEK nr 610 af 09/04/2021",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om krav om mundbind m.v. i kollektiv trafik m.v. i forbindelse med håndtering af covid-19</p>\r\n<p class=\"Indledning2\">I medfør af § 32, § 35, § 36 og § 66, stk. 3, i epidemiloven, lov nr. 285 af 27. februar 2021, og efter forhandling med sundhedsministeren og forelæggelse for Epidemiudvalget i henhold til § 9, stk. 1, i epidemiloven fastsættes:</p>\r\n<p class=\"Paragraf\" id=\"idd5692b3a-bf97-4e90-87c1-c8055d63b3bf\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> For at forebygge og inddæmme udbredelsen af covid-19 skal rejsende på 12 år og derover have tildækket mund og næse ved brug af mundbind eller visir ved følgende former for kollektiv trafik m.v., jf. dog §§ 3 og 4:</p>\r\n<p class=\"Liste1\">\r\n   <span class=\"Liste1Nr\" id=\"idbba950e3-33ac-41c4-83f7-fb2c049fcce0\">1)</span> Togtrafik, herunder privatbaner, letbaner og metro.</p>\r\n<p class=\"Liste1\">\r\n   <span class=\"Liste1Nr\" id=\"id2796480b-ce7e-4084-8e72-9a41d7193d76\">2)</span> Buskørsel, dvs. både lokale og regionale busruter, skolebusser, x-busser, fjernbusser, turistbusser og anden kørsel i bus, der kræver tilladelse i henhold til lov om buskørsel.</p>\r\n<p class=\"Liste1\">\r\n   <span class=\"Liste1Nr\" id=\"id4d3bb7a4-795e-4c61-925e-713ff008078b\">3)</span> Taxikørsel og anden erhvervsmæssig persontransport, som kræver tilladelse i henhold til taxilov.</p>\r\n<p class=\"Liste1\">\r\n   <span class=\"Liste1Nr\" id=\"id219c0ee1-523c-45c1-9098-31775df2fd98\">4)</span> Færgetrafik, herunder indenrigsfærger og færger, der sejler mellem Danmark og havne i udlandet.</p>\r\n<p class=\"Stk2\">\r\n   <span class=\"StkNr\" id=\"id0d7511bc-c5e1-435d-a2c8-23646361fb3d\">Stk. 2.</span> Uberettiget undladelse af at bære mundbind eller visir efter stk. 1 kan medføre bortvisning.</p>\r\n<p class=\"Paragraf\" id=\"id0cee6b3a-f78f-40df-a54e-2569b01abb71\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Personer på 12 år og derover, der befinder sig på en tog-, metro- eller busstation, et letbanestoppe sted, en letbanestation eller i en færgeterminal, skal tildække mund og næse ved brug af mundbind eller visir, jf. dog §§ 3 og 4.</p>\r\n<p class=\"Stk2\">\r\n   <span class=\"StkNr\" id=\"idfd046e0b-2c3d-49ac-8e0a-6713a08b0b1a\">Stk. 2.</span> Uberettiget undladelse af at bære mundbind eller visir efter stk. 1 kan medføre bortvisning.</p>\r\n<p class=\"Paragraf\" id=\"idfd52291d-9b48-4f74-9b48-6216b2d59eaa\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Kravet om mundbind eller visir i §§ 1 og 2 gælder ikke personer med nedsat bevidsthedsniveau, fysiske eller mentale svækkelser eller andet, der gør, at de ikke er i stand til at bære mundbind eller visir.</p>\r\n<p class=\"Paragraf\" id=\"idefb1d5b3-b9a9-47a6-b27d-1d4550a556aa\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Uanset § 1, stk. 1, og § 2, stk. 1, kan mundbind eller visir fjernes helt eller delvist, hvis der er en anerkendelsesværdig årsag til det, herunder i følgende situationer:</p>\r\n<p class=\"Liste1\">\r\n   <span class=\"Liste1Nr\" id=\"idd8ed8b18-d19b-40c3-a7f4-68ea9b7cb19f\">1)</span> Under kortvarig indtagelse af mad og drikke, såfremt dette er tilladt i henhold til ordensregler for det pågældende transportmiddel, station m.v.</p>\r\n<p class=\"Liste1\">\r\n   <span class=\"Liste1Nr\" id=\"idc8e167d5-367c-4413-b95d-ea461ca4a358\">2)</span> Under indtagelse af medicin.</p>\r\n<p class=\"Liste1\">\r\n   <span class=\"Liste1Nr\" id=\"idb1f3cbfd-e580-4c15-8ca8-aa55eef2af8d\">3)</span> Under ophold i eget køretøj under færgeoverfart, såfremt dette er tilladt i henhold til færgeselskabets ordensregler.</p>\r\n<p class=\"Liste1\">\r\n   <span class=\"Liste1Nr\" id=\"idf0b66bb7-2297-4f5e-acaf-5dde975d0927\">4)</span> Under samtale med personer, der mundaflæser.</p>\r\n<p class=\"Liste1\">\r\n   <span class=\"Liste1Nr\" id=\"id9b8478a0-1846-416e-b521-2800ced54687\">5)</span> Hvis mundbindet eller visiret giver vejrtrækningsbesvær eller kvælningsfornemmelser.</p>\r\n<p class=\"Liste1\">\r\n   <span class=\"Liste1Nr\" id=\"id781dc90d-a8cf-412c-81b2-7418154995c2\">6)</span> Hvis politiet skal foretage identifikation.</p>\r\n<p class=\"Liste1\">\r\n   <span class=\"Liste1Nr\" id=\"id21d053da-9e63-4120-91bc-aeda303cc063\">7)</span> Hvis børn og unge eller personer med psykisk eller fysisk funktionsnedsættelse af forskellige årsager skal trøstes eller bliver skræmt over brugen af mundbind eller visir.</p>\r\n<p class=\"Paragraf\" id=\"idb3d39a8d-2ec5-487e-8808-d5a63a1d4a76\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Ved mundbind forstås i § 1, stk. 1, og § 2, stk. 1, engangsmundbind eller stofmundbind, der dækker næse og mund, og som er fæstnet med snor, elastik eller lignende bag ørerne eller bag hovedet og er tætsluttende omkring ansigtet.</p>\r\n<p class=\"Stk2\">\r\n   <span class=\"StkNr\" id=\"id6ab967d3-ac77-450c-aa87-fa332eb34e25\">Stk. 2.</span> Ved visir forstås i § 1, stk. 1, og § 2, stk. 1, skærme af plastik, der dækker øjne, næse og mund eller næse og mund, men som ikke er tætsluttende omkring ansigtet.</p>\r\n<p class=\"Paragraf\" id=\"idc1bc3bf5-d6d0-4b4e-901a-1f2e2be6940c\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Jernbanevirksomheder, der udfører offentlig servicetrafik på kontrakt med staten, trafikselskaber og udmeldte økommuner, jf. lov om trafikselskaber, Metroselskabet I/S, færgeselskaber, kørselskontorer, bestillingskontorer, limousinevirksomheder, kommunalbestyrelser, regionsråd og busselskaber med tilladelse i henhold til lov om buskørsel, skal opfylde følgende krav:</p>\r\n<p class=\"Liste1\">\r\n   <span class=\"Liste1Nr\" id=\"idc506e6ae-d777-4f88-ab9f-fe243919cf64\">1)</span> Kravet om mundbind eller visir, samt muligheden for bortvisning af rejsende, som uberettiget undlader at bruge mundbind eller visir, skal fremgå af rejseregler, ordensregler eller lignende.</p>\r\n<p class=\"Liste1\">\r\n   <span class=\"Liste1Nr\" id=\"id06e35eff-5302-43c6-9380-399c3d7f2299\">2)</span> Der skal i transportmidler, jf. § 1, stk. 1, og på stationer m.v., jf. § 2, stk. 1, opsættes skilte eller andet informationsmateriale om kravet om at bruge mundbind eller visir, jf. §§ 1, 2 og 7.</p>\r\n<p class=\"Liste1\">\r\n   <span class=\"Liste1Nr\" id=\"id772e19ce-bf53-4919-81fb-6fa615aa9eb3\">3)</span> Der skal ske håndhævelse af rejseregler, ordensregler eller lignende om mundbind eller visir i overensstemmelse med den sædvanlige håndhævelse af sådanne regler m.v.</p>\r\n<p class=\"Paragraf\" id=\"id73388c9d-b7fb-44d6-a44c-ae78eb28186a\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Arbejdsgivere for ansatte i kollektiv trafik m.v., jf. § 1, stk. 1, nr. 1, 2 og 4, skal påse, at de ansatte i arbejdstiden har tildækket mund og næse ved brug af mundbind eller visir, så længe de ansatte befinder sig i transportmidlet, jf. § 1, stk. 1, eller på en station m.v., jf. § 2, stk. 1, medmindre de ansatte opholder sig i et aflukket rum eller bag en afskærmning, hvortil det alene er ansatte, der har adgang, jf. dog stk. 2 og 3.</p>\r\n<p class=\"Stk2\">\r\n   <span class=\"StkNr\" id=\"ide028d921-fe48-4781-930d-57ee2b5570ca\">Stk. 2.</span> Arbejdsgivere for chauffører i taxikørsel og anden erhvervsmæssig persontransport, der kræver tilladelse efter taxiloven, jf. § 1, stk. 1, nr. 3, skal påse, at chaufføren i arbejdstiden har tildækket næse og mund ved brug af mundbind eller visir, så længe chaufføren befinder sig i transportmidlet med passagerer.</p>\r\n<p class=\"Stk2\">\r\n   <span class=\"StkNr\" id=\"id6981ed1a-7c40-4e40-a209-62af1d614575\">Stk. 3.</span> Uanset stk. 1 og 2 kan mundbind eller visir fjernes midlertidigt, hvis der i en konkret færdselssituation opstår problemer med den ansattes mulighed for udsyn.</p>\r\n<p class=\"Paragraf\" id=\"id107e62b4-595a-4645-9f76-7d05a4f1769b\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Med bøde straffes den, der overtræder § 6 eller § 7, stk. 1 eller 2.</p>\r\n<p class=\"Stk2\">\r\n   <span class=\"StkNr\" id=\"id5d23a05f-5431-4aa2-8872-b6c966877249\">Stk. 2.</span> Med bøde straffes den, der ikke forlader transportmidlet, jf. § 1, eller stationen m.v., jf. § 2, efter at være blevet bortvist i forbindelse med den håndhævelse, som transportvirksomheder m.v., jf. § 6, foretager i medfør af § 6, nr. 1 og 3.</p>\r\n<p class=\"Stk2\">\r\n   <span class=\"StkNr\" id=\"id0809a115-6cf8-42a2-b568-872bd1f2376d\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens kapitel 5.</p>\r\n<p class=\"Paragraf\" id=\"id3e37c7f8-e01a-4a62-832c-9210e8223024\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Bekendtgørelsen træder i kraft den 15. april 2021.</p>\r\n<p class=\"Stk2\">\r\n   <span class=\"StkNr\" id=\"id19461d70-a875-46ef-90dc-03a1d6b1d2bc\">Stk. 2.</span> Bekendtgørelsen ophæves 13. maj 2021.</p><div class=\"Givet\" id=\"Givet\"><p class=\"Givet\" align=\"center\">Transportministeriet, den 9. april 2021</p><p class=\"Sign1\" align=\"center\">Benny Engelbrecht</p><p class=\"Sign2\" align=\"right\">/ Rasmus Shermer</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/04/2021"
        },
        {
            "displayName": "Accession",
            "displayValue": "B20210061005"
        },
        {
            "displayName": "Entydig dokumentidentifikation",
            "displayValue": "DG000041"
        },
        {
            "displayName": "Dato for førstegangsindlæggelse",
            "displayValue": "13/04/2021"
        },
        {
            "displayName": "Dato for indlæggelse",
            "displayValue": "02/06/2021"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "610"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "09/04/2021"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Transportmin., j.nr. 2020-7792"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}