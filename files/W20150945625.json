{
    "id": 166419,
    "title": "Ligebehandlingsnævnets afgørelse om etnicitet - chikane - kompetence - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9456 af 03/04/2009",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om etnicitet - chikane - kompetence - ej medhold</p>\r\n<div class=\"Resume\">\r\n   <p class=\"TekstGenerel\">Et fagforbunds reklame med teksten \"Østarbejderne kommer af sig selv. Det gør din overenskomst ikke\" var ikke omfattet af lov om etnisk ligebehandling, idet en annoncekampagne ikke falder ind under lovens område.</p>\r\n</div>\r\n<p>Klagen drejer sig om diskrimination på grund af etnisk oprindelse.</p>\r\n<p>Klagen er indbragt for Klagekomitéen for Etnisk Ligebehandling, men er overgået til behandling i Ligebehandlingsnævnet, der blev oprettet pr. 1. januar 2009. Sager, der er indbragt for Klagekomitéen, skal behandles efter dagældende lov. Det følger af forarbejderne til lov om Ligebehandlingsnævnet. Ligebehandlingsnævnet afgiver derfor udtalelse i disse sager.</p>\r\n<p>\r\n   <span class=\"Bold\">Ligebehandlingsnævnets udtalelse</span>\r\n</p>\r\n<p>Den omhandlende annonce er ikke i strid med lov om etnisk ligebehandling.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Der er klaget over, at et fagforbund i en reklame nedgør en ikke nærmere defineret gruppe, omtalt i reklamen som \"østarbejderne\".</p>\r\n<p>Reklamen viser et billede af et lille barn med et stort sort overskæg. Teksten i reklamen lyder: Østarbejderne kommer af sig selv. Det gør din overenskomst ikke.</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager</span> påstår, at fagforbundets reklame, der optræder som bannerreklamer på forskellige hjemmesider, som outdoorreklamer på forskellige billboards og som annoncer i forskellige aviser og dagblade, nedgør en ikke nærmere defineret gruppe, omtalt i reklamen som \"østarbejderne\".</p>\r\n<p>Klagen indeholder to punkter:</p>\r\n<p>1. \"Østarbejderne\" er en nedgørende betegnelse for arbejdskraft fra den tidligere østblok.</p>\r\n<p>2. De såkaldte \"østarbejdere\" er afbilledet ved et lille barn med sort overskæg.</p>\r\n<p>\r\n   <span class=\"Bold\">Indklagede </span>påstår, at fagforbundets annonce må vurderes i den kontekst, hvor den indgår og må ses i lyset af :</p>\r\n<p>1. Fagforbundets generelle artikler om Østarbejdernes vilkår i Danmark.</p>\r\n<p>2. Annoncekampagnens øvrige indhold.</p>\r\n<p>3. Formålet med annoncerne.</p>\r\n<p>4. Hvem der er afsender af annoncerne.</p>\r\n<p>Ad 1. Fagforbundet har gennem en længere årrække kritiseret, at mange Østarbejdere udnyttes på det danske arbejdsmarked, idet de arbejder under betydeligt ringere forhold end deres danske kolleger.</p>\r\n<p>Forbundet har således over en længere periode omtalt et tema, som er af væsentlig offentlig interesse, nemlig at en række danske arbejdsgivere ikke giver østarbejderne rimelige løn- og arbejdsvilkår, det vil sige arbejdsvilkår, som er i overensstemmelse med dansk lovgivning, gældende overenskomster og dansk tradition.</p>\r\n<p>Fagforbundets grundholdning er og har altid været, at østarbejderne er velkomne i Danmark, men at Danmark i solidaritetens navn bør sørge for, at også østarbejderne sikres anstændige arbejdsforhold svarende til, hvad der er sædvanligt for danske arbejdstagere, således at østarbejderne ikke udnyttes eller diskrimineres ved at arbejde under kummerlige og ofte helbredstruende vilkår i Danmark.</p>\r\n<p>Samtidig er det forbundets opfattelse, at de vilkår som arbejdstagerne har tilkæmpet sig gennem deres faglige organisationer ved indgåelse af kollektive overenskomster, så vidt muligt ikke bør undermineres gennem udnyttelsen af uorganiseret underbetalt arbejdskraft.</p>\r\n<p>Fagforbundet har i en lang række artikler omtalt ovenstående politiske temaer og kritiseret den \"sociale dumping\", der foregår, typisk med udgangspunkt i en omtale af konkrete personer og konkrete arbejdspladser, hvor der efter forbundets opfattelse sker et diskriminerende misbrug af udlændinge, som ikke er værdigt for det danske arbejdsmarked.</p>\r\n<p>Ad 2. Fagforbundet oplyser, at annoncekampagnen er en del af en større annoncekampagne. Kampagnen er inspireret af Piet Heins gruk: \"Fremtiden kommer af sig selv, det gør fremskridtet ikke\", det vil sige, at man er nødt til at foretage sig noget aktivt, hvis man ønsker at forbedre de fremtidige levevilkår. Temaet fra annoncerne er således, at alle arbejdstagere - inklusive udenlandske arbejdstagere - bør gøre en indsats for at sikre bedre fremtidige pensionsforhold, barsel for fædre, ordentlig løn- og arbejdsvilkår (overenskomster), uddannelse og lønstigninger.</p>\r\n<p>Som gennemgående figur og blikfang i annoncekampagnen anvendes en baby, der for at illustrere de forskellige temaer gengives med gråt hår, et overskæg (ordentlige løn- og arbejdsvilkår for alle), et edbtastatur (uddannelse) og en indkøbskurv (prisstigninger/lønstigninger). Rekvisitterne er blot et morsomt påfund, der skal fange folks opmærksomhed og kort angive temaet for artiklerne.</p>\r\n<p>Ad 3. Forbundets overordnede formål med annoncekampagnen er, som det tydeligt fremgår af annoncerne, at opfordre alle arbejdstagere til at stå sammen om at kæmpe for ordentlige fremtidige arbejdsforhold i Danmark, og kampagnen indeholder en opfordring til at støtte fagforbundets kamp for at opnå resultater for arbejdstagerne. Alle annoncerne afsluttes derfor med en opfordring til at melde sig ind i fagforbundet. Denne opfordring følges rent faktisk også af mange østarbejdere.</p>\r\n<p>Ad 4. Fagforbundet er kendt i offentligheden for de ovennævnte grundholdninger. Efter forbundets opfattelse, er det ikke et problem, at der kommer udenlandsk arbejdskraft til landet, men forbundet vil til enhver tid agitere for, at udenlandske arbejdere ikke skal diskrimineres og udnyttes ved at arbejde under elendige løn- og arbejdsvilkår.</p>\r\n<p>Forbundet har aldrig været beskyldt for at have fremmedfjendtlige holdninger og har tværtimod i offentligheden agiteret for et åbent samfund, hvor alle inklusive udenlandske arbejdere bør være sikret samme minimumsrettigheder.</p>\r\n<p>Forbundet har heller ikke modtaget andre klager over annoncekampagnen, idet annoncernes indhold for det første ikke giver grundlag herfor og idet det for det andet står enhver klart, at afsenderen af annoncerne, fagforbundet, står for værdier, der inkluderer ligeberettigelse og bekæmpelse af diskrimination. Forbundet kan ikke tillægges fremmedfjendtlige motiver. De bekæmper tværtimod enhver form for diskrimination, hvilket bør indgå ved vurderingen af annoncerne.</p>\r\n<p>Forbundet henviser til, at der i Danmark er en langvarig tradition for at anerkende pressens ytringsfrihed og pressens ret til at udtrykke kritik og omtale temaer af væsentlig offentlig interesse.</p>\r\n<p>Fagforbundet gør desuden gældende, at lov om etnisk ligebehandling har til formål at sikre ligebehandling af konkrete enkeltpersoner. Spørgsmålet om eventuel krænkelse af grupper af personer er alene reguleret af straffelovens bestemmelser om diskrimination, jf. straffelovens § 266b, og kompetencen til at afgøre eventuelle tvister herom henhører alene under domstolene, der i så henseende har anerkendt en ganske vidtrækkende ytringsfrihed. Forbundet mener derfor ikke, at denne sag hører under klagekomitéens kompetence, da den ikke vedrører en påstået krænkelse af konkrete enkeltindivider og konkrete personers ret til ligebehandling, men alene vedrører uberettigede og ukonkretiserede påstande om \"diskrimination\" i almindelighed.</p>\r\n<p>Fagforbundet anfører videre, at betegnelsen \"østarbejdere\" anvendes af befolkningen og i pressen, TV og radio som en almindelig dagligdags betegnelse for arbejdstagere fra de østeuropæiske lande. Betegnelsen anvendes endvidere flittigt i Folketinget uden at Folketinget i den anledning er blevet beskyldt for diskrimination.</p>\r\n<p>\r\n   <span class=\"Bold\">Klager </span>har oplyst, at det ikke er forbigået deres opmærksomhed, at den påklagede annoncen er en del af en større kampagne fra fagforbundet. De mener ikke, at den påklagede annonce i sin udformning og indhold kan sammenlignes med de øvrige elementer i kampagnen.</p>\r\n<p>Klager mener, at teksten \"østarbejderne kommer\" medvirker til at skabe et skræmmebillede i forhold til en konkret befolkningsgruppe. Teksten kunne med ligeså stor ret have heddet \"fjenden kommer\", det er i hvert fald det associationsbillede en sådan tekst skaber, når den møntes på en specifik befolkningsgruppe. Samtidig er det klagers opfattelse, at billedillustrationen af et spædbarn med et stort sort overskæg er med til at skabe et karikeret, grænsende til nedgørende, billede af \"østarbejderne\". Det er korrekt, at betegnelsen \"østarbejderne\" anvendes i flere sammenhænge, men det er i sammenhæng med det skæmmebillede, der sættes op, at disse \"kommer\", samt den lidet flatterende illustration, at fagforbundet bevæger sig ud i noget, der efter klagers opfattelse er diskriminerende.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Det fremgår af lov om Ligebehandlingsnævnet, at nævnet behandler klager over forskelsbehandling på grund af køn, race, hudfarve, religion eller tro, politisk anskuelse, seksuel orientering, alder, handicap eller national, social eller etnisk oprindelse. Nævnet behandler således klager over forskelsbehandling på grund af race og etnisk oprindelse efter lov om etnisk ligebehandling.</p>\r\n<p>Det fremgår af lov om etnisk ligebehandling, at forbuddet mod forskelsbehandling gælder for al offentlig og privat virksomhed, for så vidt angår social beskyttelse, herunder social sikring og sundhedspleje, sociale goder, uddannelse samt adgang til og levering af varer og tjenesteydelser, herunder bolig, der er tilgængelige for offentligheden. Forbuddet mod forskelsbehandling gælder endvidere for medlemskab af og deltagelse i en organisation, hvis medlemmer udøver et bestemt erhverv, samt de fordele, sådanne organisationer giver medlemmerne.</p>\r\n<p>Der er klaget over en annoncekampagne fra et fagforbund.</p>\r\n<p>Nævnet finder ikke, at annoncekampagnen falder ind under lovens område, idet der ikke er tale om social beskyttelse, herunder social sikring og sundhedspleje, sociale goder, uddannelse samt adgang til og levering af varer og tjenesteydelser, herunder bolig, der er tilgængelige for offentligheden.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/06/2015"
        },
        {
            "displayName": "Accession",
            "displayValue": "W20150945625"
        },
        {
            "displayName": "Entydig dokumentidentifikation",
            "displayValue": "CF000655"
        },
        {
            "displayName": "Dato for indlæggelse",
            "displayValue": "26/06/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9456"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "03/04/2009"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2500040-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}