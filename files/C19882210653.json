{
    "id": 80711,
    "title": "Vejledende retningslinier for faget kemi i gymnasiet ",
    "documentTypeId": "930",
    "isSagsforlobPeriodValid": false,
    "shortName": "RTL nr 22106 af 01/01/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledende retningslinier for faget kemi i  \r\n\r\n gymnasiet </H1>  \r\n\r\n<P></P>  \r\n\r\n<BR>  \r\n\r\n<P>Dette er hæfte nr. 17 i en serie på 28 om reglerne for fagene i gymnasiet.  \r\n\r\n Det indeholder de bestemmelser om kemi, som er fastsat i §18 i bekendtgørelse  \r\n\r\n af 4. november 1987 om fagene i gymnasiet og i § 1 i bekendtgørelse om  \r\n\r\n ændring af bekendtgørelse om fagene m.v. i gymnasiet af 21. marts 1988 (* 1).  \r\n\r\n Desuden indeholder hæftet de vejledende retningslinier for faget (* 2). </P>  \r\n\r\n<P>Vejledende retningslinier </P>  \r\n\r\n<P>Kemi </P>  \r\n\r\n<P>Generel del </P>  \r\n\r\n<P>Indledning </P>  \r\n\r\n<P>Kemi er et eksperimentelt (empirisk) naturvidenskabeligt fag, der på en  \r\n\r\n lang række områder griber ind i vores hverdag. Uden for skolen er kemi  \r\n\r\n hovedsageligt et praktisk og teknisk fag, hvorimod sigtet på  \r\n\r\n forskningsinstitutioner i højere grad er af erkendelsesmæssig art. I  \r\n\r\n gymnasiet behandles <I>såvel</I> kemiens historie, begreber, lovmæssigheder  \r\n\r\n og arbejdsmetoder <I>som</I> dens praktiske anvendelser. </P>  \r\n\r\n<P>Viden om stoffer og deres kemiske reaktioner er baseret på meget  \r\n\r\n omfattende eksperimentelle erfaringer, hvilket afspejles i kemiundervisningen  \r\n\r\n ved en vekslen mellem laboratoriearbejde (elev- og  \r\n\r\n demonstrationseksperimenter) og teoretisk arbejde. </P>  \r\n\r\n<P>Undervisningen skal - på samtlige niveauer - tilrettelægges med henblik på  \r\n\r\n relevant stofkendskab og vægtning af almene principper og begreber. I  \r\n\r\n forbindelse med praktisk kemisk arbejde skal kemiens betydning i dagligdagen  \r\n\r\n understreges. Dette kan ske ved at udvælge relevante emnekredse, der udnytter  \r\n\r\n og udbygger elevernes erfaringer og skaber mulighed for en sammenhængende  \r\n\r\n forståelse. </P>  \r\n\r\n<P>Ud over en række centrale stofområder omfatter undervisningen valgfrit  \r\n\r\n stof, hvorunder det i særlig grad er muligt at inddrage aktuelle kemiske  \r\n\r\n emner. </P>  \r\n\r\n<P>Formålet med undervisningen: </P>  \r\n\r\n<P>Det overordnede formål med undervisningen er, at eleverne opnår indsigt i  \r\n\r\n kemiens arbejdsformer, begreber og lovmæssigheder, og at eleverne forstår  \r\n\r\n kemiske forskningsresultaters betydning for det enkelte menneske, den  \r\n\r\n tekniske udvikling (herunder kemisk industri) og for samfundet. </P>  \r\n\r\n<P>Undervisningen sigter mod, at eleverne bliver i stand til at kunne  \r\n\r\n formulere deres kemiske viden, anvende den i nye sammenhænge samt at kunne  \r\n\r\n søge naturvidenskabelig information. </P>  \r\n\r\n<P>Desuden er det hensigten, at eleverne skal opleve kemi som et fag, der på  \r\n\r\n kvantitativt eksperimentelt grundlag søger og frembringer ny viden om  \r\n\r\n stoffers opbygning og egenskaber. </P>  \r\n\r\n<P>På obligatorisk niveau skal de almentdannende sider af faget vægtes  \r\n\r\n kraftigt i forhold til det videnskabsorienterede indhold. Undervisningen skal  \r\n\r\n dels give en afrundet fremstilling af kemiens simple grundbegreber og  \r\n\r\n arbejdsmetoder, dels introducere emneområder, der viderebehandles på mellem-  \r\n\r\n og højt niveau. </P>  \r\n\r\n<P>For mellemniveau og højt niveau skal progressionen i formålsbeskrivelserne  \r\n\r\n udmøntes såvel i vægtningen af undervisningens almentdannende og  \r\n\r\n videnskabsorienterede indhold som i fagets arbejdsmetoder og metodik. Ud over  \r\n\r\n den dyberegående teoretiske og eksperimentelle undervisning skal eleverne  \r\n\r\n kvalificeres til at kunne arbejde videre inden for områder, hvor  \r\n\r\n naturvidenskabelige arbejdsmetoder anvendes. </P>  \r\n\r\n<P>Arbejdsformer: </P>  \r\n\r\n<P>Gymnasiets kemiundervisning tager udgangspunkt i folkeskolens fysik/kemi  \r\n\r\n undervisning. I gymnasieforløbet - herunder de særskilte niveauer - skal der  \r\n\r\n tilstræbes progression både med hensyn til det teoretiske og eksperimentelle  \r\n\r\n arbejde. </P>  \r\n\r\n<P>Fortegnelsen over de centrale stofområder inden for hvert niveau angiver  \r\n\r\n ikke en rækkefølge, hvori stoffet skal behandles. Der er således (inden for  \r\n\r\n listens rammer) frihed til at tilrettelægge undervisningen med hensyn til  \r\n\r\n tidsmæssig placering af stofområderne, undervisningsmetoder og arbejdsformer.  \r\n\r\n</P>  \r\n\r\n<P>Undervisningen skal (især på obligatorisk niveau) tage udgangspunkt i  \r\n\r\n elevernes hverdag og konkrete erfaringer, og emneområderne skal vælges så de  \r\n\r\n i lige grad tilgodeser piger og drenges interesseområder. Desuden skal man  \r\n\r\n ved valg af arbejdsformer sørge for at de praktiske og kreative evner hos  \r\n\r\n såvel piger som drenge bliver tilgodeset. </P>  \r\n\r\n<P>I begyndelsen af 1. g skal eleverne gøres bekendt med hensigtsmæssige  \r\n\r\n arbejdsvaner i faget kemi. Dette indebærer, at faglæreren vejleder i,  \r\n\r\n hvorledes der arbejdes aktivt med faget såvel i undervisningen som ved  \r\n\r\n hjemmeforberedelsen. </P>  \r\n\r\n<P>Det eksperimentelle arbejde skal så vidt det overhovedet er muligt  \r\n\r\n integreres med de teoretiske problemstillinger. </P>  \r\n\r\n<P>For at opfylde formålet med undervisningen skal der, hvor det er muligt,  \r\n\r\n finde en kvantitativ behandling sted inden for de forskellige stofområder  \r\n\r\n såvel i den teoretiske som den eksperimentelle undervisning. </P>  \r\n\r\n<P>Anvendelse af modelforestillinger er meget udbredt i kemien. Ved  \r\n\r\n teoridannelse inden for en bestemt modelforestilling skal modellens  \r\n\r\n begrænsninger fremstå klart for eleverne. </P>  \r\n\r\n<P>Brug af den matematiske viden, som eleverne gradvist tilegner sig, skal  \r\n\r\n ske ved koordinering med matematikundervisningen. Tilsvarende koordinering  \r\n\r\n med fysik og samarbejde med andre fag omtales i afsnittet &#187;Tværfagligt  \r\n\r\n arbejde&#171;. </P>  \r\n\r\n<P>Besøg på kemiske og kemisk beslægtede virksomheder og institutioner,  \r\n\r\n anvendelse af gæstelærere samt andre former for kontakt med arbejdslivet kan  \r\n\r\n indgå i undervisningen bl.a. for at skabe sammenhæng mellem fagets teori og  \r\n\r\n praktiske anvendelse. På <I>højt niveau</I> skal kontakt med arbejdslivet  \r\n\r\n normalt arrangeres således, at eleverne får mulighed for at stifte  \r\n\r\n bekendtskab med avanceret laboratorieudstyr (jvf. bekendtgørelsens formål med  \r\n\r\n undervisningen på <I>højt niveau).</I>  </P>  \r\n\r\n<P>Undervisningsmaterialer: </P>  \r\n\r\n<P>Ud over egentlige lærebøger beregnet til det gymnasiale niveau (grundbøger  \r\n\r\n eller emnebøger) er det vigtigt, at eleverne får lejlighed til at udnytte  \r\n\r\n andre informationskilder med kemisk indhold såsom tabelværker, opslagsværker,  \r\n\r\n tidsskrifter og anden faglitteratur. </P>  \r\n\r\n<P>Avisartikler eller artikler fra ikke-faglitteratur, der omhandler et emne  \r\n\r\n med kemisk indhold kan i begrænset omfang anvendes som oplæg til et  \r\n\r\n undervisningsforløb om anvendt kemi. </P>  \r\n\r\n<P>I forbindelse med miljøundervisning er det naturligt at stifte bekendtskab  \r\n\r\n med publikationer fra relevante institutioner, og ved virksomhedsbesøg vil  \r\n\r\n der være mulighed for at sammenholde og kommentere beskrivelser af f.eks.  \r\n\r\n fremstillingsmetoder, styring af processer, analysemetoder, miljøkemiske  \r\n\r\n aspekter mv. </P>  \r\n\r\n<P>Fremmedsproget litteratur kan inddrages, og for elever med kemi-  \r\n\r\n undervisning på <I>højt niveau</I> er det ønskeligt, at de stifter  \r\n\r\n bekendtskab med såvel teoretiske emner som eksperimentallitteratur på  \r\n\r\n fremmedsprog. </P>  \r\n\r\n<P>Ud over trykte materialer kan edb-programmer, film, videofilm og andre  \r\n\r\n AV-hjælpemidler omhandlende kemiske emner inddrages i undervisningen. </P>  \r\n\r\n<P>Generelt skal der i den daglige undervisning så vidt muligt benyttes  \r\n\r\n tabel- og opslagsværker, når det er relevant for behandlingen af det  \r\n\r\n pågældende emne eller stofområde. </P>  \r\n\r\n<P>Det eksperimentelle arbejde: </P>  \r\n\r\n<P>Eksperimenter indtager en meget central plads i undervisningen. </P>  \r\n\r\n<P>De overordnede mål er </P>  \r\n\r\n<P>- at stimulere elevernes iagttagelsesevne </P>  \r\n\r\n<P>- at stimulere elevernes evne til at omsætte konkrete iagttagelser til  \r\n\r\n abstrakte kemiske modelforestillinger </P>  \r\n\r\n<P>- at appellere til elevernes kreativitet og selvstændige tankevirksomhed  \r\n\r\n ved planlægning og udførelse af hypotesetests. </P>  \r\n\r\n<P>Det eksperimentelle arbejde omfatter eleveksperimenter og  \r\n\r\n demonstrationsforsøg. </P>  \r\n\r\n<P>Med udgangspunkt i elevernes laboratoriefærdigheder fra folkeskolen  \r\n\r\n indledes eleveksperimenter på obligatorisk niveau med enkle forsøg beskrevet  \r\n\r\n i kortfattede forskrifter, idet man sigter mod at give dem gode  \r\n\r\n laboratorievaner. Herved lærer eleverne at håndtere laboratorieudstyr, udføre  \r\n\r\n reproducerbare og nøjagtige målinger samt at færdes med omtanke i  \r\n\r\n laboratoriet. Der gøres opmærksom på laboratoriesikkerhed, mærkning af og  \r\n\r\n omgang med kemikalier. </P>  \r\n\r\n<P>Ved valg af eksperimenter skal der tilstræbes et indhold, som uddyber og  \r\n\r\n perspektiverer teoretiske problemstillinger. Endvidere skal der så vidt  \r\n\r\n muligt være en progression i det eksperimentelle arbejde i takt med den  \r\n\r\n øvrige undervisning. På <I>mellemniveau</I> og  <I>højt</I>  niveau skal der  \r\n\r\n skabes mulighed for eksperimenter af mere selvstændig karakter, eksempelvis  \r\n\r\n større synteser og analyser. </P>  \r\n\r\n<P>På højt niveau skal der indgå et eksperimentelt forløb af længere  \r\n\r\n varighed, hvor eleverne overlades til en mere selvstændig arbejdsgang, og  \r\n\r\n hvor de selv tilvejebringer forskrifter, ofte ved at søge i udenlandsk  \r\n\r\n lærebogsmateriale eller faglitteratur. </P>  \r\n\r\n<P>På højt niveau skal eleverne stifte bekendtskab med mere avanceret  \r\n\r\n (professionelt) laboratorieudstyr, evt. gennem besøg på laboratorier uden for  \r\n\r\n skolen. </P>  \r\n\r\n<P>I forbindelse med det eksperimentelle arbejde fører eleverne  \r\n\r\n laboratoriejournal. Laboratoriejournaler danner grundlag for udfærdigelse af  \r\n\r\n rapporter. </P>  \r\n\r\n<P>I forbindelse med det kvantitative aspekt af det eksperimentelle arbejde  \r\n\r\n skal der lægges vægt på et eksperiments reproducerbarhed, resultatvurdering  \r\n\r\n og måleusikkerhed. </P>  \r\n\r\n<P>Udfærdigelse af rapporter omtales i afsnittet &#187;Rapporter&#171;. </P>  \r\n\r\n<P>Laboratoriesikkerhed: </P>  \r\n\r\n<P>Sikkerhedsforhold er af lige så stor vigtighed i det daglige arbejde som  \r\n\r\n et hvilket som helst andet spørgsmål. </P>  \r\n\r\n<P>Ansvarsbevidsthed over for sikkerhedsspørgsmål opnås gennem oplæring,  \r\n\r\n træning, anvendelse af ordentligt udstyr og ved overholdelse af gældende  \r\n\r\n sikkerhedsregler. </P>  \r\n\r\n<P>Det er skolens (og lærerens) pligt, at der stilles sikkerhedsmæssigt  \r\n\r\n forsvarlige faciliteter til rådighed, og det er lærerens ansvar, at eleverne  \r\n\r\n bliver orienteret forsvarligt om risikomomenter og sikkerhedsforanstaltninger  \r\n\r\n i forbindelse med alle eksperimentelle aktiviteter. Der tænkes her både på  \r\n\r\n den personlige sikkerhed og på sikkerhedsforanstaltninger, som skal tages af  \r\n\r\n hensyn til andre personer og det omgivende miljø. </P>  \r\n\r\n<P>Det er ønskeligt, hvis eleverne gennem undervisningen opnår en sådan  \r\n\r\n bevidsthed om sikkerhed og sikkerhedsforanstaltninger, at de både i og uden  \r\n\r\n for skolen altid er opmærksomme på disse aspekter og ved, hvor man i givet  \r\n\r\n fald kan søge eller indhente relevante oplysninger. </P>  \r\n\r\n<P>Rapporter: </P>  \r\n\r\n<P>Over samtlige eleveksperimenter og større demonstrationsforsøg fører  \r\n\r\n eleverne en <I>laboratoriejournal.</I> Laboratoriejournalen indeholder  \r\n\r\n præcise notater, nedskrevne måleresultater i overskuelige skemaer m.v. i  \r\n\r\n tilknytning til udførelsen af det eksperimentelle arbejde.  \r\n\r\n Laboratoriejournalen er et vigtigt element i opøvelsen af hensigtsmæssige  \r\n\r\n laboratorievaner hos eleverne. </P>  \r\n\r\n<P>Laboratoriejournalen føres i timerne på skolen - ved praktikophold  \r\n\r\n hovedsagelig på det pågældende arbejdssted - og danner grundlaget for  \r\n\r\n udarbejdelse af en rapport, der skal sikre eleverne et tilstrækkeligt udbytte  \r\n\r\n af undervisningen. </P>  \r\n\r\n<P>De krav der stilles til en rapport skal nøje afvejes i forhold til  \r\n\r\n eksperimentets karakter og placering i gymnasieforløbet. Dog skal der i  \r\n\r\n enhver rapport indgå en problemformulering (eventuelt i form af en kortfattet  \r\n\r\n formålsbeskrivelse), en dokumentation og en konklusion, der giver svar på  \r\n\r\n spørgsmål stillet i problemformuleringen. </P>  \r\n\r\n<P>I forbindelse med simple eksperimenter, hvor kravene til og mulighederne  \r\n\r\n for efterbehandling er beskedne, kan dokumentationen i rapporten indskrænke  \r\n\r\n sig til at omfatte apparatur- og opstillingsskitse, skematisk opstilling af  \r\n\r\n registrerede eller målte størrelser efterfulgt af enkle beregninger, tegning  \r\n\r\n af graf, hvoraf det klart fremgår, hvad kurven illustrerer samt evt.  \r\n\r\n opskrivning af reaktionsskemaer. Resultaterne sammenfattes i en konklusion.  \r\n\r\n</P>  \r\n\r\n<P>Ved mere omfattende eksperimenter eller serier af mindre forsøg er der  \r\n\r\n mulighed for at opøve elever i selvstændigt at redegøre for en eksperimentel  \r\n\r\n undersøgelse (f.eks syntese af et stof og efterfølgende analyser) i skriftlig  \r\n\r\n form. I sådanne tilfælde indeholder rapporten en redegørelse for  \r\n\r\n eksperimentets eller forsøgsseriens udførelse, strukturering af de indsamlede  \r\n\r\n observationer og data samt matematisk behandling af målte størrelser -  \r\n\r\n rapportens dokumentation. Ofte indeholder rapportens problemformulering et  \r\n\r\n resume af de teoretiske forudsætninger for eksperimentet eller forsøgsserien.  \r\n\r\n Konklusionen indeholder en vurdering af forsøgsresultatet med henblik på  \r\n\r\n præcision, reproducerbarhed og overensstemmelse med faglitteraturen. Også  \r\n\r\n risiko- og sikkerhedsmæssige aspekter kan indgå i vurderingen af  \r\n\r\n eksperimentet. </P>  \r\n\r\n<P>Hvor det falder naturligt, skal eleverne så vidt muligt omtale risiko- og  \r\n\r\n sikkerhedsforhold samt eventuelle miljøaspekter ved det udførte eksperiment.  \r\n\r\n</P>  \r\n\r\n<P>Forskrift til udførelse af eksperimentet kan vedlægges rapporten som  \r\n\r\n bilag, men erstatter ikke bestemte dele af rapporten. </P>  \r\n\r\n<P>Rapporter udformes enten som individuelle rapporter eller som  \r\n\r\n grupperapporter. Individuelle rapporter udarbejdes uden for normal  \r\n\r\n undervisningstid som en del af elevens hjemmearbejde. Grupperapporter  \r\n\r\n udarbejdes enten på skolen (ved korterevarende eksperimentelt arbejde) eller  \r\n\r\n hovedsageligt som en del af elevens hjemmearbejde (ved længerevarende  \r\n\r\n eksperimentelt arbejde). </P>  \r\n\r\n<P>Hver elev udarbejder en personlig rapport. </P>  \r\n\r\n<P>Træning i eksperimentelt arbejde og udarbejdelse af rapporter giver  \r\n\r\n eleverne et særdeles godt grundlag for at gå i kast med den større skriftlige  \r\n\r\n opgave i 3. g. </P>  \r\n\r\n<P>Opgaveregning: </P>  \r\n\r\n<P>Det kvantitative aspekt af kemiske reaktioner og modelforestillinger er af  \r\n\r\n grundlæggende betydning. For dels at fremme forståelsen af kemiske  \r\n\r\n lovmæssigheder og dels at støtte begrebsdannelsen skal eleverne løse  \r\n\r\n teoretiske opgaver i tilknytning til det behandlede stofområde. Endvidere  \r\n\r\n opøves elevernes færdighed i selvstændigt at behandle kemiske  \r\n\r\n problemstillinger. </P>  \r\n\r\n<P>Opgaveregning finder sted dels i undervisningstimerne dels som  \r\n\r\n hjemmearbejde i forbindelse med forberedelse eller efterbehandling af et  \r\n\r\n emneområde. </P>  \r\n\r\n<P>På <I>obligatorisk niveau</I> og <I>mellemniveau</I> løser eleverne  \r\n\r\n opgaver i direkte tilknytning til det behandlede stof, og denne type opgaver  \r\n\r\n kan være en del af det anvendte undervisningsmateriale. Opgaverne er af såvel  \r\n\r\n numerisk som af rent teoretisk art - gerne med relation til hverdagen. </P>  \r\n\r\n<P>På <I>højt niveau</I> skal eleverne løse og aflevere skriftlige  \r\n\r\n hjemmeopgaver. I starten stilles opgaverne normalt i tilknytning til det  \r\n\r\n behandlede stof, men efterhånden vil de også omfatte andre tidligere  \r\n\r\n behandlede områder. I takt med den øvrige kemiundervisning vil der således  \r\n\r\n ske en progression i de stillede opgaver, der sidst i det toårige forløb får  \r\n\r\n en tværgående karakter. </P>  \r\n\r\n<P>Opgaverne skal stimulere elevernes lyst og evne til at erkende, formulere  \r\n\r\n og løse kemiske problemstillinger. Eksempelvis kan opgaverne tage  \r\n\r\n udgangspunkt i et sæt måledata eller en autentisk tekst med kemisk indhold,  \r\n\r\n som eleverne skal forholde sig analytisk til. </P>  \r\n\r\n<P>I forbindelse med opgaveløsning skal eleverne lære at beherske det kemiske  \r\n\r\n tegnsprog og brugen af størrelsesligninger. I opgaveløsningen indgår  \r\n\r\n endvidere en vurdering af antallet af betydende cifre. Opgavebesvarelser  \r\n\r\n ledsages af figurer og en kortfattet tekst, hvoraf elevens tankegang klart  \r\n\r\n fremgår. </P>  \r\n\r\n<P>Ved løsning af de skriftlige opgaver skal eleverne vænnes til at arbejde  \r\n\r\n med tabelværker og de til eksamen tilladte hjælpemidler. </P>  \r\n\r\n<P>Tværfagligt arbejde: </P>  \r\n\r\n<P>Den viden, som eleverne tilegner sig i kemi, kan anvendes i bl.a. fagene  \r\n\r\n fysik, biologi og samfundsfag. Med hensyn til fysik vil det være oplagt at  \r\n\r\n koordinere behandlingen af energibegrebet, simple love for gasser samt  \r\n\r\n atomers opbygning samt deres spektre. Med biologi kan der samarbejdes på  \r\n\r\n miljøområdet, med samfundsfag ligger emner som ressourceudnyttelse og  \r\n\r\n lovgivning om arbejdsmiljø lige for. </P>  \r\n\r\n<P>I forbindelse med ekskursioner og studierejser kan kemi indgå i  \r\n\r\n tværfagligt samarbejde med f.eks. historie, geografi, samfundsfag m.fl. </P>  \r\n\r\n<P>Som omtalt under afsnittet &#187;Arbejdsformer&#171; skal brugen af  \r\n\r\n talbehandling, grafisk repræsentation, ligefrem og omvendt proportionalitet  \r\n\r\n mv. samt benyttelse af lommeregner koordineres med matematikundervisningen.  \r\n\r\n</P>  \r\n\r\n<P>Med hensyn til betegnelser og enheder benyttes SI-enheder for fysisk-  \r\n\r\n kemiske størrelser, idet </P>  \r\n\r\n<P>Edb: </P>  \r\n\r\n<P>Edb skal inddrages i undervisningen som led i den fagintegrerede del af  \r\n\r\n den fælles edb-undervisning. </P>  \r\n\r\n<P>Det kan ske ved udnyttelse af datamaskinerne ved datafangst gennem  \r\n\r\n tilslutning af måleudstyr (gaschromatograf, ledningsevnemåler, PSA på  \r\n\r\n tungmetaller mv.), ved processtyring (autotitrering), ved søgning i eksterne  \r\n\r\n databaser og som skrive- og regnetekniske hjælpemidler. </P>  \r\n\r\n<P>Endvidere kan simulations- og indlæringsprogrammer inddrages i det omfang  \r\n\r\n det letter forståelsen for de emner, som behandles. </P>  \r\n\r\n<P>Brug af regneark, tekstbehandling mv. koordineres med de øvrige fag på  \r\n\r\n skolen. </P>  \r\n\r\n<P>Udadrettede aktiviteter: </P>  \r\n\r\n<P>I den daglige undervisning understreges, at kemi er en del af vores  \r\n\r\n hverdag. Det er derfor vigtigt, at der skabes kontakter til institutioner og  \r\n\r\n virksomheder, så der kan etableres et samspil mellem undervisningen på skolen  \r\n\r\n og fagets professionelle anvendelser. Herigennem kan sammenhængen mellem  \r\n\r\n kemiens teoretiske og eksperimentelle aspekter styrkes. </P>  \r\n\r\n<P>Ved besøg på en kemisk eller kemisk beslægtet virksomhed, et laboratorium  \r\n\r\n eller en institution kan eleverne få kendskab til produktionsforløb,  \r\n\r\n analysemetoder mv. samt til anvendelse af moderne apparatur og udstyr. Et  \r\n\r\n besøg kan tjene til at belyse et emne eller en problemstilling fra  \r\n\r\n forskellige synsvinkler. I forbindelse hermed kan man inddrage gæstelærere  \r\n\r\n ved introduktion til den udadrettede aktivitet eller ved efterbehandlingen af  \r\n\r\n opholdet. </P>  \r\n\r\n<P>I forbindelse med ekskursioner - ofte sammen med andre fag - kan eleverne  \r\n\r\n udføre eksperimentelt arbejde (f.eks. analyser) og indsamle data, der  \r\n\r\n efterbehandles i den øvrige undervisning. </P>  \r\n\r\n<P>Besøg på en kemisk eller kemisk beslægtet virksomhed kan også koordineres  \r\n\r\n med studierejser, hvor eleverne evt. forud for rejsen behandler  \r\n\r\n fremmedsprogede tekster med relevant kemisk indhold. </P>  \r\n\r\n<P>Specielt ved udfærdigelsen af den større skriftlige opgave i 3. g i kemi  \r\n\r\n kan der skabes sammenhæng mellem praktisk laboratoriearbejde og elevens  \r\n\r\n teoretiske viden. </P>  \r\n\r\n<P> <B>Den større skriftlige opgave i 3. g:</B>  </P>  \r\n\r\n<P>Kemis eksperimentelle karakter samt umiddelbare tilknytning til elevernes  \r\n\r\n hverdag og arbejdslivet indebærer nogle særligt gode muligheder for at stille  \r\n\r\n større skriftlige opgaver i 3.g; opgaver, der appellerer til kreativitet og  \r\n\r\n selvstændighed. </P>  \r\n\r\n<P>Formålet med den større skriftlige opgave i kemi er at give eleverne  \r\n\r\n mulighed for selvstændig fordybelse, strukturering og bearbejdelse af et  \r\n\r\n udvalgt kemisk emneområde, at demonstrere deres evne til at vurdere  \r\n\r\n information og resultater og at kunne udtrykke sig skriftligt herom. </P>  \r\n\r\n<P>Den større skriftlige opgave har normalt et overvejende eksperimentelt  \r\n\r\n indhold, da den eksperimentelle arbejdsform er et særkende for kemien, som  \r\n\r\n giver specielt gode muligheder for konkret stillingtagen til  \r\n\r\n problemstillinger. </P>  \r\n\r\n<P>Opgavens formulering skal være præcis og samtidig indeholde mulighed for,  \r\n\r\n at eleven kan udfolde selvstændighed og fantasi. </P>  \r\n\r\n<P>Hvis eleven har valgt et emneområde af tværfaglig karakter, typisk med  \r\n\r\n relation til fagene fysik, biologi, geografi og samfundsfag, skal områdets  \r\n\r\n kemiske aspekter tydeliggøres i opgaveformuleringen, således at eleven ikke  \r\n\r\n er i tvivl om opgavens krav til kemisk fagligt indhold. Den endelige opgave  \r\n\r\n formuleres af læreren og må ikke være kendt af eleven på forhånd. </P>  \r\n\r\n<P>Det eksperimentelle arbejde kan foregå i skolens laboratorier, men det  \r\n\r\n tilstræbes at lade eleverne løse opgaven på et kemisk laboratorium uden for  \r\n\r\n skolen under anvendelse af professionelt udstyr. Hvis elev og lærer i  \r\n\r\n fællesskab beslutter, at det eksperimentelle arbejde kan udføres uden for  \r\n\r\n skolen, skal læreren ved udvælgelsen af en virksomhed eller institution sikre  \r\n\r\n sig, at der kan udføres de for opgaven relevante kemiske eksperimenter under  \r\n\r\n passende vejledning. </P>  \r\n\r\n<P>I forberedelsesfasen fremskaffes faglitteratur mv. fra biblioteker og fra  \r\n\r\n arbejdsstedet, således at det teoretiske grundlag har kunnet diskuteres forud  \r\n\r\n for udleveringen af den endelige opgaveformulering. I forbindelse hermed er  \r\n\r\n det hensigtsmæssigt, at eleven afleverer en skriftlig oversigt over den  \r\n\r\n indsamlede faglitteratur mv. og en kort redegørelse for de tanker den  \r\n\r\n pågældende har gjort sig om afgrænsning, strukturering og praktisk  \r\n\r\n tilrettelæggelse af det forestående arbejde. Herved sikres mulighed for en  \r\n\r\n effektiv udnyttelse af læreren som vejleder. Baggrundsmaterialet skal være  \r\n\r\n nyt for eleven, men kan have tilknytning til allerede behandlede emner. Det  \r\n\r\n eksperimentelle arbejde skal forberedes, således at eleven har stiftet  \r\n\r\n bekendtskab med det nødvendige apparatur og at evt. specielle kemikalier er  \r\n\r\n fremskaffet. </P>  \r\n\r\n<P>Det eksperimentelle arbejde afvikles normalt inden for 3 dage, så eleverne  \r\n\r\n sikres tid til den kvantitative efterbehandling af forsøgsresultaterne og til  \r\n\r\n besvarelse af den stillede opgave. </P>  \r\n\r\n<P>Opgavebesvarelsens omfang er 10-15 maskinskrevne A4-sider, hvortil kan  \r\n\r\n lægges diverse bilag og apparaturvejledninger. Opgaven er individuel, men  \r\n\r\n flere elever kan arbejde inden for samme område. </P>  \r\n\r\n<P>Hvis skolens laboratorium er arbejdsstedet, skal laboratoriet i videst  \r\n\r\n muligt omfang være til rådighed for eleven i laboratoriefasen inden for  \r\n\r\n normal arbejdstid. </P>  \r\n\r\n<P>Af sikkerhedshensyn skal der være en lærer (primært faglæreren) til stede  \r\n\r\n i det pågældende undervisningsafsnit, når eleven arbejder i laboratoriet.  \r\n\r\n</P>  \r\n\r\n<P>Opgavebesvarelsen bedømmes på baggrund af en helhedsvurdering af læreren  \r\n\r\n og censor. </P>  \r\n\r\n<P>Ved evalueringen skal der lægges vægt på strukturering og præsentation af  \r\n\r\n opgaven og de opnåede resultater, forsøgets reproducerbarhed samt elevens  \r\n\r\n evne til selvstændigt at vurdere resultater og drage konklusioner. Er opgaven  \r\n\r\n udelukkende af teoretisk karakter, skal der ved evalueringen lægges vægt på  \r\n\r\n strukturering og præsentation af opgaven, karakteristik og vurdering af  \r\n\r\n benyttede abstrakte modeller (forudsætninger, forudsigelser, anvendelser og  \r\n\r\n begrænsninger) samt elevens evne til selvstændigt at kunne drage  \r\n\r\n konklusioner. </P>  \r\n\r\n<P>Det forudsættes, at eleven formulerer sig i et rimeligt klart sprog,  \r\n\r\n ligesom standarden af indholdsfortegnelse, litteraturhenvisninger mv. skal  \r\n\r\n være tilfredsstillende. </P>  \r\n\r\n<P>Niveauspecifik del </P>  \r\n\r\n<P>Matematisk linie. </P>  \r\n\r\n<P>Obligatorisk niveau: </P>  \r\n\r\n<P> <I>Præsentation af grundstofternes periodesystem samt behandling af nogle  \r\n\r\n relevante grundstoffer og deres kemiske forbindelser</I>  </P>  \r\n\r\n<P>Med udgangspunkt i elevernes kendskab til det kemiske tegnsprog, atomers  \r\n\r\n opbygning og en række stoffers reaktioner behandles nogle relevante kemiske  \r\n\r\n forbindelser, idet deres egenskaber sættes i relation til de indgående  \r\n\r\n atomers placering i grundstoffers periodesystem. </P>  \r\n\r\n<P>Systematisk navngivning indføres. </P>  \r\n\r\n<P>Præcisering af begreberne atomer, ioner og molekyler samt metaller og  \r\n\r\n ikke-metaller indgår i behandlingen. </P>  \r\n\r\n<P> <I>Stoffers opbygning, struktur og tilstandsformer</I>  </P>  \r\n\r\n<P>Modelforestillinger om faste stoffers opbygning og struktur (metal-, ion-  \r\n\r\n og molekylegitter) samt overgange mellem tilstandsformerne fast stof, væske  \r\n\r\n og gas behandles, herunder de dertil hørende energiomsætninger. </P>  \r\n\r\n<P>Modelforestillinger om tilstandsformernes væske og gas omtales  \r\n\r\n kvalitativt. </P>  \r\n\r\n<P>Der skal gives eksempler på homogene og heterogene blandinger kendt fra  \r\n\r\n hverdagen. </P>  \r\n\r\n<P> <I>Kemiske mængdeberegninger, energiomsætninger og grundlæggende  \r\n\r\n reaktionstyper</I>  </P>  \r\n\r\n<P>Begrebet (kemisk) stofmængde med SI-enheden mol indføres.  \r\n\r\n Proportionaliteterne mellem masse ( <I>m</I> ) og stofmængde ( <I>n</I> )  \r\n\r\n samt mellem antal partikler ( <I>N</I> ) og stofmængde ( <I>n</I> )  \r\n\r\n gennemgås, og begreberne atommasse, molekylemasse, formelmasse og molar masse  \r\n\r\n behandles. </P>  \r\n\r\n<P>For gasser omtales tilstandsligningen for ideale gasser med særligt  \r\n\r\n henblik på proportionalitet mellem volumen ( <I>V</I> ) og stofmængde (  \r\n\r\n<I>n</I> ) ved stuetemperatur og standardtryk. </P>  \r\n\r\n<P>Mængdeberegninger ud fra reaktionsskemaer behandles. </P>  \r\n\r\n<P>Af koncentrationsmål behandles mol/L og masseprocent (vægtprocent) som de  \r\n\r\n to vigtigste, endvidere omtales volumenprocent, ppm (parts per million) og  \r\n\r\n mg/m3. </P>  \r\n\r\n<P>Med udgangspunkt i elevernes hverdag (surhedsgrad i levnedsmidler og  \r\n\r\n legemsvæsker, sur regn, korrosion, &#187;hårdt&#171; vand, fjernelse af kalk  \r\n\r\n mv.) behandles følgende typer af reaktioner: </P>  \r\n\r\n<P>Syre-basereaktioner (protolyse). </P>  \r\n\r\n<P>Brønsteds syre-base begreb indføres med særligt henblik på stærke syrers  \r\n\r\n og basers protolyse i vand. I behandlingen indgår begreberne sur, neutral og  \r\n\r\n basisk opløsning. </P>  \r\n\r\n<P>Surhedsgraden indføres og pH-begrebet illustreres ved brug af lommeregner  \r\n\r\n og pH-meter. Teoretiske beregninger udføres for stærke syrer og baser i  \r\n\r\n vandig opløsning. </P>  \r\n\r\n<P>Redoxreaktioner. </P>  \r\n\r\n<P>Begreberne oxidation, reduktion og redoxreaktion indføres. Afstemning af  \r\n\r\n reaktionsskemaer ved brug af oxidationstal indøves med henblik på praktiske  \r\n\r\n anvendelser. </P>  \r\n\r\n<P>Fældnings- og opløselighedsreaktioner, kompleksdannelsesreaktioner. </P>  \r\n\r\n<P>Fældnings- og opløselighedsreaktioner omtales, og der gives eksempler på  \r\n\r\n kompleksdannelsesreaktioner. Eksempler fra uorganisk stofidentifikation kan  \r\n\r\n være velegnet hertil. </P>  \r\n\r\n<P>Begreberne exoterm og endoterm reaktion belyses og sættes i relation til  \r\n\r\n enheden kJ/mol. På grundlag af tabelopslag beregnes, entalpitilvæksten ved  \r\n\r\n standardtilstanden <IMG SRC=\"/image.aspx?id=80711&img=CR39943_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> for enkle exo- og endoterme  \r\n\r\n reaktioner. </P>  \r\n\r\n<P>At ikke alle reaktioner forløber fuldstændigt (fra reaktanter til  \r\n\r\n produkter) og betydningen heraf kan omtales. </P>  \r\n\r\n<P> <I>Organisk kemi, herunder en præsentation af carbonforbindelsernes  \r\n\r\n mangfoldighed</I>  </P>  \r\n\r\n<P>Der vælges et område inden for den organiske kemi til belysning af  \r\n\r\n carbonforbindelsernes mangfoldighed - isomeriforhold, deres hyppige forekomst  \r\n\r\n i hverdagen mv. </P>  \r\n\r\n<P>Behandlingen omfatter eksempler på systematisk navngivning. </P>  \r\n\r\n<P>Det er ønskeligt, at undervisningen i organisk kemi berører nogle af de  \r\n\r\n carbonforbindelser, som gives en uddybende og systematisk behandling på  \r\n\r\n mellemniveau og på højt niveau. </P>  \r\n\r\n<P> <I>Risiko- og sikkerhedsforhold ved omgang med kemikalier</I>  </P>  \r\n\r\n<P>Eleverne informeres om brugsanvisninger, risiko- og sikkerhedssætninger  \r\n\r\n (R- og S-sætninger), forebyggelse af faremomenter ved arbejde i laboratoriet,  \r\n\r\n opsamling af sundhedsskadelige kemikalier efter Risikovejledningens  \r\n\r\n forskrifter samt personbeskyttelse og omgang med kemikalier i al  \r\n\r\n almindelighed. </P>  \r\n\r\n<P>I enkelttilfælde skal eleverne selv kunne vurdere om en blanding af  \r\n\r\n stoffer ved et eksperiments afslutning skal opsamles eller kan skylles ud i  \r\n\r\n vasken evt. efter neutralisation. </P>  \r\n\r\n<P> <I>Valgfrit stof</I>  </P>  \r\n\r\n<P>Elever og lærer vælger i fællesskab et emne, der danner udgangspunkt for  \r\n\r\n et selvstændigt undervisningsforløb. Det valgte emne kan have direkte  \r\n\r\n relation til hverdagen, tilknytning til en aktuel problemstilling af almen  \r\n\r\n interesse eller kan være en faglig uddybning inden for et af kemiens centrale  \r\n\r\n stofområder. </P>  \r\n\r\n<P>Normalt skal der ved udvælgelsen af det valgfrie stof skabes mulighed for  \r\n\r\n eksperimentelt arbejde. Evt. kan udadrettede aktiviteter inddrages. </P>  \r\n\r\n<P>Matematisk linie. </P>  \r\n\r\n<P>Mellemniveau og højt niveau: </P>  \r\n\r\n<P>Undervisningsvejledningen for kemi på <I>mellemniveau</I> er for visse  \r\n\r\n dele fælles med vejledningen for kemi på <I>højt niveau.</I> De med (*)  \r\n\r\n markerede tilføjelser eller uddybelser til det enkelte stofområde behandles  \r\n\r\n på <I>højt niveau.</I> Overskrifter for beslægtede stofområder, men med  \r\n\r\n forskellig ordlyd, er opstillet sideordnet i det følgende: Mellemniveau/Højt  \r\n\r\n niveau. </P>  \r\n\r\n<P> <I>Molekylers og ioners elektronstrukturer</I>  </P>  \r\n\r\n<P>Atomers elektronsystem struktureres og sættes i relation til atomers  \r\n\r\n spektre. Elektronkonfigurationer sammenholdes med atomernes placering i  \r\n\r\n grundstoffernes periodesystem. </P>  \r\n\r\n<P>Bindingstyperne kovalent binding, polær kovalent binding, ionbinding og  \r\n\r\n metalbinding behandles. i tilknytning hertil indføres elektronegativitet, der  \r\n\r\n bl.a. kan bruges til at give eleverne indtryk af den glidende overgang mellem  \r\n\r\n bestemte bindingstyper. </P>  \r\n\r\n<P>Kendskabet til stoffers tilstandsform og opløselighedsforhold, herunder  \r\n\r\n polære og ikke-polære stoffers blandbarhed, uddybes, idet van der  \r\n\r\n Waals-kræfter, hydrogenbinding og ion-dipolbinding inddrages. </P>  \r\n\r\n<P>Ledningsevne omtales. </P>  \r\n\r\n<P>* På <I>højt niveau</I> behandles orbitalbegrebet med henblik på  \r\n\r\n molekylstruktur. Såvel atomorbitaler som molekylorbitaler omtales. </P>  \r\n\r\n<P>Diagram (a) angiver mulige sammenhænge mellem de nøglebegreber, der er  \r\n\r\n knyttet til bestemte modelforestillinger, og som kan sættes i relation til  \r\n\r\n eksperimentelt arbejde. Diagrammet kan anvendes i undervisningen til at skabe  \r\n\r\n overblik for såvel lærer som elever. </P>  \r\n\r\n<P> <I>Stoffers tendens til at reagere med hinanden/Kemiske  \r\n\r\n energiomsætninger*</I>  </P>  \r\n\r\n<P>Begrebet stabilitet kan behandles såvel ud fra et mikroskopisk synspunkt  \r\n\r\n som ud fra et makroskopisk synspunkt. </P>  \r\n\r\n<P>Med udgangspunkt i atomers elektronegativitet giver nedenstående diagrams  \r\n\r\n højre side eksempel på, hvorledes forskellige energibegreber knyttet til  \r\n\r\n atomer, ioner og molekyler kan danne baggrund for et stabilitetsbegreb  \r\n\r\n baseret på &#187;mikrokosmos&#171;. </P>  \r\n\r\n<P>+++SKEMA+++ </P>  \r\n\r\n<P>En anden mulighed er at udnytte elevernes erfaringsgrundlag og viden om  \r\n\r\n potentiel energi (fra fysikundervisningen) og derved opbygge  \r\n\r\n stabilitetsbegrebet på termodynamisk grundlag. I tilknytning hertil kan der  \r\n\r\n gives eksempler på beregning af tilvæksten i Gibbs' energi ved  \r\n\r\n standardtilstanden baseret på relevante tabelopslag. </P>  \r\n\r\n<P>*På <I>højt niveau</I> skal stabilitetsbegrebet baseres på termodynamisk  \r\n\r\n grundlag, idet tilstandsfunktionerne entalpi, entropi og Gibbs' energi  \r\n\r\n behandles. I tilknytning til entalpi omtales termodynamikkens 1.  \r\n\r\n hovedsætning. Begrebet en standardtilstand behandles og betydningen af  \r\n\r\n tilvækst i entalpi, entropi og Gibbs' energi ved en kemisk reaktion belyses.  \r\n\r\n</P>  \r\n\r\n<P>Venstre del af diagram (b) illustrerer sammenhængen mellem termodynamiske  \r\n\r\n størrelser og begrebet stabilitet i kem isk betydning. </P>  \r\n\r\n<P>Kemisk ligevægt </P>  \r\n\r\n<P>Udtrykket for ligevægtsloven indføres. Ligevægte og forskydning af  \r\n\r\n ligevægt, herunder reaktionsbrøken (massevirkningsbrøken), behandles  \r\n\r\n kvantitativt med hensyn til koncentrationsændringer. </P>  \r\n\r\n<P>Ligevægtskonstantens temperaturafhængighed behandles kvalitativt. </P>  \r\n\r\n<P>+++SKEMA+++ </P>  \r\n\r\n<P>Følgende ligevægtssystemer behandles </P>  \r\n\r\n<P>- syre-baseligevægte, herunder svage syrers og basers protolyse,  \r\n\r\n pufferopløsninger </P>  \r\n\r\n<P>- opløselighedsligevægte med særligt henblik på ionforbindelser </P>  \r\n\r\n<P>- kompleksligevægte, herunder koblede opløseligheds- og kompleksligevægte  \r\n\r\n</P>  \r\n\r\n<P>- redoxligevægte. </P>  \r\n\r\n<P>Eksempler på ligevægte af teknisk betydning skal indgå i behandlingen.  \r\n\r\n</P>  \r\n\r\n<P>Opgaveregning kan styrke begrebsdannelsen i ligevægtslæren uden at der  \r\n\r\n sigtes mod formel regnefærdighed. </P>  \r\n\r\n<P>* På <I>højt niveau</I> skal ligevægtsloven baseres på termodynamisk  \r\n\r\n grundlag. Ligevægtskonstantens temperaturafhængighed behandles kvantitativt.  \r\n\r\n</P>  \r\n\r\n<P>I tilknytning til ovennævnte ligevægte behandles amfolytters protolyse,  \r\n\r\n opløselighedsligevægte for gasser opløst i vand (Henrys lov) samt eksempler  \r\n\r\n på koblede ligevægte. </P>  \r\n\r\n<P>Diagram (c) viser mulige sammenhænge mellem centrale begreber i  \r\n\r\n ligevægtslæren. Venstre del for <I>højt niveau,</I> højre del for  \r\n\r\n mellemniveau og højt niveau. </P>  \r\n\r\n<P>Elektrokemi* </P>  \r\n\r\n<P>Galvaniske celler (elementer), herunder cel led iagram, cel lereaktioner,  \r\n\r\n elektroder og elektrodepotentialer (Nernsts ligning) behandles. </P>  \r\n\r\n<P>En celles elektromotoriske kraft (EMK) sættes i relation til de indgående  \r\n\r\n elektrodepotentialer, tab i Gibbs' energi samt den strømgivende reaktion.  \r\n\r\n</P>  \r\n\r\n<P>+++SKEMA+++ </P>  \r\n\r\n<P>Med henblik på eksperimentel bestemmelse af standardelektrodepotentialer  \r\n\r\n omtales standard hydrogen elektroden (SHE) og calomelektrodens opbygning samt  \r\n\r\n evt. andre referenceelektroder. </P>  \r\n\r\n<P>Ionkoncentrationens indflydelse på en celles elektromotoriske kraft kan  \r\n\r\n belyses med koncentrationselementer. </P>  \r\n\r\n<P>Der skal gives eksempler på galvaniske celler, der har relation til  \r\n\r\n hverdagen (&#187;batterier&#171;). </P>  \r\n\r\n<P>Korrosion og korrosionsbeskyttelse af metaller behandles. </P>  \r\n\r\n<P>Behandlingen af elektrolyse sker under hensyntagen til tekniske  \r\n\r\n anvendelser. </P>  \r\n\r\n<P>Kemiske reaktioners hastighed/ </P>  \r\n\r\n<P>Reaktionskinetik* </P>  \r\n\r\n<P>Begrebet reaktionshastighed defineres. Reaktionshastighedens variation med  \r\n\r\n koncentration og temperatur omtales. Der gives eksempler på homogen og  \r\n\r\n heterogen katalyse. </P>  \r\n\r\n<P>Det anbefales, at kemiske reaktioners hastighed behandles på overvejende  \r\n\r\n eksperimentelt grundlag. </P>  \r\n\r\n<P>*På <I>højt niveau</I> uddybes modelforestillinger om reaktioners  \r\n\r\n tidsmæssige forløb (energiprofiler). Hastighedskonstantens  \r\n\r\n temperaturafhængighed (Arrheniusligningen), herunder aktiveringsenergi, samt  \r\n\r\n nulte-, første, pseudoførste- og simpel andenordens reaktionskinetik  \r\n\r\n behandles. </P>  \r\n\r\n<P>Gennem eksempler belyses betydningen af reaktionsmekanismer og  \r\n\r\n reaktionsorden. </P>  \r\n\r\n<P>Industriel udnyttelse af katalysatorer, herunder enzymer, omtales. </P>  \r\n\r\n<P>Organisk og uorganisk kemi </P>  \r\n\r\n<P>Organisk kemi. </P>  \r\n\r\n<P>Undervisningen er centreret om stofklasser, funktionelle grupper og  \r\n\r\n molekylstruktur med henblik på organiske forbindelsers egenskaber og  \r\n\r\n reaktioner. </P>  \r\n\r\n<P>Stofklasserne omfatter carbonhydrider, herunder halogenderivater,  \r\n\r\n alkoholer, phenoler, ethere, aldehyder, ketoner, carboxylsyrer, estre,  \r\n\r\n aminer, aminosyrer, fedtstoffer, carbohydrater, proteiner og syntetiske  \r\n\r\n makromolekyler. </P>  \r\n\r\n<P>Antallet af forbindelser må begrænses stærkt, og udvælgelsen af  \r\n\r\n forbindelser skal ske under hensyntagen til teknisk og biologisk vigtige  \r\n\r\n stoffer, deres udbredelse og almene betydning. </P>  \r\n\r\n<P>Til forklaring af stoffers egenskaber skal der lægges vægt på betydningen  \r\n\r\n af molekylstruktur, herunder de indgående funktionelle grupper samt den  \r\n\r\n rumlige opbygning. I forbindelse hermed kan f.eks. homologi, mættet/umættet  \r\n\r\n forbindelse, begrebet konjugation mv. inddrages. </P>  \r\n\r\n<P>Reaktionstyperne substitution, addition elimination, forbrænding,  \r\n\r\n kondensation og polymerisation behandles. </P>  \r\n\r\n<P>Isomeribegrebet spiller en central rolle i den organiske kemi, hvilket  \r\n\r\n belyses gennem omtale af strukturisomeri (kæde-, stillings- og  \r\n\r\n funktionsisomeri) og stereoisomeri (geometrisk og optisk isomeri). </P>  \r\n\r\n<P>IUPAC-nomenklatur (navngivning) i dansk version anvendes inden for alle  \r\n\r\n stofklasser for enkle forbindelser. </P>  \r\n\r\n<P>Ved behandling af carbohydrater skal hovedvægten lægges på glucose.  \r\n\r\n Fedtstoffer og proteiner behandles kursorisk. </P>  \r\n\r\n<P>*På <I>højt niveau</I> uddybes substitutions- og additionsreaktioner med  \r\n\r\n reaktionsmekanismer. Også betydningen af molekylstruktur og molekylers  \r\n\r\n rumlige opbygning for stoffers egenskaber og reaktioner uddybes. </P>  \r\n\r\n<P>Uorganisk kemi. </P>  \r\n\r\n<P>Stofferne hydrogen, oxygen, nitrogen, svovl og halogenerne, samt et udvalg  \r\n\r\n af metaller fra henholdsvis hoved- og sidegrupper i grundstoffernes  \r\n\r\n periodesystem behandles med henblik på </P>  \r\n\r\n<P>- struktur, egenskaber, fremstilling og reaktioner sammenholdt med  \r\n\r\n placeringen i grundstoffernes periodesystem. </P>  \r\n\r\n<P>- forekomst (udbredelse), tekniske anvendelser og almen betydning. </P>  \r\n\r\n<P>Bioorganisk kemi* </P>  \r\n\r\n<P>Bioorganisk kemi omhandler organisk kemiske molekylære beskrivelser og  \r\n\r\n organisk kemiske metoder anvendt på biologiske problemstillinger. </P>  \r\n\r\n<P>Med kendskab til biologisk aktive mindre molekyler og ioner fra organisk  \r\n\r\n og uorganisk kemi skal mere sammensatte forbindelser (lipider, nukleosider,  \r\n\r\n nukleotider og coenzymer) samt makromolekylerne polysaccharider, proteiner og  \r\n\r\n nukleinsyrer behandles med hensyn til </P>  \r\n\r\n<P>- opbygning og struktur (de indgående monomere, bindingstyper og  \r\n\r\n funktionelle centre) </P>  \r\n\r\n<P>- kemiske egenskaber (syre/base- og redoxegenskaber, opløselighedsforhold  \r\n\r\n og enzymegenskaber) </P>  \r\n\r\n<P>- biologisk funktion (stof- og energitransport, energileverandør,  \r\n\r\n membranstruktur eller nukleinsyrefunktion) </P>  \r\n\r\n<P>Antallet af forbindelser må begrænses stærkt. Begrebet biologisk funktion  \r\n\r\n behandles kun i det omfang, det er nødvendigt for at det sammen med opbygning  \r\n\r\n og struktur samt kemiske egenskaber danner en helhed. </P>  \r\n\r\n<P>I forbindelse med carbohydrater gennemgås fotosyntesen og glucoses  \r\n\r\n nedbrydning i organismen, idet der lægges vægt på energiforholdene. I  \r\n\r\n tilknytning hertil kan der gives eksempler på brugen af Gibbs energi til  \r\n\r\n belysning af biologisk vigtige koblede reaktioner. Andre energirige  \r\n\r\n forbindelser med deltagelse i metabolismen kan illustreres. </P>  \r\n\r\n<P>Den bioorganiske kemi perspektiveres med henblik på bioteknologiens  \r\n\r\n kemiske aspekter. </P>  \r\n\r\n<P>Miljøkemi </P>  \r\n\r\n<P>Affald fra husholdninger, industrier mv. spildevand, brug (overforbrug) af  \r\n\r\n gødningsstoffer, pesticider kan danne baggrund for diskussion af  \r\n\r\n luftforurening (SOx og NOx), vandforurening (NO-3, PO3-4, olie mv.) og  \r\n\r\n jordforurening (NO-3-reduktion, olie mv.). </P>  \r\n\r\n<P>Behandlingen af miljøkemiske emner kan indgå dels som en integreret del af  \r\n\r\n andre centrale stofområder dels som et selvstændigt emneområde. </P>  \r\n\r\n<P>For at understrege stofområdets betydning skal mindst eet selvstændigt  \r\n\r\n miljøkemisk emne behandles. </P>  \r\n\r\n<P>Et miljøkemisk emne kan tage udgangspunkt i et stofkredsløb eller i en af  \r\n\r\n miljøets faser (vand, jord og luft). </P>  \r\n\r\n<P>Lovgivningen på de(t) behandlede miljøområde(r) omtales. </P>  \r\n\r\n<P> <I>Valgfrit stof</I>  </P>  \r\n\r\n<P>Det valgfrie stof, der til rettelægges i samråd med eleverne, skal  \r\n\r\n indeholde mindst et selvstændigt undervisningsforløb. </P>  \r\n\r\n<P>Det valgte emne eller de valgte emner skal optage ca. 20 pct. af  \r\n\r\n undervisningstiden. </P>  \r\n\r\n<P>Det valgfri stof skal tilrettelægges således, at der indgår eksperimentelt  \r\n\r\n arbejde. Endvidere kan der skabes mulighed for udadrettede aktiviteter. </P>  \r\n\r\n<P>*På højt niveau optager det valgfrie stof 15 pct. af undervisningstiden  \r\n\r\n over det toårige forløb. Det valgfrie stof eller dele heraf kan læses såvel i  \r\n\r\n 2. som i 3. gymnasieklasse. Der skal indgå mindst eet selvstændigt  \r\n\r\n eksperimentelt undervisningsforløb af ca. 10 lektioners varighed. </P>  \r\n\r\n<P>Sproglig linie. </P>  \r\n\r\n<P>Mellemniveau: </P>  \r\n\r\n<P>Undervisningen på sproglig linie omfatter de samme centrale stofområder  \r\n\r\n som på den matematiske linies mellemniveau, men behandlingen af de enkelte  \r\n\r\n områder sker på et matematisk simplere grundlag og med en mindre teoretisk  \r\n\r\n fordybelse. De vejledende diagrammer for undervisningen på den matematiske  \r\n\r\n linies mellemniveau er også udarbejdet med henblik på den sproglige linies  \r\n\r\n kemiundervisning. Ved tilrettelæggelsen af undervisningen skal der tages nøje  \r\n\r\n hensyn til den viden om kemiske principper og arbejdsmetoder, som eleverne  \r\n\r\n har tilegnet sig i naturfag. </P>  \r\n\r\n<P>Under hensyntagen til de særlige elevforudsætninger kan undervisningen  \r\n\r\n tilrettelægges på et overvejende eksperimentelt grundlag for så vidt angår  \r\n\r\n både de centrale stofområder og det valgfrie stof. </P>  \r\n\r\n<P>Eksamen </P>  \r\n\r\n<P>Matematisk linie. </P>  \r\n\r\n<P>Obligatorisk niveau: </P>  \r\n\r\n<P>Eksamensspørgsmålene udformes bredt og skal normalt inddrage  \r\n\r\n eksperimentelt stof. Et eksamensspørgsmål kan udformes som en kort  \r\n\r\n beskrivelse af et emneområde efterfulgt af en række stikord, der virker  \r\n\r\n vejledende, men ikke bindende for eksaminanden. </P>  \r\n\r\n<P>Matematisk og sproglig linie. </P>  \r\n\r\n<P>Mellemniveau: </P>  \r\n\r\n<P>Eksamensspørgsmålene udformes bredt og skal normalt inddrage rapporter  \r\n\r\n over eleveksperimenter eller andet eksperimentelt stof. </P>  \r\n\r\n<P>Et eksamensspørgsmål kan udformes som en kort beskrivelse af et emneområde  \r\n\r\n efterfulgt af en række stikord, der virker vejledende, men ikke bindende for  \r\n\r\n eksaminanden. </P>  \r\n\r\n<P>Matematisk linie. </P>  \r\n\r\n<P>Højt niveau: </P>  \r\n\r\n<P>Den skriftlige prøve. </P>  \r\n\r\n<P>Ved den skriftlige prøve stilles eet sæt opgaver: Direktoratet fastlægger  \r\n\r\n de områder, inden for hvilke der kan stilles opgaver, og fastsætter omfanget  \r\n\r\n af hjælpemidler </P>  \r\n\r\n<P>Den mundtlige prøve. </P>  \r\n\r\n<P>Hver eksaminand stilles to spørgsmål, et spørgsmål i eet af de opgivne  \r\n\r\n eleveksperimenter og et spørgsmål i et teoretisk emne inden for det opgivne  \r\n\r\n pensum. De to spørgsmål skal kombineres således, at de angår to forskellige  \r\n\r\n emner. </P>  \r\n\r\n<P>Eksamensspørgsmålet i det teoretiske emne skal være udformet bredt og kan  \r\n\r\n i begrænset omfang inddrage eksperimentelt stof. Spørgsmålet kan udformes som  \r\n\r\n en kort beskrivelse af et emneområde efterfulgt af en række stikord, der  \r\n\r\n virker vejledende, men ikke bindende for eksaminanden. </P>  \r\n\r\n</DIV>",
    "isHistorical": true,
    "editorialNotes": [
        "(* 2) De vejledende retningslinjer er ændret i overensstemmelse med rettelsesblad af 29.08.1988.",
        "(* 1) Bekendtgørelsens paragraf er udeladt"
    ],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19882210653"
        },
        {
            "displayName": "Entydig dokumentidentifikation",
            "displayValue": "CM039943"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "11/10/1999"
        },
        {
            "displayName": "Dokumenttype",
            "displayValue": "Retningslinier"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22106"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "01/01/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Gymnasieafdelingen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}