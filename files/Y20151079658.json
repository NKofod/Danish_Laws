{
    "id": 170144,
    "title": "Udtalelse afgivet af Klagekomitéen for Etnisk Ligebehandling",
    "documentTypeId": "250",
    "isSagsforlobPeriodValid": true,
    "shortName": "UDT nr 10796 af 05/12/2005",
    "documentHtml": "<div class=\"bjelke\">Den fulde tekst</div><p class=\"Titel2\">Udtalelse afgivet af Klagekomitéen for Etnisk Ligebehandling</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Italic\">J.nr. 780.9</span>\r\n   </p>\r\n   <p class=\"TekstGenerel\">\r\n      <span class=\"Italic\">Klagekomitéen fandt ikke, at DBU's placering af tilskuere til VM-kvalifikationskampen Danmark-Tyrkiet var sket i strid med lov om etnisk ligebehandling.</span> <span class=\"Italic\">Komitéen udtalte videre, at det som udgangspunkt ikke er nødvendigt for personer eller virksomheder, der udbyder en vare eller tjenesteydelse, at indhente oplysninger om en kundes statsborgerskab for at kunne kontrollere den pågældende kundes identitet.</span> <span class=\"Italic\">Endelig fremkom komitéen med en generel udtalelse om, at det kan være en saglig og proportional begrundelse ikke at udbyde salg af en vare eller en tjenesteydelse på Internettet, hvis dette ville medføre uforholdsmæssigt store økonomiske udgifter for den udbydende virksomhed.</span></p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Klagekomitéen blev af en borger gjort opmærksom på, Dansk Boldspil-Unions (DBU) fremgangsmåde i forbindelse med salg af billetter over BILLETnet til VM-kvalifikationskampen Danmark-Tyrkiet den 13. oktober 2004 i Parken, hvor man ved køb af billet til kampen indledningsvist skulle oplyse, om man støttede det danske eller det tyrkiske landshold. Efterfølgende skulle man angive en række personoplysninger, herunder oplysninger om statsborgerskab og personnummer eller udlændingenummer. Endvidere fremgik det, at billetter alene kunne købes over Internettet af danske og tyrkiske statsborgere. Komitéen undersøgte herefter, hvorvidt DBU's salg af billetter til den pågældende kamp betød, at der blev udøvet forskelsbehandling på grund af race eller etnisk oprindelse.</p>\r\n   <p class=\"TekstGenerel\">Under sagens behandling oplyste DBU, at DBU ikke havde opdelt tilskuerne på baggrund af etnicitet, men på baggrund af tilskuernes oplysninger om deres tilhørsforhold til de to landshold. DBU har endvidere oplyst, at oplysning om en persons statsborgerskab i forbindelse med køb af billet ikke kunne føre til, at den pågældende person blev flyttet til et andet sted, end til afsnittet blandt tilhængere af det hold, personen havde oplyst at støtte. Derimod ville synlige tilkendegivelser om et åbenlyst tilhørsforhold til det andet hold, end det hold personen havde oplyst at støtte, kunne medføre en placering i det korrekte tilskuerafsnit, såfremt politiet vurderede, at en forkert placering ville udgøre en sikkerhedsrisiko.</p>\r\n   <p class=\"TekstGenerel\">Klagekomitéen fandt på den baggrund ikke, at DBU's placering af tilskuere til VM-kvalifikationskampen Danmark-Tyrkiet var sket i strid med lov om etnisk ligebehandling.</p>\r\n   <p class=\"TekstGenerel\">DBU oplyst videre under sagens behandling, at DBU ved VM-kvalifikationskampen Danmark-Tyrkiet havde fundet det nødvendigt at indhente oplysninger om statsborgerskab for at sikre, at samme person ikke stod opført på mere en én bestilling. DBU kunne derved i en lodtrækningssituation forsøge at sikre køberne en så fair lodtrækning som muligt. DBU anførte endvidere, at det rent teknisk var nødvendigt at indhente oplysninger om statsborgerskab, idet kun danske statsborgere har dansk cpr-nummer, mens asylansøgere og lignende muligvis har et udlændingenummer, og andre nationaliteter sikkert har andre numre og systemer, som DBU's programmering ikke detaljeret ville kunne tage højde for. DBU har endvidere oplyst, at det i forbindelse med salg af billetter til fodboldkampe af sikkerhedsmæssige årsager generelt kan være nødvendigt at indhente oplysninger om statsborgerskab, for eksempel for at identificere om personer har et statsborgerskab, der medfører, at DBU ikke må sælge billetter til dem, fordi det alene er deres statsborgerskabsland, der af sikkerhedsmæssige årsager må sælge billetter til dem.</p>\r\n   <p class=\"TekstGenerel\">Klagekomitéen fandt i forbindelse hermed videre, at det som udgangspunkt ikke er nødvendigt for personer eller virksomheder, der udbyder en vare eller tjenesteydelse, at indhente oplysninger om en kundes statsborgerskab for at kunne kontrollere den pågældende kundes identitet. Idet brug af oplysninger om en persons statsborgerskab kan resultere i indirekte forskelsbehandling på grund af race eller etnisk oprindelse, bør der derfor alene indhentes oplysninger om en kundes statsborgerskab, hvis dette er objektivt begrundet i et sagligt formål, og midlerne til at opfylde det er hensigtsmæssige og nødvendige.</p>\r\n   <p class=\"TekstGenerel\">DBU oplyste endeligt, at man på baggrund af de omkostninger, der ville have været forbundet med at programmere DBU's software til at tage højde for henvendelser om køb af billetter fra eventuelle ansøgere med andet statsborgerskab end dansk eller tyrkisk, selv opfatter en sådan begrænsning som saglig og proportional.</p>\r\n   <p class=\"TekstGenerel\">Komitéen udtalte hertil, at hvis der tilbydes en ydelse på Internettet og gennem telefonisk eller personlig henvendelse, og ydelsen alene tilbydes på Internettet til personer med et særligt statsborgerskab, vil det være til ulempe for personer med andet statsborgerskab, idet de ikke har samme adgang til at købe den pågældende ydelse. En sådan ordning vil derfor kunne medføre indirekte forskelsbehandling på grund af race eller etnisk oprindelse i strid med lov om etnisk ligebehandling. Det vil dog ikke være tilfældet, hvis ordningen er objektivt begrundet i et sagligt formål, og midlerne til at opfylde det er hensigtsmæssige og nødvendige, jf. lov om etnisk ligebehandling § 3, stk. 1.</p>\r\n   <p class=\"TekstGenerel\">Klagekomitéen bemærkede imidlertid, at DBU ikke nærmere havde redegjort for, hvilke konkrete ressourcemæssige forhold, der ville have gjort sig gældende ved en sådan programmering. Komitéen fandt derfor ikke, at der var mulighed for på det foreliggende grundlag at tage stilling til, om den af DBU indførte begrænsning var saglig og proportional.</p>\r\n   <p class=\"TekstGenerel\">Klagekomitéen udtalte sig derfor alene generelt om, at det kan være en saglig og proportional begrundelse ikke at udbyde salg af en vare eller en tjenesteydelse på Internettet, hvis dette ville medføre uforholdsmæssigt store økonomiske udgifter for den udbydende virksomhed. Er dette ikke tilfældet, vil det som udgangspunkt medføre, at virksomheden må anses for at udøve indirekte forskelsbehandling på grund af race eller etnisk oprindelse i strid med lov om etnisk ligebehandling.</p>\r\n   <p class=\"TekstGenerel\">\r\n   </p>\r\n</div>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>\"Klagekomitéen for Etnisk Ligebehandling blev den 7. oktober 2004 gjort opmærksom på Dansk Boldspil-Unions (DBU) fremgangsmåde i forbindelse med salg af billetter over BILLETnet til VM-kvalifikationskampen Danmark-Tyrkiet den 13. oktober 2004 i Parken. Klagekomitéen undersøgte derfor Billetnets hjemmeside den 7. oktober 2004. På hjemmesiden fremgik det af den elektroniske billetsalgsformular ved billetbestilling til kvalifikationskampen Danmark-Tyrkiet, at man ved køb af billet til kampen indledningsvist skulle oplyse, om man støtter det danske eller det tyrkiske landshold. Efterfølgende skulle man oplyse en række personoplysninger, herunder oplysninger om statsborgerskab og personnummer eller udlændingenummer. Hvis man oplyste et andet statsborgerskab end dansk eller tyrkisk, fik man følgende oplyst:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § \"Det er desværre ikke muligt for dig at bestille billetter via den elektroniske formular, såfremt du ikke er hverken dansk eller tyrkisk statsborger. I stedet skal du kontakte enten Dansk Boldspil-Union på tlf. 43 26 22 22 eller Det Tyrkiske Fodboldforbund på Tlf. 0090 212 282 7020 eller Fax 0090 212 282 7015.\"</p>\r\n<p>\r\n</p>\r\n<p>Det fremgik blandt andet af DBU's hjemmeside den 7. oktober 2004 om køb af billetter til kampen:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § \"<span class=\"Bold\">Rigtige fans på de rigtige pladser</span>: Vi placerer fans af det danske landshold og det tyrkiske landshold hver for sig. Det giver den bedste stemning.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § <span class=\"Bold\">Oplysninger - for din egen sikkerheds skyld</span>: Vi udbeder os en række personoplysninger om alle tilskuere.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § Det sker blandt andet for at kunne flytte større grupper af fans, der er fejlplaceret, hen til andre afsnit.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § For danske statsborgere skal oplyses CPR-numre, for asylansøgere skal bruges indtastning af ni-cifret udlændingenummer. For ikke-danske og - tyrkiske statsborgere gælder, at DBU eller det tyrkiske fodboldforbund som minimum skal have oplyst pasnumre.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § Oplysningerne vil tillige være tilgængelige for politiet.\"</p>\r\n<p>\r\n</p>\r\n<p>På baggrund heraf anmodede Klagekomitéen ved brev af 18. oktober 2004 DBU om at fremkomme med en udtalelse om sagen. Komitéen anmodede DBU om oplyse 1) om oplysningerne om statsborgerskab, CPR-nummer eller udlændingenummer kunne medføre, at man blev flyttet til et andet tilskuerafsnit, 2) hvad årsagen var til, at personer, der ikke har dansk eller tyrkisk statsborgerskab, ikke kunne købe billetter til Danmark-Tyrkiet kampen over BILLETnet, og 3) om oplysningerne om statsborgerskab blev anvendt til andet end at frasortere de personer, der ikke kunne købe billetter til kampen over BILLETnet.</p>\r\n<p>\r\n</p>\r\n<p>DBU svarede ved brev af 15. marts 2005, at DBU ikke havde separeret tilskuere ud fra deres etnicitet, men derimod på baggrund af tilskuernes oplysninger om deres tilhørsforhold til de to landshold. DBU oplyste endvidere, at denne fremgangsmåde er i overensstemmelse med internationale retningslinier for arrangementet af FIFA 2006 World Cup-kvalifikationskampe, EU-kommissionens udtalelse i sag Comp/37.932 af 13. december 2002 samt politiets anbefalinger.</p>\r\n<p>\r\n</p>\r\n<p>Til Klagekomitéens spørgsmål om anvendelsen af oplysninger om statsborgerskab svarede DBU, at oplysningerne kunne medfører, at man blev flyttet til et andet sted på stadionet. DBU udtalte endvidere bl.a. følgende:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § \"Derimod ville et gennem synlige tilkendegivelser åbenlyst andet tilhørsforhold end til det landshold og dermed tilskuerafsnit, billetten ville give adgang til, kunne medføre en placering i det korrekte tilskuerafsnit, såfremt politiet vurderede, at en forkert placering ville udgøre en sikkerhedsrisiko. Præcis som tilfældet ville være og er ved eksempelvis kampe mellem to vesteuropæiske landshold.\"</p>\r\n<p>\r\n</p>\r\n<p>Til Klagekomitéens andet spørgsmål om ikke-danske eller ikke-tyrkiske statsborgeres mulighed for at købe billet over BILLETnet svarede DBU følgende:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § \"Det er en forkert antagelse og beskrivelse af fakta.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § Helt i overensstemmelse med, at DBU placerede publikum på baggrund af deres sympatier for det danske eller gæstende landshold - og ikke på baggrund af deres etnicitet - pålægges det ikke DBU som arrangerende fodboldforbund til en landskamp med vores eget landshold at tilbyde separate afsnit for potentielle tilskuere uden statsborgerskab i Danmark eller i det gæstende landshold land men alene i de to, aktuelle tilskuerafsnit.\"</p>\r\n<p>\r\n</p>\r\n<p>Som svar på Klagekomitéens tredje spørgsmål om anvendelse af oplysningen om statsborgerskab oplyste DBU, at oplysningen om statsborgerskab blev anvendt til at sikre, at samme person ikke stod opført på mere en én bestilling. DBU kunne derved i en lodtrækningssituation forsøge at sikre køberne en så fair lodtrækning som muligt.</p>\r\n<p>\r\n</p>\r\n<p>DBU anførte afslutningsvist, at DBU's udgangspunkt for salg og distribution af billetter til landskampen Danmark-Tyrkiet har været i) sikkerhedsmæssige aspekter, ii) optimale rammer for at give publikum den bedst mulige sociale oplevelse i store grupper med andre fans af det landshold, de holder med, uanset etnicitet, og iii) mulighed for at manifestere DBU's aktive indsats for integration af nydanskere i de danske fodboldklubber og dermed samfundet.</p>\r\n<p>\r\n</p>\r\n<p>Ved brev af 4. april 2005 skrev Klagekomitéen til DBU, at komitéen formodede, at det var de modtagne oplysninger om CPR-nummer og udlændingenummer, som DBU brugte til at sikre, at samme person ikke stod opført på mere end én bestilling. Komitéen oplyste i den forbindelse, at virksomheder, der leverer en vare eller en tjenesteydelse, ikke bør kræve af sine kunder, at de skal afgive oplysninger om statsborgerskab, med mindre det er objektivt begrundet i et sagligt formål, og midlerne til at opfylde det er hensigtsmæssige og nødvendige. På den baggrund anmodede Klagekomitéen på ny DBU om at oplyse, hvorfor DBU fandt det nødvendigt at indhentede oplysninger om statsborgerskab i forbindelse med salg af billetterne.</p>\r\n<p>\r\n</p>\r\n<p>DBU svarede ved brev af 24. maj 2005, at \"det rent teknisk var nødvendigt med oplysning om statsborgerskab, idet kun danske statsborgere har dansk cpr-nummer, som vi benyttede til at sikre, at ingen optrådte på mere en én bestilling, mens asylansøgere og lignende muligvis har et udlændingenummer, og andre nationaliteter sikkert har andre numre og systemer, som vores programmering naturligvis ikke detaljeret kunne tage højde for\".</p>\r\n<p>\r\n</p>\r\n<p>Klagekomitéen skrev ved brev af 27. maj 2005 til DBU, at det må formodes, at det kan afklares, om personer står opført på mere end én bestilling, ved at kontrollere personernes oplysninger om navn og adresse. Komitéen anmodede på grundlag heraf DBU om at uddybe, hvorfor DBU fandt det nødvendigt at anvende statsborgerskab som et af parametrene for identifikation af de pågældende personer. Med henvisning til formuleringen på BILLETnets hjemmeside om, at man ikke kunne købe en billet elektronisk, hvis man ikke er dansk eller tyrkisk statsborger, anmodede Klagekomitéen endvidere DBU om at uddybe, hvorfor det elektroniske salg var begrænset til danske og tyrkiske statsborgere.</p>\r\n<p>\r\n</p>\r\n<p>Ved brev af 9. juni 2005 svarede DBU, at DBU med sin \"erfaring og ansvar for billetsalg til landskampe og turneringer i ind- og udland samt de sikkerhedskrav, der stilles til et landskampsarrangement, ikke er enig med Klagekomitéens påstand om, at oplysning om navn og adresse ville være tilstrækkelig.\" DBU oplyste endvidere, at DBU af ressourcemæssige årsager valgte at begrænse den direkte, elektroniske bestillingsmulighed til danske og tyrkiske statsborgere, som udgjorde den absolut væsentligste del, mens alle andre statsborgere blev opfordret til at kontakte enten DBU eller det tyrkiske fodboldforbund telefonisk i stedet for. Disse henvendelser blev herefter ekspederet individuelt og indgik på lige fod i lodtrækning med alle andre.</p>\r\n<p>\r\n</p>\r\n<p>Den 16. juni 2005 kontaktede sekretariatet for Klagekomitéen DBU telefonisk for at få uddybet, hvorfor DBU havde fundet det nødvendigt at indhente oplysninger om statsborgerskab i forbindelse med salg af billetter til kampen. Sekretariatet anmodede endvidere om at få uddybet, hvorfor det ville have været mere ressourcekrævende også at sælge billetter til andre statsborger end danske og tyrkiske over BILLETnet. Endelig anmodede sekretariatet om at få tilsendt en kopi af de internationale retningslinier for arrangementet af FIFA 2006 World Cup-kvalifikationskampe, som DBU henviste til i sin skrivelse af 15. marts 2005.</p>\r\n<p>\r\n</p>\r\n<p>DBU oplyste, at man internationalt generelt anmoder om statsborgerskab af sikkerhedsmæssige årsager. Som eksempel nævnte DBU, at man i England kræver af DBU, at DBU i forbindelse med salg af billetter i Danmark til landskampe mod England indhenter oplysninger om statsborgerskab, således at det sikres, at engelske statsborgere ikke kan købe billet i Danmark. Formålet med dette er at sikre, at billetterne til de engelske tilskuere sælges i England gennem særlige distributører og under rette sikkerhedsmæssige kontrolforanstaltninger. DBU oplyste endvidere, at der i forbindelse med VM-kvalifikationskampen Danmark-Tyrkiet alene var indhentet oplysninger om statsborgerskab, for at DBU kunne identificere køberne med henblik på at sikre, at ingen køber optrådte på mere en én bestilling. DBU oplyste endvidere, at det havde været muligt for andre statsborgere end danske og tyrkiske statsborgere at købe billet til kampen elektronisk over BILLETnet, hvis blot man oplyste, at man støttede enten det danske eller det tyrkiske landshold.</p>\r\n<p>\r\n</p>\r\n<p>Ved e-mail af 16. juni 2005 fremsendte DBU til Klagekomitéen en kopi af FIFA's internationale retningslinier for arrangementet af World Cup-kvalifikationskampe 2006 betegnet FIFA Safety Guidelines.</p>\r\n<p>\r\n</p>\r\n<p>På sit møde den 1. juli 2005 behandlede Klagekomitéen sagen og fremkom i den forbindelse med et udkast til udtalelse i sagen. Ved brev af 10. august 2005 anmodede Klagekomitéen DBU om eventuelle bemærkninger hertil.</p>\r\n<p>\r\n</p>\r\n<p>DBU fremsendte ved brev af 22. september 2005 bl.a. følgende bemærkninger til udtalelsen:</p>\r\n<p>\r\n</p>\r\n<p>\"[. . . ]</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § at vi ikke har problem med at præcisere formuleringen fremover, så det tydeligt vil fremgå og fungere således, at personer af anden etnisk oprindelse og med andet statsborgerskab end dansk, som imidlertid er tildelt et dansk CPR-nummer, kan nøjes med at oplyse dette.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § Vi var blot ikke klar over, at personer uden dansk statsborgerskab kunne have dansk CPR-nummer.</p>\r\n<p>\r\n</p>\r\n<p>[. . . ]</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § På baggrund af de omkostninger, der ville have været forbundet med at programmere vores software til at tage højde for henvendelser om køb af billetter fra eventuelle ansøgere med eksempelvis statsborgerskab i Sydpolen, Singapore eller Spanien finder vi det således begrundet, at \"det kan være en saglig og proportionel begrundelse ikke at udbyde salg af en vare eller en tjenesteydelse på internettet, hvis dette vil medfører uforholdsmæssige store økonomiske udgifter for den udbydende virkomshed\".</p>\r\n<p>\r\n</p>\r\n<p>[. . . ]\"</p>\r\n<p>\r\n</p>\r\n<p>\r\n   <span class=\"Bold\">Klagekomitéen for Etnisk Ligebehandlings udtalelse:</span>\r\n</p>\r\n<p>\"Efter § 10, stk. 2, i lov nr. 374 af 28. maj 2003 om etnisk ligebehandling er Institut for Menneskerettigheder tillagt kompetence til at behandle klager over overtrædelse af lovens forbud mod forskelsbehandling på grund af race eller etnisk oprindelse og for overtrædelse af lovens forbud mod repressalier. Denne opgave varetages på instituttets vegne af Klagekomitéen for Etnisk Ligebehandling, som i den forbindelse er tillagt beføjelse til at give udtryk for sin opfattelse af, om der er sket en overtrædelse af forbudet mod forskelsbehandling af de anførte grunde eller en overtrædelse af forbudet mod repressalier. Komitéen har endvidere kompetence til at tage en sag op af egen drift, for eksempel på grund af presseomtale eller på grund af en henvendelse fra en borger. Efter § 2, stk. 1, i lov om etnisk ligebehandling gælder loven for al offentlig og privat virksomhed, for så vidt angår blandt andet adgang til og levering af varer og tjenesteydelser.</p>\r\n<p>\r\n</p>\r\n<p>Klagekomitéen blev den 7. oktober 2004 gjort opmærksom på, at der i forbindelse med DBU's salg af billetter over BILLETnet til VM-kvalifikationskampen Danmark-Tyrkiet den 13. oktober 2004 i Parken blev indhentet en række personoplysninger om tilskuerne, blandt andet oplysninger om statsborgerskab. Komitéen har på baggrund heraf foretaget en undersøgelse af, om DBU's salg af billetter til kampen over BIILLETnets hjemmeside er i strid med lov om etnisk ligebehandlings forbud mod direkte og indirekte diskrimination på grund af race eller etnisk oprindelse. Komitéen har undersøgt tre forhold: 1) om oplysning af personoplysningerne om statsborgerskab i forbindelse med køb af billet kunne medføre, at en person med anden etnisk baggrund end dansk mod sin vilje blev placeret i et andet tilskuerafsnit end blandt tilhængere af det hold, som personen havde oplyst at støtte, 2) om der er grundlag for at formode, at DBU har indhentet oplysninger om statsborgerskab med henblik på at udsætte personer for forskelsbehandling på grund af etnisk oprindelse i strid med lov om etnisk ligebehandling, og 3) om det ikke har været muligt for andre statsborgere end danske og tyrkiske at købe billetter til kampen over BILLETnets hjemmeside og om dette i bekræftende fald kunne medføre ulovlig, indirekte forskelsbehandling af personer med anden etnisk baggrund end dansk eller tyrkisk.</p>\r\n<p>\r\n</p>\r\n<p>\r\n   <span class=\"Italic Underline\">1) Om oplysning af personoplysningerne om statsborgerskab kunne medføre, at tilskuer med anden etnisk baggrund end dansk mod deres vilje blev placeret blandt tilhængere af det andet hold, end det hold, som de pågældende personer med anden etnisk baggrund havde oplyst at støtte</span>\r\n</p>\r\n<p>Det følger af lov om etnisk ligebehandling § 3, stk. 1, at ingen må udsætte en anden person for direkte eller indirekte forskelsbehandling på grund af vedkommendes eller en tredjemands race eller etnisk oprindelse.</p>\r\n<p>\r\n</p>\r\n<p>Ifølge lovens § 3, stk. 2, foreligger der direkte forskelsbehandling, når en person på grund af race eller etnisk oprindelse behandles ringere, end en anden bliver, er blevet eller ville blive behandlet i en tilsvarende situation.</p>\r\n<p>\r\n</p>\r\n<p>Ifølge lovens § 3, stk. 3, foreligger der indirekte forskelsbehandling, hvis en tilsyneladende neutral bestemmelse, betingelse eller praksis vil stille personer af en bestemt race eller etnisk oprindelse ringere end andre personer, medmindre den pågældende bestemmelse, betingelse eller praksis er objektivt begrundet i et sagligt formål, og midlerne til at opfylde det er hensigtsmæssige og nødvendige. Det er i den forbindelse ikke et krav, at den pågældende bestemmelse, betingelse eller praksis alene berører personer af en enkelt bestemt race eller etnisk oprindelse.</p>\r\n<p>\r\n</p>\r\n<p>Ved køb af billetter til en fodboldkamp er det almindelig kutyme, at man bliver placeret blandt de tilskuere, der støtter det hold, som man ved købet har oplyst, at man ønsker at støtte. Hvis en person i forbindelse med køb af billet mod sin vilje bliver placeret blandt de tilskuere, der støtter det andet hold på grund af oplysninger om ens statsborgerskab, vil det kunne medføre indirekte forskelsbehandling på grund af etnisk oprindelse. Det vil for eksempel kunne være tilfældet, hvis en tyrkisk statsborger oplyste, at han/hun til VM-kvalifikationskampen Danmark-Tyrkiet ønskede at støtte det danske landshold, men i stedet blev placeret blandt tilhængerne til det tyrkiske landshold alene på grund af han/hendes tyrkiske statsborgerskab.</p>\r\n<p>\r\n</p>\r\n<p>Det fremgik af den elektroniske billetsalgsformular ved billetbestilling på BILLETnet torsdag den 7. oktober 2004 til kvalifikationskampen Danmark-Tyrkiet, at man ved køb af billet til kampen indledningsvist skulle oplyse, om man støtter det danske eller det tyrkiske landshold. Efterfølgende skulle man oplyse en række personoplysninger, herunder oplyse statsborgerskab og personnummer eller udlændingenummer. Det fremgik endvidere af DBU's hjemmeside, at personoplysningerne blandt andet kunne bruges til at flytte større grupper af fans, der var fejlplaceret, hen til andre afsnit.</p>\r\n<p>\r\n</p>\r\n<p>DBU har oplyst til Klagekomitéen, at DBU ikke har opdelt tilskuerne på baggrund af etnicitet, men på baggrund af tilskuernes oplysninger om deres tilhørsforhold til de to landshold. DBU har endvidere oplyst, at oplysning om en persons statsborgerskab i forbindelse med køb af billet ikke kunne føre til, at den pågældende person blev flyttet til andet sted, end til afsnittet blandt tilhængere af det hold, personen havde oplyst at støtte. Derimod ville synlige tilkendegivelser om et åbenlyst tilhørsforhold til det andet hold, end det hold personen havde oplyst at støtte, kunne medføre en placering i det korrekte tilskuerafsnit, såfremt politiet vurderede, at en forkert placering ville udgøre en sikkerhedsrisiko.</p>\r\n<p>\r\n</p>\r\n<p>Klagekomitéen lægger på baggrund af det oplyste til grund, at oplysning om statsborgerskab ikke kunne føre til, at den pågældende person blev flyttet til andet sted, end afsnittet blandt tilhængere af det hold, personen oplyste at støtte. Komitéen lægger endvidere til grund, at det alene var synlige tilkendegivelser om et åbenlyst tilhørsforhold til det andet hold, end det hold personen havde oplyst at støtte, der kunne medføre en placering i et andet tilskuerafsnit end det ønskede, såfremt politiet vurderede, at en forkert placering ville udgøre en sikkerhedsrisiko. På det grundlag finder komitéen, at DBU's placering af tilskuere til VM-kvalifikationskampen Danmark-Tyrkiet ikke er sket i strid med lov om etnisk ligebehandling.</p>\r\n<p>\r\n</p>\r\n<p>\r\n   <span class=\"Italic Underline\">2) Om der er grundlag for at formode, at DBU har indhentet oplysninger om statsborgerskab med henblik på at udsætte personer for forskelsbehandling på grund af etnisk oprindelse i strid med lov om etnisk ligebehandling</span>\r\n</p>\r\n<p>Brug af oplysninger om en persons statsborgerskab kan resultere i indirekte forskelsbehandling på grund af race eller etnisk oprindelse. Det er på den baggrund Klagekomitéens opfattelse, at personer eller virksomheder, der leverer en vare eller en tjenesteydelse, ikke bør indhente oplysninger om sine kunders statsborgerskab, med mindre det er objektivt begrundet i et sagligt formål, og midlerne til at opfylde det er hensigtsmæssige og nødvendige. I modsat fald kan indhentelse af oplysninger om statsborgerskab skabe en formodning for, at oplysningerne anvendes til indirekte forskelsbehandling på grund af race eller etnisk oprindelse i strid med loven.</p>\r\n<p>\r\n</p>\r\n<p>DBU har oplyst, at DBU ved VM-kvalifikationskampen Danmark-Tyrkiet fandt det nødvendigt at indhente oplysninger om statsborgerskab for at sikre, at samme person ikke stod opført på mere en én bestilling. DBU kunne derved i en lodtrækningssituation forsøge at sikre køberne en så fair lodtrækning som muligt. DBU har endvidere anført, at det rent teknisk var nødvendigt at indhente oplysninger om statsborgerskab, idet kun danske statsborgere har dansk cpr-nummer, mens asylansøgere og lignende muligvis har et udlændingenummer og andre nationaliteter sikkert har andre numre og systemer, som DBU's programmering ikke detaljeret kunne tage højde for. DBU har endvidere oplyst, at det i forbindelse med salg af billetter til fodboldkampe af sikkerhedsmæssige årsager generelt kan være nødvendigt at indhente oplysninger om statsborgerskab, for eksempel for at identificere om personer har et statsborgerskab, der medfører, at DBU ikke må sælge billetter til dem, fordi det alene er deres statsborgerskabsland, der af sikkerhedsmæssige årsager må sælge billetter til dem.</p>\r\n<p>\r\n</p>\r\n<p>Klagekomitéen skal til orientering oplyse, at det ikke kun er danske statsborgere, der får tildelt et CPR-nummer. Personer, der ikke er danske statsborgere, får tildelt et CPR-nummer ved tilflytning til Danmark, hvis opholdet i Danmark skal vare over 3 måneder. Ikke nordiske statsborgere skal som udgangspunkt endvidere have en opholdstilladelse eller opholdsbevisbevis efter udlændingeloven for at få tildelt et CPR-nummer. Det er således for eksempel muligt at være tyrkisk statsborger og samtidig have et CPR-nummer.</p>\r\n<p>\r\n</p>\r\n<p>Sag Comp/37.932 - Cupido/Stichting Euro 2000 omhandler en klage til EU-Kommissionen fra en person, der gennem sin virksomhed ønskede at have mulighed for at sælge billetter til EM-fodboldkampene i 2000. Den pågældende person klagede blandt andet over, arrangørerne af EM 2000 handlede i strid med EU-traktatens artikel 81 og 82 på grund af den måde, billetsalget til kampene var struktureret på, blandt andet ved at UEFA krævede af sine medlemsorganisationer, at de udelukkende videredistribuerede deres billetter til salg til deres egne tilhængere. EU-Kommissionen afviste klagen og udtalte blandt, at det er legitimt af sikkerhedsmæssige årsager at begrænse distribution af billetter til nationale organisationer til videresalg til egne tilhængere, således at det er muligt at sikre en opdeling af tilskuere fra forskellige lande til kampene. EU-Kommissionen henviste i den forbindelse til Rådets resolution af 6. december 2001 vedrørende en håndbog med henstillinger for det internationale politiarbejde og foranstaltninger med henblik på forebyggelse og bekæmpelse af vold og uroligheder i forbindelse med fodboldkampe med internationalt dimension, som mindst en medlemsstat deltager i. Det fremgår blandt andet heraf i afsnit 6 (2), at fremgangsmåden ved salg af billetter skal struktureres på en sådan måde, at fordelingen af billetter og derved separation af rivaliserende fans ikke kan omgås.</p>\r\n<p>\r\n</p>\r\n<p>Følgende fremgår af FIFA Safety Guidelines:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § \"Article 17</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § Gaining entry to the stadium, sale of tickets</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § 1 . . .</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § . . .</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § 6 The sale of match tickets shall be subject of strict control for all matches. If possible, the sale of match tickets shall be organised so that the fans of the two opposing teams are allocated distinctly separate areas of the stadium. In exceptional circumstances, spectators may be allocated seats in a sector other than that specified on their valid match ticket.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § 7 The organising committee for the respective event(s) shall pass decisions regarding the number of tickets to be allocated to the participating associations and host association. These decisions of these committees are final and binding.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § Each association shall be responsible for ensuring that their allocation of tickets is only made available to its own supporters. The association shall also ensure that specific details are recorded during the sales process, such as the name and address of persons who have been allocated tickets.\"</p>\r\n<p>\r\n</p>\r\n<p>På baggrund af det af DBU oplyste, EU-Kommisionens udtalelse i sag Comp/37.932 - Cupido/Stichting Euro 2000 og FIFA Safety Guidelines lægger Klagekomitéen til grund, at det af sikkerhedsmæssige årsager kan være nødvendigt at indhente personoplysninger, herunder oplysning om statsborgerskab, i forbindelse med salg af billetter til en VM-kvalifikationskamp, og at det er almindelig procedure, at der ved salg af billetter til internationale kampe indhentes oplysninger om statsborgerskab. Klagekomitéen finder derfor, at der ikke er grundlag for at formode, at DBU har indhentet oplysninger om statsborgerskab med henblik på at udsætte personer for forskelsbehandling på grund af etnisk oprindelse i strid med lov om etnisk ligebehandling.</p>\r\n<p>\r\n</p>\r\n<p>DBU's oplysning om, at DBU fandt det nødvendigt at få oplyst statsborgerskab ved sag af billetter til VM-kvalifikationskampen Danmark-Tyrkiet for at kunne identificere dem, der havde købt billet, for at sikre, at samme person ikke stod opført på mere en én bestilling, giver dog Klagekomitéen anledning til generelt at bemærke følgende:</p>\r\n<p>\r\n</p>\r\n<p>Det er Klagekomitéens opfattelse, at det som udgangspunkt ikke er nødvendigt for personer eller virksomheder, der udbyder en vare eller tjenesteydelser, at indhente oplysninger om en kundes statsborgerskab for at kunne kontrollere den pågældende kundes identitet. Idet brug af oplysninger om en persons statsborgerskab kan resultere i indirekte forskelsbehandling på grund af race eller etnisk oprindelse, bør der derfor alene indhentes oplysninger om en kundes statsborgerskab, hvis dette er objektivt begrundet i et sagligt formål, og midlerne til at opfylde det er hensigtsmæssige og nødvendige. Det vil for eksempel være tilfældet, hvis oplysning om statsborgerskab ved salg af billetter til EM- eller VM-kvalifikationskampe indhentes af sikkerhedsmæssige årsager.</p>\r\n<p>\r\n</p>\r\n<p>Hvad angår formuleringen på DBU's hjemmeside forud for kampen om, at \"danske statsborgere skal oplyses CPR-numre [. . . ] For ikke-danske og - tyrkiske statsborgere gælder, at DBU eller det tyrkiske fodboldforbund som minimum skal have oplyst pasnumre.\", har DBU oplyst, at DBU fremover vil præcisere den pågældende formulering, således at det herefter vil fremgå, at personer der ikke har dansk statsborgerskab, men som har et CPR-nummer kan oplyse dette, mens andre skal oplyse udlændingenummer eller pasnummer.</p>\r\n<p>\r\n</p>\r\n<p>\r\n   <span class=\"Italic Underline\">3) Om det ikke har været muligt for andre statsborgere end danske og tyrkiske at købe billetter til kampen over BILLETnets hjemmeside og om dette i bekræftende fald kunne medføre indirekte forskelsbehandling af personer med anden etnisk baggrund end dansk eller tyrkisk.</span>\r\n</p>\r\n<p>Hvis der tilbydes en ydelse på internettet og gennem telefonisk eller personlig henvendelse, og ydelsen alene tilbydes på internettet til personer med et særligt statsborgerskab, vil det være til ulempe for personer med andet statsborgerskab, idet de ikke har samme adgang til at købe den pågældende ydelse. En sådan ordning vil derfor kunne medføre indirekte forskelsbehandling på grund af race eller etnisk oprindelse i strid med lov om etnisk ligebehandling. Det vil dog ikke være tilfældet, hvis ordningen er objektivt begrundet i et sagligt formål, og midlerne til at opfylde det er hensigtsmæssige og nødvendige, jf. lov om etnisk ligebehandling § 3, stk. 1.</p>\r\n<p>\r\n</p>\r\n<p>Det fremgik af BILLETnets hjemmeside ved køb af billet til VM-kvalifikationskampen Danmark-Tyrkiet, at det ikke var muligt at købe billet til kampen elektronisk, hvis man ikke er dansk eller tyrkisk statsborger.</p>\r\n<p>\r\n</p>\r\n<p>DBU har oplyst, at DBU af ressourcemæssige årsager valgte at begrænse den direkte, elektroniske bestillingsmulighed til danske og tyrkiske statsborgere. DBU har endvidere oplyst, at det var muligt for andre personer end personer med dansk eller tyrkisk statsborgerskab at købe billetter til kampen over BILLETnet, hvis man oplyste, at man enten støttede det danske eller det tyrkiske landshold.</p>\r\n<p>\r\n</p>\r\n<p>Ved køb af billet til kampen fremgik det af den elektroniske formular på BILLETnets hjemmeside, at man indledningsvis skulle oplyse, om man støttede det danske eller det tyrkiske landshold. Efter at have valgt en af disse muligheder, blev man efterfølgende blandt andet anmodet om at oplyse statsborgerskab. Hvis man ikke oplyste, at man enten havde dansk eller tyrkisk statsborgerskab, fremgik det af formularen, at man ikke kunne købe billetterne elektronisk. På baggrund heraf lægger Klagekomitéen til grund, at det alene var danske og tyrkiske statsborgere, der kunne købe billetter til kampen over BILLETnets hjemmeside.</p>\r\n<p>\r\n</p>\r\n<p>DBU har oplyst, at man på baggrund af de omkostninger, der ville have været forbundet med at programmere DBU's software til at tage højde for henvendelser om køb af billetter fra eventuelle ansøgere med andet statsborgerskab end dansk eller tyrkisk, selv opfatter begrænsningen, som saglig og proportional. Klagekomitéen skal hertil bemærke, at DBU ikke nærmere har redegjort for, hvilke konkrete ressourcemæssige forhold, de har gjort sig gældende ved en sådan programmering. Komitéen har derfor ikke mulighed for på det foreliggende grundlag at tage stilling til, om den af DBU indførte begrænsning er saglig og proportional.</p>\r\n<p>\r\n</p>\r\n<p>Klagekomitéen skal dog generelt udtale, at det kan være en saglig og proportional begrundelse ikke at udbyde salg af en vare eller en tjenesteydelser på Internettet, hvis dette vil medføre uforholdsmæssigt store økonomiske udgifter for den udbydende virksomhed. Er dette ikke tilfældet, vil det som udgangspunkt medføre, at virksomheden må anses for at udøve indirekte forskelsbehandling på grund af race eller etnisk oprindelse i strid med lov om etnisk ligebehandling.\"</p>\r\n<p>\r\n</p>\r\n<p>\r\n   <span class=\"Italic\">&lt;780.9&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/10/2015"
        },
        {
            "displayName": "Accession",
            "displayValue": "Y20151079658"
        },
        {
            "displayName": "Entydig dokumentidentifikation",
            "displayValue": "CF001449"
        },
        {
            "displayName": "Dato for indlæggelse",
            "displayValue": "07/10/2015"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "10796"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "05/12/2005"
        },
        {
            "displayName": "Administrerende myndighed",
            "displayValue": "Klagekomitéen for Etnisk Ligebehandling"
        },
        {
            "displayName": "Ressortministeriets journalnummer",
            "displayValue": "780.9"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}