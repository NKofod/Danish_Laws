{
    "id": 64721,
    "title": "Bekendtgørelse om sejlads gennem Kong Frederik IX's bro ",
    "documentTypeId": "60",
    "isSagsforlobPeriodValid": false,
    "shortName": "BEK nr 501 af 29/06/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om sejlads gennem Kong Frederik  \r\n\r\n IX's bro </H1>  \r\n\r\n<P></P>  \r\n\r\n<BR>  \r\n\r\n<P>I medfør § 5, stk. 4 og § 6, stk. 3, i lov om skibsfartens </P>  \r\n\r\n<P>betryggelse, jf. lovbekendtgørelse nr. 587 af 29. september 1988 og </P>  \r\n\r\n<P>efter bemyndigelse i bekendtgørelse nr. 570 af 26. september 1988, </P>  \r\n\r\n<P>fastsættes efter samråd med Forsvarsministeriet: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Broen, der fører over Guldborgsund syd for  \r\n\r\n Nykøbing F. havn, er en fast bro med en enkeltfløjet klap. Ved brooplukningen  \r\n\r\n løftes klappens vestende. Mellem Falster og klapfaget findes 5 faste brofag  \r\n\r\n og mellem klapfaget og Lolland 8 faste fag. </P>  \r\n\r\n<P CLASS=STK> <I>Stk. 2. </I> Gennemsejlingens fri bredde er 20 m. Den fri  \r\n\r\n højde under klappen, når denne er i lukket stilling, er ved daglig vandstand  \r\n\r\n 4 m. Den fri højde ved daglig vandstand under de faste brofag er 3,6 m. På  \r\n\r\n hver side af gennemsejlingsåbningen er der på begge sider af broen to duc  \r\n\r\n d'alber. </P>  \r\n\r\n<P CLASS=STK> <I>Stk. 3. </I> Gennemsejlingsåbningen er forsynet med fyr, der  \r\n\r\n på østsiden viser rødt, fast lys og på vestsiden grønt, fast lys. På  \r\n\r\n vestsiden er endvidere anbragt en tågesirene, der startes ved henvendelse  \r\n\r\n herom til Nykøbing F. jernbanestation, telefon 53 85 02 44. Såvel nord som  \r\n\r\n syd for broen findes kabelfelter. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Skibe og fartøjer kan vederlagsfrit forlange  \r\n\r\n gennemsejling i perioden 1. april-30. september, alle dage i tiden kl.  \r\n\r\n 0700-1900 (juni, juli og august, kl. 2000), og i perioden 1. oktober-31.  \r\n\r\n marts, hverdage i tiden kl. 0800-1600. </P>  \r\n\r\n<P CLASS=STK> <I>Stk. 2. </I> Uden for disse perioder skal skibe og fartøjer,  \r\n\r\n der ønsker gennemsejling, rette henvendelse til Nykøbing F. jernbanestation  \r\n\r\n mindst 1 time før broen ønskes åbnet. For en sådan broåbning skal der til  \r\n\r\n jernbanestationen indbetales en afgift fastsat af DSB. </P>  \r\n\r\n<P CLASS=STK> <I>Stk. 3. </I> Fartøjer, der kan lægge masten, eller som er af  \r\n\r\n en sådan højde, at de kan passere under broen, kan ikke forlange denne åbnet.  \r\n\r\n</P>  \r\n\r\n<P CLASS=STK> <I>Stk. 4. </I> Brovagten kan nægte gennemsejling, når hensynet  \r\n\r\n til jernbanetrafikken kræver det, navnlig i de sidste 15 minutter før et tog  \r\n\r\n ventes. Han kan endvidere nægte gennemsejling, når han skønner, at den vil  \r\n\r\n medføre alvorlig fare for broens sikkerhed. I tvivlstilfælde skal han, hvis  \r\n\r\n forholdene tillader det, forud forhandle med det stedlige lodseri. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Alle skibe og fartøjer, der ønsker broen åbnet  \r\n\r\n for gennemsejling, skal tilkendegive dette ved i en afstand fra broen af  \r\n\r\n mindst 1/2 sm at afgive følgende signal: </P>  \r\n\r\n<UL CLASS=PLAIN-LIST>  \r\n\r\n<LI>1) Om dagen: Det internationale signalflag N (eller i mangel heraf  \r\n\r\n nationalflaget) hejst på halv fortop samt en lang og en kort tone (- .) med  \r\n\r\n fløjte eller tågehorn. </LI>  \r\n\r\n<LI>2) Om natten: et hvidt lys for boven samt en lang og en kort tone (- .)  \r\n\r\n med fløjte eller tågehorn. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Når et skib eller fartøj viser eller har givet  \r\n\r\n signal for at tilkendegive, at broen ønskes åbnet, vil der med de på broens  \r\n\r\n signalmaster anbragte lanterner blive afgivet følgende svarsignal såvel om  \r\n\r\n dagen som om natten: </P>  \r\n\r\n<UL CLASS=PLAIN-LIST>  \r\n\r\n<LI>1) 1 rødt, fast lys, der betyder, at gennemsejling er forbudt. </LI>  \r\n\r\n<LI>2) 2 røde, blinkende lys, der betyder, at broen vil blive åbnet for et  \r\n\r\n skib kommende fra N. Passage må ikke finde sted, før signalet under punkt 3  \r\n\r\n afgives. </LI>  \r\n\r\n<LI>3) 2 røde, faste lys, der betyder, at et skib kommende fra N. kan passere  \r\n\r\n broen. </LI>  \r\n\r\n<LI>4) 3 røde, blinkende lys, der betyder, at broen vil blive åbnet for et  \r\n\r\n skib kommende fra S. Passage må ikke finde sted, før signalet under punkt 5  \r\n\r\n afgives. </LI>  \r\n\r\n<LI>5) 3 røde, faste lys, der betyder, at et skib kommende fra S. kan passere  \r\n\r\n broen. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Såvel om dagen som om natten vil et kraftigt  \r\n\r\n lydsignal ( - ) tilkendegive, at broen trods det afgivne signal for  \r\n\r\n gennemsejling ikke kan åbnes; såvidt forholdene tillader det, vil desuden  \r\n\r\n signalet for gennemsejling blive slukket. </P>  \r\n\r\n<P CLASS=STK> <I>Stk. 3. </I> Indtil gennemsejlingssignalet modtages, skal  \r\n\r\n skibet eller fartøjet holde sig i en afstand af mindst 250 m fra broen. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Broåbningen må kun passeres af et skib ad  \r\n\r\n gangen. </P>  \r\n\r\n<P CLASS=STK> <I>Stk. 2. </I> Såfremt der er udsigt til, at flere skibe  \r\n\r\n samtidig vil komme til at passere broen fra samme side, skal sejlskibe have  \r\n\r\n fortrinsret for maskindrevne skibe. </P>  \r\n\r\n<P CLASS=STK> <I>Stk. 3. </I> Ethvert skib, der skal passere broen, skal have  \r\n\r\n et anker klar til at falde. Med hensyn til ankre, rigning, udenbordsfartøjer,  \r\n\r\n davider m.v. skal der være truffet alle fornødne foranstaltninger til  \r\n\r\n undgåelse af kollision med broen. </P>  \r\n\r\n<P CLASS=STK> <I>Stk. 4. </I> Alle lystfartøjer, der er udstyret med motor,  \r\n\r\n skal benytte denne under passage af broen. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Inden for en afstand af 250 m på hver side af  \r\n\r\n broen må skibe kun gå med den for bevarelse af skibets manøvreevne nødvendige  \r\n\r\n fart. </P>  \r\n\r\n<P CLASS=STK> <I>Stk. 2. </I> Kommer et skib i drift, således at der er fare  \r\n\r\n for, at det tørner mod broen eller duc d'alberne, skal skibets fører så vidt  \r\n\r\n muligt efterkomme de anvisninger, der måtte blive givet af brovagten for at  \r\n\r\n undgå beskadigelse af broen. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Fortøjning ved broen eller duc d'alberne er  \r\n\r\n forbudt. Ligeledes er det forbudt at bestige broen fra både og fartøjer samt  \r\n\r\n at anvende bådshager mod denne. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> I øvrigt skal skibe og fartøjer, der befinder  \r\n\r\n sig indenfor en afstand af 250 m fra broen rette sig efter de af brovagten  \r\n\r\n givne anvisninger. Brovagten skal under tjenesten bære uniform eller  \r\n\r\n uniformskasket, der gør hans stilling kendelig. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Overtrædelse af denne bekendtgørelse straffes  \r\n\r\n med bøde. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Bekendtgørelsen træder i kraft 1. august 1990.  \r\n\r\n</P>  \r\n\r\n<P CLASS=STK> <I>Stk. 2. </I> Bekendtgørelse nr. 343 af 25. juni 1981 om  \r\n\r\n sejlads gennem Kong Frederik IX's bro ophæves. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Søfartsstyrelsen, den 29. juni 1990 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER> </P>  \r\n\r\n<P ALIGN=CENTER>T. R. Funder </P>  \r\n\r\n<P CLASS=MINISTER ALIGN=RIGHT>/ I. Winkel Smith </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/1990"
        },
        {
            "displayName": "Accession",
            "displayValue": "B19900050105"
        },
        {
            "displayName": "Entydig dokumentidentifikation",
            "displayValue": "CM023770"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "08/04/2002"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "501"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "29/06/1990"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Industrimin. Søfartsstyrelsen j.nr. 7 SB 4/90"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}