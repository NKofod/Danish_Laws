{
    "id": 155084,
    "title": "Ankestyrelsens principafgørelse O-8-90 om underretningspligt - betaling - daginstitution - ændring i indtægtsforhold - regulering med tilbagevirkende kraft",
    "documentTypeId": "240",
    "isSagsforlobPeriodValid": true,
    "shortName": "KEN nr 9053 af 15/01/1990",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-8-90 om underretningspligt - betaling - daginstitution - ændring i indtægtsforhold - regulering med tilbagevirkende kraft</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Der var grundlag for efterregulering af betaling for daginstitution i et tilfælde, hvor en kvinde fra maj 1987 på grund af overarbejde havde haft en indtægtsfremgang på mere end 20 %. Kvinden havde ikke underettet kommunen om indtægtsfremgangen.</p>\r\n   <p class=\"TekstGenerel\">Overarbejdsbetaling burde henregnes til de måneder, hvori overarbejdet var udført, og ikke kun til de måneder, hvori den faktiske udbetaling af overarbejdsvederlag havde fundet sted.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 829 af 1. oktober 1992 - § 73</p>\r\n<p>Lov om dag-, fritids- og klubtilbud m.v. til børn og unge - lov nr. 1148 af 3. december 2008 - § 43</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>K søgte i december 1986 om friplads til sin datter, født den 30. januar 1982. K's A-indkomst var i ansøgningen oplyst til 153.803 kr., og skattefradraget var opgjort til 46.873 kr. Beregningsgrundlaget udgjorde herefter 106.930 kr., hvilket udløste 29 % betalingsnedsættelse.</p>\r\n<p>Ved kontrol af slutopgørelsen for 1987 konstaterede socialforvaltningen, at K's skattepligtige indkomst på 150.479 kr. ikke udløste friplads, og da der var tale om en stigning på mere end 20 % i forhold til det oprindeligt anvendte beregningsgrundlag, krævede socialforvaltningen efterbetaling af et beløb på 3.748 kr., svarende til hele den oprindeligt bevilgede betalingsnedsættelse.</p>\r\n<p>K anførte, at hun udelukkende kunne acceptere en regulering af betalingen på de tidspunkter, hvor hun havde fået udbetalt overarbejdsvederlag. K havde glemt at underrette socialforvaltningen om ændringen i indtægtsgrundlaget. Hun begrundede forglemmelsen med et ekstremt stort arbejdspres på arbejdspladsen i forbindelse med indførelse af et nyt økonomisystem pr. 1. januar 1988. K gav i øvrigt udtryk for, at hun hellere ville have afviklet overarbejdstimerne ved afspadsering, men at dette ikke var muligt.</p>\r\n<p>Ifølge de foreliggende lønsedler modtog K i perioden 1. januar - 30. april 1987 en gennemsnitlig løn på 13.100 kr. brutto månedlig.</p>\r\n<p>I maj 1987 udgjorde K's løn 19.339 kr. incl. et vederlag for 49 timers overarbejde på 2.967, 69 kr.</p>\r\n<p>I perioden 1. juni - 31. oktober 1987 udgjorde K's løn gennemsnitlig 13.850 kr. månedlig, mens K i november måned modtog en løn på 35.449 kr. I novemberudbetalingen var medregnet overarbejdsbetaling for 357 timer med ialt 21.621 kr.</p>\r\n<p>I december 1987 modtog K en månedsløn på 13.779 kr.</p>\r\n<p>Der var i amtsankenævnets afgørelse nærmere redegjort for opgørelsen af årsindkomst på grundlag af de aktuelle indtægter i de forskellige perioder. Beregningsgrundlaget vedrørende friplads for de første 4 måneder af 1987 var følgende:</p>\r\n<p>Optjent i alt 52.419,00 kr.: 4 x 12 =                      157.257,00 kr minus fradrag ifølge årsopgørelsen for 1987, i alt                     39.170,00 kr.</p>\r\n<p>Skattepligtig indkomst                                     118.087,00 kr.</p>\r\n<p>Oprindeligt beregningsgrundlag 106.930,00 + 20 %                     128.316,00 kr.</p>\r\n<p>I maj måned 1987 19.339,00 kr. x 12 =                      232.068,00 kr. Fradrag                                                      39.170,00 kr.</p>\r\n<p>Skattepligtig indkomst                                     192.898,00 kr.</p>\r\n<p>Juni til oktober måned 1987 13.858,00 kr. x 12             166.296,00 kr. Fradrag                                                      39.170,00 kr.</p>\r\n<p>Skattepligtig indkomst                                     127.216,00 kr.</p>\r\n<p>Amtsankenævnet godkendte det sociale udvalgs krav om efterbetaling for ophold i dagpleje for 1987 fra det tidspunkt, hvor K's indtjening i forhold til det tidligere anvendte beregningsgrundlag var steget mere end 106.930 + 20 %.</p>\r\n<p>Amtsankenævnet var således enig med det sociale udvalg i, at der havde været grundlag for at foretage en regulering af opholdsbetalingen under hensyn til den faktiske stigning i K's indkomst.</p>\r\n<p>Imidlertid fandt nævnet, at efterreguleringen først kunne finde sted fra det tidspunkt, hvor forholdene havde ændret sig.</p>\r\n<p>Efter de foreliggende oplysninger syntes der ikke at have været grundlag for at kræve efterbetaling for ophold i dagpleje fra den 1. januar - 30. april 1987, da der ikke i den periode var sket en indtægtsfremgang på 20 %.</p>\r\n<p>Ankenævnet havde her forudsat, at K først fra maj måned 1987 havde haft overarbejde på 49 timer, der havde medført en stigning i K's indtægt.</p>\r\n<p>Selv om K i perioden fra juni - oktober måned ifølge lønsedler havde haft en indtægt på ca. 13.850 kr., der ikke gav en stigning på 20 % i forhold til det oprindelige beregningsgrundlag, fandt amtsankenævnet, at K i den periode havde haft overarbejde, mens den faktiske betaling svarende til 357 timer først havde fundet sted i november måned.</p>\r\n<p>Ændringen i K's forhold var således indtrådt tilbage fra maj måned 1987.</p>\r\n<p>Sagen blev anket af K. Det blev i klagen bl.a. anført, at K ikke reelt havde haft noget ud af den overtidsbetaling, som hun havde modtaget, idet K skulle betale 50 % i skat og derefter havde fået en restskat og nu et krav om efterregulering af betaling for ophold i dagpleje. K havde således kun fået ca. 4.000 kr. til sig selv.</p>\r\n<p>Sagen blev antaget til principiel behandling til afklaring af, om der var tale om en varig ændring i et indtægtsforhold.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Overarbejdsbetaling burde henregnes til de måneder, hvori overarbejdet var udført, og ikke kun til de måneder, hvori den faktiske udbetaling af overarbejdsvederlag havde fundet sted.</p>\r\n<p>K havde således fra den 1. maj 1987 haft en varig og væsentlig indtægtsfremgang, således at efterregulering kunne finde sted fra dette tidspunkt.</p>\r\n<p>Under hensyn til omfanget og arten af det udførte overarbejde, burde K allerede i maj 1987, have været opmærksom på, at hendes indtægt i en længere periode ville blive ændret væsentligt, således at hun havde pligt til at give det sociale udvalg meddelelse herom.</p>\r\n<p>Ankestyrelsen tiltrådte således amtsankenævnets afgørelse om, at der skulle ske efterregulering af daginstitutionsbetaling fra den 1. maj 1987.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19900905325"
        },
        {
            "displayName": "Entydig dokumentidentifikation",
            "displayValue": "BS007879"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9053"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "15/01/1990"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20463-89"
        },
        {
            "displayName": "Stikord",
            "displayValue": "O-8-90"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}