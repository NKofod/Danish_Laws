{
    "id": 151853,
    "title": "Orientering om ændring af lov om retssikkerhed og administration på det sociale område, lov om styringen af den aktive beskæftigelsesindsats og forskellige andre love (forenkling af klagestrukturen på det sociale og beskæftigelsesmæssige område).\r\n",
    "documentTypeId": "200",
    "isSagsforlobPeriodValid": true,
    "shortName": "SKR nr 9216 af 15/05/2013",
    "documentHtml": "<div class=\"bjelke\">Den fulde tekst</div><p class=\"Titel2\">\r\n   <span class=\"Bold\">Orientering om ændring af lov om retssikkerhed og administration på det sociale område, lov om styringen af den aktive beskæftigelsesindsats og forskellige andre love (forenkling af klagestrukturen på det sociale og beskæftigelsesmæssige område).</span>\r\n</p>\r\n<p>Folketinget har i går vedtaget lovforslag L 158 om ændring af lov om retssikkerhed og administration på det sociale område, lov om styringen af den aktive beskæftigelsesindsats og forskellige andre love. Det vedtagne lovforslag vedhæftes.</p>\r\n<p>Lovændringen er en del af udmøntningen af aftalen af 9. november 2012 om en ny struktur for statsforvaltningerne, som regeringen, Enhedslisten og Liberal Alliance har indgået i forbindelse med finansloven for 2013.</p>\r\n<p>Lovændringen træder i kraft den 1. juli 2013.</p>\r\n<p>Hovedindholdet af lovændringen er, at alle klager over kommunale afgørelser på det sociale og beskæftigelsesmæssige område indgives direkte til Ankestyrelsen, og de sociale nævn og beskæftigelsesankenævnene nedlægges. Klagesager af generel eller principiel betydning behandles af Ankestyrelsen som første og eneste klageinstans.</p>\r\n<p>Afgørelser om optagelse i særlige botilbud uden samtykke efter lov om social service, der i dag træffes af de sociale nævn efter indstilling fra kommunalbestyrelsen, træffes efter lovændringen af statsforvaltningen.</p>\r\n<p>\r\n   <span class=\"Bold\">Behandling af klagesager</span>\r\n</p>\r\n<p>Klager fra borgerne skal som hidtil indgives til kommunen, der inden for 4 uger skal genvurdere afgørelsen, jf. retssikkerhedslovens 66, stk. 1, og bekendtgørelse om retssikkerhed og administration på det sociale område. Fastholder kommunen sin afgørelse, skal kommunen sende klagen til Ankestyrelsen.</p>\r\n<p>Det er ved lovændringen fastsat i retssikkerhedslovens § 66, stk. 2, at social- og integrationsministeren kan fastsætte regler om, at der ved genvurderingen skal benyttes et særligt skema. Det vil inden lovens ikrafttræden blive fastsat i bekendtgørelse om retssikkerhed og administration, at kommunerne skal anvende et sådant skema, jf. det udkast til bekendtgørelse, der er udsendt i høring den 3. maj 2013. Skemaet kan hentes på Ankestyrelsens hjemmeside</p>\r\n<p>Lovændringen indebærer, at klager over kommunale afgørelser som udgangspunkt behandles i Ankestyrelsen uden medvirken af beskikkede medlemmer.</p>\r\n<p>Behandling af klager over kommunale afgørelser, der er af generel eller principiel betydning, skal som hidtil behandles af Ankestyrelsen eller Ankestyrelsens Beskæftigelsesudvalg med medvirken af beskikkede medlemmer. De sager, der udtages til principiel behandling, visiteres af Ankestyrelsen blandt samtlige indkomne klager. Hvis en sag, der ikke er udvalgt som principiel, senere under Ankestyrelsens behandling viser sig at indeholder elementer, der gør, at den skal behandles som principiel, kan Ankestyrelsen omvisitere sagen til principiel behandling.</p>\r\n<p>Herudover skal et antal sager, der ikke er principielle, behandles med deltagelse af beskikkede medlemmer enten i møde med deltagelse af to medlemmer og en ankechef eller ved skriftlig forelæggelse for to beskikkede medlemmer. Til denne behandling er det hensigten, at Ankestyrelsen udvælger en kvote på op til i alt 1.200 sager med et stort element af skøn det vil sige som ikke er principielle, men kan danne grundlag for vurderinger af skønnets anvendelse i konkrete sager. Ankestyrelsens prøvelse er som hidtil en retlig prøvelse, jf. retssikkerhedslovens § 69</p>\r\n<p>Med lovændringen udvides endvidere opgaverne for Det Rådgivende Praksisudvalg efter retssikkerhedslovens § 80.</p>\r\n<p>Sager som er indbragt for de sociale nævn eller beskæftigelsesankenævnene, og som ved lovens ikrafttræden ikke er færdigbehandlet, færdigbehandles af Ankestyrelsen eller Ankestyrelsens Beskæftigelsesudvalg efter de regler, der gælder for behandling af klagesager fra 1. juli 2013.</p>\r\n<p>I sager, hvor Ankestyrelsen inden lovens ikrafttræden har modtaget en anmodning om at optage en klage til behandling som principiel eller generel, og hvor Ankestyrelsen ikke inden 1. juli 2013 har truffet beslutning om, hvorvidt afgørelsen opfylder betingelserne for at kunne blive behandlet i Ankestyrelsen, træffer Ankestyrelsen beslutningen herom efter de hidtil gældende bestemmelser.</p>\r\n<p>\r\n   <span class=\"Bold\">Afgørelser om optagelse i særlige botilbud uden samtykke træffes af statsforvaltningen efter indstilling fra kommunalbestyrelsen</span>\r\n</p>\r\n<p>Afgørelser om optagelse i særlige botilbud uden samtykke efter lov om social service, der i dag træffes af de sociale nævn efter indstilling fra kommunalbestyrelsen, træffes efter lovændringen af statsforvaltningen. Afgørelserne vil som hidtil kunne indbringes for Ankestyrelsen, jf. de vedtagene ændringer af §§ 129 og 131 i lov om social service.</p>\r\n<p>Statsforvaltningerne skal behandle indstillinger om optagelse i botilbud efter retssikkerhedslovens regler i det omfang, disse er relevante for sagens behandling. Det vil inden lovens ikrafttræden blive fastsat i bekendtgørelse om retssikkerhed og administration på det sociale område.</p><div class=\"Givet\" id=\"Givet\"><p class=\"Givet\" align=\"center\">Social- og Integrationsministeriet, den 15. maj 2013</p><p class=\"Sign1\" align=\"center\">P.M.V<br />E.B.<br />Elsebeth Jarl Brunés</p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/05/2013"
        },
        {
            "displayName": "Accession",
            "displayValue": "C20130921654"
        },
        {
            "displayName": "Entydig dokumentidentifikation",
            "displayValue": "BS005560"
        },
        {
            "displayName": "Dato for førstegangsindlæggelse",
            "displayValue": "17/05/2013"
        },
        {
            "displayName": "Dato for indlæggelse",
            "displayValue": "17/05/2013"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9216"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "15/05/2013"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Social- og Integrationsmin., J.nr. 2012-7709"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}