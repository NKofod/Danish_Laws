{
    "id": 37589,
    "title": "Kendt varemærke for tændstikker ikke til hinder for registrering af mærket for chokolade. ",
    "documentTypeId": "230",
    "isSagsforlobPeriodValid": false,
    "shortName": "AFG nr 60348 af 04/10/1984",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Indehaveren af varemærket Tordenskjold, registreret bl.a. for  \r\n\r\n tændstikker, kunne ikke hindre registrering af samme mærke for chokolade,  \r\n\r\n idet betingelserne for at anvende varemærkelovens § 6, stk. 2 a ikke var  \r\n\r\n opfyldt. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kendt varemærke for tændstikker ikke til hinder  \r\n\r\n for registrering af mærket for chokolade. </H1>  \r\n\r\n<P></P>  \r\n\r\n<P>Firmaet </P>  \r\n\r\n<P>Hofman-Bang &amp; Boutard, </P>  \r\n\r\n<P>København. </P>  \r\n\r\n<P>4. oktober 1984 </P>  \r\n\r\n<P>Deres ref: 236/44 </P>  \r\n\r\n<P>Indsigelse mod anmeldelse af varemærke: V.A. 1982 nr. 4451, ordet  \r\n\r\n TORDENSKJOLD. </P>  \r\n\r\n<P>I skrivelse af 14. november 1983 har De, på vegne Svenska AB,  \r\n\r\n Jonkoping-Vulcan's Filial, nedlagt indsigelse mod registreringen af det af  \r\n\r\n Toms Fabriker A/S, Ballerup, under V.A. 1982 nr. 4451 anmeldte varemærke,  \r\n\r\n bestående af ordet &#187;Tordenskjold&#171;. Anmeldelsen omfatter  \r\n\r\n &#187;chokolade og konfekturevarer&#171; i klasse 30. </P>  \r\n\r\n<P>Til støtte for indsigelsen er der henvist til bestemmelsen i  \r\n\r\n varemærkelovens § 14 stk. 1 nr. 6 og til bestemmelsen i § 6 stk. 2a. Det er  \r\n\r\n anført, at det anmeldte mærke er forveksleligt med det for Aktieselskabet  \r\n\r\n Svenska Aktiebolaget, Jonkoping-Vulcan's Filial, Tåstrup, under nr. 369-1904  \r\n\r\n for tændstikker i klasse 34 registrerede varemærke, med det samme under nr.  \r\n\r\n 611-1927 for blyanter i klasse 16 og tændstikker i klasse 34 registrerede  \r\n\r\n varemærke og med det samme under nr. 1228-1942 for alle varer i klasserne 16  \r\n\r\n og 34 registrerede varemærke, alle bestående af eller indeholdende ordet  \r\n\r\n &#187;Tordenskjold&#171;. For så vidt angår mærkeligheden er der tale om  \r\n\r\n identiske mærker, og der må efter indsigerens opfattelse tillige være  \r\n\r\n vareartslighed mellem de af de nævnte registreringer omfattede produkter og  \r\n\r\n chokolade og konfekturevarer i klasse 30. I dag distribueres de pågældende  \r\n\r\n varer over samme disk og fra samme hylder i en forretning, og det vil derfor  \r\n\r\n være uheldigt, om det vel indarbejdede og meget kendte mærke  \r\n\r\n &#187;Tordenskjold&#171; blev benyttet af andre end indsigerne. Der henvises  \r\n\r\n særlig til, at den under nr. 611-1927 foretagne registrering omfatter alle  \r\n\r\n varer i klasse 16. Da chokolade og konfekturevarer vil blive markedsført i  \r\n\r\n forbindelse med emballage eller tryksager iøvrigt, vil der ske en klar  \r\n\r\n krænkelse af indsigernes rettigheder. </P>  \r\n\r\n<P>De gør endvidere gældende, at varemærket &#187;Tordenskjold&#171;, der i  \r\n\r\n år har været anvendt i 100 år for Deres produkter, er et af de mest kendte og  \r\n\r\n anvendte varemærker her i landet. Til belysning heraf er det oplyst, at der  \r\n\r\n årligt sælges mellem 110 og 120 millioner &#187;Tordenskjold&#171;  \r\n\r\n tændstikæsker i Danmark, men iøvrigt anvendes betegnelsen også for andre af  \r\n\r\n Deres produkter, såsom grill-produkter, optændere og pejseknuder. Det  \r\n\r\n bemærkes, at det ikke alene er Peder Wessel's velkendte kontrafej betegnelsen  \r\n\r\n anvendes i forbindelse med, men også i sin rene form som ordmærket  \r\n\r\n &#187;Tordenskjold&#171;. Der henvises til det bilag, der er fremsendt med  \r\n\r\n skrivelsen. Det hævdes derfor, at andres anvendelse af betegnelsen  \r\n\r\n &#187;Tordenskjold&#171; selv for varer af anden art, må anses for at være en  \r\n\r\n utilbørlig udnyttelse af dette varemærkes værdi og af den good-will, der  \r\n\r\n knytter sig til varemærket. Betingelserne for anvendelse af varemærkelovens §  \r\n\r\n 6 stk. 2a er derfor tilstede. </P>  \r\n\r\n<P>Anmelderne har i skrivelse af 13. januar 1984 imødegået indsigelsen. Det  \r\n\r\n bestrides, at den af indsigeren hævdede beskyttelse for varerne  \r\n\r\n &#187;emballage og tryksager&#171; i klasse 16 skulle kunne udvides til at  \r\n\r\n omfatte den eventuelle indpakning af chokolade eller konfekturevarer, og det  \r\n\r\n bestrides tillige, at indsigerens mærke er så stærkt indarbejdet, at det  \r\n\r\n skulle nyde den særlige beskyttelse efter varemærkelovens § 6 stk. 2a.  \r\n\r\n Iøvrigt er den dokumentation indsigeren har fremlagt ikke tilstrækkelig til  \r\n\r\n at underbygge påstanden. </P>  \r\n\r\n<P>De har i skrivelse af 12. april 1984 fastholdt indsigelsen og særlig  \r\n\r\n fremhævet, at det er en almindelig varemærkeretlig praksis, at  \r\n\r\n forvekslingsbedømmelsen bør være strengere, når mærkerne er identiske, og at  \r\n\r\n netop den slags forbrugsvarer der er tale om, såsom tændstikker og chokolade,  \r\n\r\n forhandles gennem samme art distributionskæder. Det ville være yderst  \r\n\r\n uheldigt om det velkendte mærke &#187;Tordenskjold&#171; måtte tåle, at andre  \r\n\r\n udnyttede den good-will til betegnelsen, som er bygget op om mærket. Efter  \r\n\r\n Deres mening skulle det fremlagte materiale være tilstrækkeligt til at  \r\n\r\n underbygge den påstand indsigerne har fremsat om, at væremærket  \r\n\r\n &#187;Tordenskjold&#171; er særlig stærkt indarbejdet. </P>  \r\n\r\n<P>Anmelderne har i skrivelse af 19. juni 1984 henholdt sig til den tidligere  \r\n\r\n indsendte skrivelse af 13. januar 1984 og imødeser herefter direktoratets  \r\n\r\n afgørelse. </P>  \r\n\r\n<P>Sagen er herefter optaget til afgørelse. </P>  \r\n\r\n<P>Den indsigelse, der er nedlagt på grundlag af de ovenfor nævnte for  \r\n\r\n indsigerne registrerede varemærker, kan ikke tages til følge. Selvom  \r\n\r\n chokolade, konfekturevarer og tændstikker i en vis udstrækning forhandles ad  \r\n\r\n de samme kanaler, kan dette forhold ikke berettige til at anse de af  \r\n\r\n registreringerne omfattede varer for ligeartede med chokolde og  \r\n\r\n konfekturevarer. At sidnævnte forhandles i indpakket tilstand, kan ikke  \r\n\r\n statuere vareartslighed mellem varer i klasse 16 og chokolade og  \r\n\r\n konfekturevarer. </P>  \r\n\r\n<P>For så vidt angår indsigelse nedlagt i medfør af væremærkelovens § 6 stk.  \r\n\r\n 2a, kan der ej heller gives Dem medhold. Den omstændighed at ordet  \r\n\r\n &#187;Tordenskjold&#171; gennem en meget lang årrække er indgået som den  \r\n\r\n væsentligste bestanddel i en række varemærker fortrinsvis for tændstikker, er  \r\n\r\n ikke i sig selv tilstrækkelig til at ordet &#187;Tordenskjold&#171; kan anses  \r\n\r\n for beskyttet i henhold til den nævnte lovbestemmelse. Uanset om varemærket  \r\n\r\n må anses for velkendt, kan en andens brug af ordet &#187;Tordenskjold&#171; -  \r\n\r\n der er navnet på søhelten Peder Wessel - for chokolade og konfekturevarer,  \r\n\r\n efter direktoratets opfattelse ikke indebære en utilbørlig udnyttelse af  \r\n\r\n varemærkets værdi. </P>  \r\n\r\n<P>Indsigelsen kan derfor i sin helhed ikke tages til følge, og mærket vil  \r\n\r\n blive registreret. </P>  \r\n\r\n<P>P.D.V. </P>  \r\n\r\n<P>I. Sander </P>  \r\n\r\n<P>fg. registrator. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19846034801"
        },
        {
            "displayName": "Entydig dokumentidentifikation",
            "displayValue": "CA005524"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "60348"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "04/10/1984"
        },
        {
            "displayName": "Administrerende myndighed",
            "displayValue": "Patent- og Varemærkestyrelsen"
        },
        {
            "displayName": "Ressortministeriets journalnummer",
            "displayValue": "VR 3773 1984"
        },
        {
            "displayName": "Stikord",
            "displayValue": "GOOD-WILL, KODAKDOKTRIN, VAREMÆRKER"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}