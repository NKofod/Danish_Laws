{
    "id": 108799,
    "title": "1995 BTL 268   BETÆNKNING OVER FORSLAG TIL LOV OM ÆNDRING AF LOV OM FOLKEHØJSKOLER,   EFTERSKOLER, HUSHOLDNINGSSKOLER OG HÅNDARBEJDSSKOLER, LOV OM FRISKOLER OG   PRIVATE GRUNDSKOLER M.V., LOV OM GYMNASIET M.V. OG LOV OM KURSUS TIL HØJERE   FORBEREDELSESEKSAMEN OG OM STUDIEFORBEREDENDE ENKELTFAGSUNDERVISNING FOR   VOKSNE M.V. (GODKENDELSE, TILSKUD OG BESTEMMELSER OM VISSE SKOLER)    NR L 268 1995-96, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1995/1 BTL 268",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 268 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om folkehøjskoler,  \r\n\r\n efterskoler, husholdningsskoler og håndarbejdsskoler, lov om friskoler og  \r\n\r\n private grundskoler m.v., lov om gymnasiet m.v. og lov om kursus til højere  \r\n\r\n forberedelseseksamen og om studieforberedende enkeltfagsundervisning for  \r\n\r\n voksne m.v. (Godkendelse, tilskud og bestemmelser om visse skoler) <BR>  \r\n\r\n Nr L 268 1995-96, 1. samling </P>  \r\n\r\n<P></P>  \r\n\r\n<P>Afgivet af Uddannelsesudvalget </P>  \r\n\r\n<P></P>  \r\n\r\n<P>Afgivet: 19960524 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til justitsministeren og undervisningsministeren, som disse har  \r\n\r\n besvaret dels skriftligt, dels i samråd. Nogle af udvalgets spørgsmål til  \r\n\r\n undervisningsministeren vil blive besvaret inden lovforslagets 2. behandling.  \r\n\r\n Udvalget har endvidere gennem statsrevisorerne indhentet kommentarer og  \r\n\r\n besvarelser fra Rigsrevisionen. </P>  \r\n\r\n<P>Som bilag til betænkningen er optrykt et af udvalgets spørgsmål og  \r\n\r\n undervisningsministerens svar herpå samt Justisministeriets notat af 13. maj  \r\n\r\n 1996 om visse forfatnings- og menneskeretlige spørgsmål i forbindelse med  \r\n\r\n lovforslaget. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Advokat Klaus Berning, </P>  \r\n\r\n<P>Asserbohus Efterskole, </P>  \r\n\r\n<P>Bogense Efterskole, </P>  \r\n\r\n<P>Bojsen-Møller, Finn, Hundested, </P>  \r\n\r\n<P>Brink, Marianne, Ribe, </P>  \r\n\r\n<P>Bustrup Efterskole, </P>  \r\n\r\n<P>Dansk Friskoleforening, </P>  \r\n\r\n<P>Den Internationale Efterskole i Helsingør, </P>  \r\n\r\n<P>Den Internationale Efterskole i Juelsminde, </P>  \r\n\r\n<P>Den Internationale Efterskole på Boserup, </P>  \r\n\r\n<P>Den Internationale Efterskole på Nebbegård, </P>  \r\n\r\n<P>Den Internationale Efterskole på Skydebanegård, </P>  \r\n\r\n<P>Den Internationale Efterskole, Bustrup, </P>  \r\n\r\n<P>Den Rejsende Højskole i Bogense, </P>  \r\n\r\n<P>Den Rejsende Højskole i Juelsminde, </P>  \r\n\r\n<P>Den Rejsende Højskole i Vamdrup, </P>  \r\n\r\n<P>Den Rejsende Højskole på Sejrens Vej, </P>  \r\n\r\n<P>Den Rejsende Højskole på Sydsjælland, </P>  \r\n\r\n<P>Den Rejsende Højskole, Tvind, </P>  \r\n\r\n<P>Den Selvejende Institution Fælleseje, </P>  \r\n\r\n<P>Det Nødvendige Seminariums HF- og Studenterkursus, </P>  \r\n\r\n<P>Diemer, Bente og Anders, Ringkøbing, </P>  \r\n\r\n<P>Diemer, Tue, Ringkøbing, </P>  \r\n\r\n<P>Elevbevægelsen, </P>  \r\n\r\n<P>Foreningen af Frie Ungdoms- og Efterskoler, </P>  \r\n\r\n<P>Foreningen af Husholdnings- og Håndarbejdsskoler, </P>  \r\n\r\n<P>Foreningen af rejsende højskoler inden for Skolesamvirket Tvind, </P>  \r\n\r\n<P>Foreningen af Statsautoriserede Revisorer, </P>  \r\n\r\n<P>Frie Grundskolers Fællesråd, </P>  \r\n\r\n<P>Frie Kostskolers Fællesråd, </P>  \r\n\r\n<P>Friskolen i Tvind, </P>  \r\n\r\n<P>Friskolen i Veddinge Bakker, </P>  \r\n\r\n<P>Fussing, Henry, tidl. Lindersvold Efterskole, </P>  \r\n\r\n<P>Gardarsson, Magnus, </P>  \r\n\r\n<P>Hansen, Tove, Virum, </P>  \r\n\r\n<P>Hector, Gitte, forstander, </P>  \r\n\r\n<P>Hellebæk Friskole, </P>  \r\n\r\n<P>Hjøllund, Inga Bruun, Risskov, </P>  \r\n\r\n<P>Højholt, Anne, Kunstforeningen, </P>  \r\n\r\n<P>Hollender, Lenni, København K, </P>  \r\n\r\n<P>Hornsjø Høyfjellshotell, </P>  \r\n\r\n<P>Husholdningsskolen på Søgårdhus, </P>  \r\n\r\n<P>Jeppesen, Else Marie, Frederiksværk, </P>  \r\n\r\n<P>Juelsminde Efterskole, </P>  \r\n\r\n<P>Juelsminde Friskole, </P>  \r\n\r\n<P>Juelsminde Husholdningsskole, </P>  \r\n\r\n<P>Jørgensen, Pia, Odense M, </P>  \r\n\r\n<P>Jørgensen, Poul, Ulfborg, </P>  \r\n\r\n<P>Krogh, Else, Skive, </P>  \r\n\r\n<P>Kunstforeningen af 22. marts 1985, </P>  \r\n\r\n<P>Maio, Christina Di, Nyborg, </P>  \r\n\r\n<P>Martinussen, Jytte, Ulfborg, </P>  \r\n\r\n<P>Mikkelsen, Lena, Horsens, </P>  \r\n\r\n<P>Mogensen, Johannes, </P>  \r\n\r\n<P>Mundt, Rikke, Roskilde Friskole, </P>  \r\n\r\n<P>Møller, Ole Sejr, Slagelse, </P>  \r\n\r\n<P>Møn Friskole under stiftelse, </P>  \r\n\r\n<P>Nielsen, Michael Pengart, Frederikshavn, </P>  \r\n\r\n<P>Nordfyns Husholdningsskole, </P>  \r\n\r\n<P>Nordjyllands Husholdningsskole, </P>  \r\n\r\n<P>Rais, Ingrid og Vagn, Roslev, </P>  \r\n\r\n<P>Rasmussen, Bjørn, Hårlev, </P>  \r\n\r\n<P>Retspolitisk Forenings Advokatgruppe, </P>  \r\n\r\n<P>Revisionsfirmaet Erik Rømer Jensen, </P>  \r\n\r\n<P>Roskilde Efterskole, </P>  \r\n\r\n<P>Roskilde Friskole, </P>  \r\n\r\n<P>Røen, Else, Svogerslev, </P>  \r\n\r\n<P>Samid Skole - Gersonsvej, </P>  \r\n\r\n<P>Samid Skole - Nørrebro, </P>  \r\n\r\n<P>Schmidt, Anne, Hellebæk, </P>  \r\n\r\n<P>Skolesamvirket Tvind, forvaltningen, </P>  \r\n\r\n<P>Starreklinte Efterskole, </P>  \r\n\r\n<P>Strandbygaard, Bolette, Juelsminde, </P>  \r\n\r\n<P>Sydsjællands Husholdningsskole, </P>  \r\n\r\n<P>Sønderjyllands Internationale Skole, </P>  \r\n\r\n<P>Sørensen, Lene Daugaard, Skødstrup, </P>  \r\n\r\n<P>Thoraholm, Iben, København K, </P>  \r\n\r\n<P>Tvind Data, </P>  \r\n\r\n<P>Tvind Håndarbejdsskole, </P>  \r\n\r\n<P>Vamdrup Efterskole og </P>  \r\n\r\n<P>Aalestup Efterskole under stiftelse. </P>  \r\n\r\n<P>Der er af undervisningsministeren stillet ændringsforslag, hvorom henvises  \r\n\r\n til de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Det Radikale Venstres, Centrum-Demokraternes og  \r\n\r\n Dansk Folkepartis medlemmer af udvalget) lovforslaget til <I>vedtagelse</I>  \r\n\r\n med de stillede ændringsforslag. </P>  \r\n\r\n<P>Flertallet udtaler: </P>  \r\n\r\n<P>Begrundelsen for de foreslåede ændringer er at imødekomme  \r\n\r\n friskoleverdenens ønske om fortsat at have mulighed for at etablere nye  \r\n\r\n skoler. </P>  \r\n\r\n<P>Ved at fjerne 2-års-fristen for oprettelsen af nye frie skoler imødekommes  \r\n\r\n de skoler under oprettelse, der ville være kommet i klemme ved denne frist.  \r\n\r\n Til gengæld skærpes godkendelsesbetingelserne for alle frie kostskoler,  \r\n\r\n herunder også frie grundskoler med kostafdeling, idet det indføres som en  \r\n\r\n godkendelsesbetingelse, at skolerne skal eje hovedparten af deres bygninger.  \r\n\r\n Dette vil for fremtidige skoler styrke selvejeaspektet. For de direkte i  \r\n\r\n lovforslaget nævnte skoler indebærer det, at de ikke fremover kan modtage  \r\n\r\n statstilskud, men der er intet til hinder for, at der på samme lokalitet fra  \r\n\r\n 1. august 1997 kan søges om godkendelse af en ny skole på et styrket  \r\n\r\n selvejende grundlag, herunder </P>  \r\n\r\n<P>- med bygninger, som i det væsentligste ejes af skolen, </P>  \r\n\r\n<P>- med en ministerielt fastsat samlet bygningsudgift pr. elev, </P>  \r\n\r\n<P>- med en bestyrelse sammensat af personer, der kun kan være medlem af en  \r\n\r\n bestyrelse inden for hver skoleform. </P>  \r\n\r\n<P>Samme krav vil blive stillet til skoler, der søger godkendelse som  \r\n\r\n uddannelsesansvarlig i henhold til lov om den fri ungdomsuddannelse. </P>  \r\n\r\n<P>Om elevernes stilling ved stop for tilskud udtaler flertallet, at  \r\n\r\n begrundelsen for ændringerne er, at man ved valg af en privat skole ikke har  \r\n\r\n nogen statslig garanteret sikkerhed for, at skolen ikke stopper sin  \r\n\r\n virksomhed. </P>  \r\n\r\n<P>Der lukker hvert år et mindre antal frie grundskoler, typisk fordi  \r\n\r\n elevgrundlaget og dermed økonomien nødvendiggør det. Når det sker ved et  \r\n\r\n skoleårs afslutning, hvad det typisk gør, volder et skoleskift næppe større  \r\n\r\n problemer. </P>  \r\n\r\n<P>Ophold på efterskoler er typisk af et skoleårs varighed. Kurser på  \r\n\r\n husholdnings- og håndarbejdsskoler er typisk af kortere varighed, men enkelte  \r\n\r\n skoler har også kurser af op til et skoleårs varighed, nogle få med  \r\n\r\n folkeskolens afsluttende prøver. Skoleskift i forbindelse med skoleårets  \r\n\r\n afslutning anses ikke i denne sammenhæng for et problem. Mange elever vil  \r\n\r\n slet ikke være interesserede i en ny skoleplads, men ønsker at komme videre i  \r\n\r\n uddannelsessystemet. </P>  \r\n\r\n<P>Det store antal udenlandske elever på Tvindskolerne er et anliggende for  \r\n\r\n de respektive hjemlande. </P>  \r\n\r\n<P>Der er mange andre kostskoler, der vil gøre en stor indsats for at skabe  \r\n\r\n plads til elever, som muligvis må flytte fra en Tvindskole. </P>  \r\n\r\n<P>På efterskolerne er der ca. 300 ledige pladser på forskellige skoler. Til  \r\n\r\n august starter 4 nye efterskoler. Hvad angår husholdnings- og  \r\n\r\n håndarbejdsskolerne, har stort set alle ledige pladser. </P>  \r\n\r\n<P>Mange elever vil videre i en ungdomsuddannelse, som i mange tilfælde kan  \r\n\r\n kombineres med brobygningsforløb, hvis eleverne ønsker det eller har behov  \r\n\r\n for det. Den fri ungdomsuddannelse, hf-kurser og produktionsskoler er  \r\n\r\n ligeledes velegnede uddannelsessteder. Den enkelte unge kan få nærmere  \r\n\r\n individuel rådgivning om uddannelsesmulighederne hos ungdomsvejledningen i  \r\n\r\n sin hjemkommune. </P>  \r\n\r\n<P>Det er drøftet med Kommunernes Landsforening, hvad der skal ske med de  \r\n\r\n elever, som kommunerne har betalt skoleopholdet for, især på de frie  \r\n\r\n grundskoler. For disse elever skal der nok findes en løsning. </P>  \r\n\r\n<P>For elever i den undervisningspligtige alder følger det af  \r\n\r\n folkeskoleloven, at folkeskolen er forpligtet til at modtage eleverne,  \r\n\r\n herunder at tilbyde dem folkeskolens afsluttende prøver, hvis de af en eller  \r\n\r\n anden grund forhindres i at gå på en privat skole. </P>  \r\n\r\n<P>Det er ikke muligt og heller ikke ønskeligt, at det ved lov pålægges de  \r\n\r\n frie skoler at optage bestemte elever. Det bryder afgørende både med  \r\n\r\n lovgrundlaget og med de grundlæggende principper, der ligger til grund for  \r\n\r\n lovgivningen om de frie skoler. Det er grundlæggende op til forældrene og  \r\n\r\n skolernes bestyrelser at afgøre, hvem der skal gå på de frie skoler. </P>  \r\n\r\n<P>Flertallet forventer og forudsætter, at der fra Undervisningsministeriets  \r\n\r\n side føres et årvågent og tilbundsgående tilsyn med skolerne, ikke blot i  \r\n\r\n forbindelse med nye skolers oprettelse og godkendelse, men også løbende  \r\n\r\n derefter. </P>  \r\n\r\n<P>Et <I>mindretal</I> (Socialistisk Folkepartis medlem af udvalget)  \r\n\r\n indstiller lovforslaget til <I>forkastelse</I> ved 3. behandling. </P>  \r\n\r\n<P>For det første, kan SF ikke acceptere vedtagelse af en særlov, der  \r\n\r\n fratager nogle borgere og grupper af borgere deres almindelige retssikkerhed,  \r\n\r\n og for det andet er det uacceptabelt, at mange af lovens generelle  \r\n\r\n bestemmelser bl.a. gennem voldsomme ministerbemyndigelser griber ganske  \r\n\r\n voldsomt ind i den frihedstradition, der har været gængs inden for de frie  \r\n\r\n skoler. </P>  \r\n\r\n<P>SF er imod en særlov, fordi en særlov antaster grundlovens  \r\n\r\n magtdelingsprincip, Den Europæiske Menneskerettighedskonvention og de  \r\n\r\n almindelige retsprincipper. </P>  \r\n\r\n<P>Denne særlov fratager borgere muligheder for en normal sagsbehandling med  \r\n\r\n aktindsigt, partsindlæg m.v., som en administrativ afgørelse giver mulighed  \r\n\r\n for. </P>  \r\n\r\n<P>En særlov begrænser mulighederne for efterfølgende at gå til domstolene.  \r\n\r\n De skoler, over for hvilke der bliver rejst krav om tilbagebetaling, kan få  \r\n\r\n dette domstolsprøvet. Men dette gælder ikke de skoler, der ikke får et sådant  \r\n\r\n krav om tilbagebetaling, fordi de ikke har gjort noget. </P>  \r\n\r\n<P>Skolerne kan formentlig også rejse sag om, at de uretmæssigt har fået  \r\n\r\n frataget tilskud. Men hvornår vil de endeligt kunne vinde denne sag - om 3-4  \r\n\r\n år og til hvilken glæde? </P>  \r\n\r\n<P>Skolerne vil også kunne rejse sag ved Den Europæiske  \r\n\r\n Menneskerettighedsdomstol imod den danske stat, fordi de har fået frataget  \r\n\r\n retten til tilskud. Men hvornår vil de kunne vinde en sådan sag endeligt?  \r\n\r\n</P>  \r\n\r\n<P>Endelig er der hensynet til almindeligt anerkendte retsprincipper, som  \r\n\r\n bl.a. indebærer, at man kan få sin sag prøvet for en domstol. </P>  \r\n\r\n<P>SF bygger i den forbindelse bl.a. på professor Claus Haagen Jensens  \r\n\r\n responsum, som er omdelt til udvalget, og som munder ud i følgende  \r\n\r\n konklusion: </P>  \r\n\r\n<P>&#187;Resultatet af mine undersøgelser og overvejelser vedrørende  \r\n\r\n undervisningsministerens forslag til lovbestemmelser, der standser for  \r\n\r\n udbetaling af offentlig støtte til 32 navngivne Tvindskoler kan sammenfattes  \r\n\r\n i følgende 4 punkter: </P>  \r\n\r\n<P>a) Lovindgrebet må antages at stride imod grundlovens § 3, 3. punktum,  \r\n\r\n fordi det er begrundet - i hvert fald delvis - i, at skolerne har overtrådt  \r\n\r\n den gældende lovgivning om statsstøtte, og fordi lovforslaget samtidig  \r\n\r\n afskærer skolerne fra at kunne få en domstolsprøvelse af dette spørgsmål.  \r\n\r\n Lovgiveren vil ved en sådan fremgangsmåde henlægge, hvad der reelt er  \r\n\r\n dømmende myndighed, til Folketinget. </P>  \r\n\r\n<P>b) Lovindgrebet er endvidere efter min opfattelse en tilsidesættelse af  \r\n\r\n Den Europæiske Menneskerettighedskonventions art. 6, stk. 1. Baggrunden for  \r\n\r\n denne antagelse er i det væsentlige den samme, som er gjort gældende i  \r\n\r\n relation til grundlovens § 3, 3. punktum, men forpligtelsen til at give  \r\n\r\n adgang til domstolsprøvelse har et mere sikkert holdepunkt i formuleringen af  \r\n\r\n EMK art. 6 end i den summariske affattelse af grundlovens § 3. </P>  \r\n\r\n<P>c) Uden hensyn til, om bestemmelser i grundloven eller konventioner  \r\n\r\n antages at være overtrådt eller ej, vil en vedtagelse af  \r\n\r\n undervisningsministerens lovforslag være i uoverensstemmelse med et  \r\n\r\n almindeligt anerkendt princip for fordeling af statsopgaver, fordi forslagets  \r\n\r\n §§ 7-10 forhindrer skoler i at kunne opnå den domstolsprøvelse af  \r\n\r\n retsspørgsmål, som der sædvanligvis er adgang til, og som er en central del  \r\n\r\n af danske forestillinger om retssikkerhed. </P>  \r\n\r\n<P>d) Grundloven og Den Europæiske Menneskerettighedskonvention kan ikke  \r\n\r\n antages at blive overtrådt på andre punkter end a) og b), hvis  \r\n\r\n undervisningsministerens lovforslag vedtages.&#171; </P>  \r\n\r\n<P>Efter SF's opfattelse antaster lovforslaget også de frihedstraditioner,  \r\n\r\n som fri- og højskoletraditionen bygger på. </P>  \r\n\r\n<P>Det er en helt afgørende og ganske unik del af den danske  \r\n\r\n uddannelsestradition, at vi har vore frie skoler - højskoler, efterskoler og  \r\n\r\n friskoler. </P>  \r\n\r\n<P>Derfor er der i enhver henseende grund til at værne om netop denne  \r\n\r\n tradition, der giver frihed for Loke såvel som for Thor. </P>  \r\n\r\n<P>Det afgørende her er ikke, at Thor har frihed. Det afgørende er, at Loke  \r\n\r\n også har det. Det er på det, friheden skal måles. </P>  \r\n\r\n<P>Det flotte ved den nuværende lovgivning for de frie skoler er, at vi hver  \r\n\r\n især kan have vor egen opfattelse af, hvad der er den rette skoleform,  \r\n\r\n pædagogik m.v., samtidig med at vi tillader andre at have en tilsvarende, men  \r\n\r\n helt anden opfattelse. </P>  \r\n\r\n<P>Denne frihed kan trues af, at nogle misbruger friheden til at skaffe  \r\n\r\n økonomiske midler til andre formål. Det er det, vi kan undgå ved, at  \r\n\r\n undervisningsministeren griber administrativt ind. </P>  \r\n\r\n<P>Men friheden er i lige så høj grad truet med dette lovforslag. Ved at  \r\n\r\n sikre sig imod misbrug fra bestemte skoler bliver friheden i virkeligheden  \r\n\r\n begrænset - også for dem, der er helt uskyldige. </P>  \r\n\r\n<P>SF har ikke noget imod visse stramninger. Men SF er imod de voldsomme  \r\n\r\n bemyndigelser til den til enhver tid siddende undervisningsminister. </P>  \r\n\r\n<P>Hvis vi stadig vil have noget, der er frie skoler, er der grænser for,  \r\n\r\n hvilke begrænsninger vi kan sætte ind, og hvilke hegn vi vil have opbygget.  \r\n\r\n Så hellere betydelig frihed med udbygget tilsyn, for at friheden ikke  \r\n\r\n misbruges. Og så længe der er noget, der hedder frie skoler med frihed, vil  \r\n\r\n der være noget, nogle vil kunne udlægge som misbrug. </P>  \r\n\r\n<P>SF har opfordret undervisningsministeren til at gribe administrativt ind  \r\n\r\n over for ulovligheder, uregelmæssigheder, misbrug af offentlige midler m.v.,  \r\n\r\n som helt åbenbart er sket på nogle Tvindskoler. </P>  \r\n\r\n<P>Omvendt er det også åbenbart, at der er en række Tvindskoler, som intet  \r\n\r\n bevisligt forkert har begået. Deres eneste fejl er tilsyneladende, at de har  \r\n\r\n været med i Tvindsamvirket. </P>  \r\n\r\n<P>Derfor er det uacceptabelt at ramme alle Tvindskoler med den eneste  \r\n\r\n begrundelse, at de har været med i Tvindsamvirket. </P>  \r\n\r\n<P>Dertil kommer, at mange af de problemer, der findes på Tvindskolerne, har  \r\n\r\n været kendt i Undervisningsministeriet i årevis. Det gælder f.eks.  \r\n\r\n spørgsmålet om Tvindskolernes samarbejde med Tvind-Fælleseje og anvendelse af  \r\n\r\n fælles revisor. </P>  \r\n\r\n<P>I det hele taget viser meget af det materiale, der nu er til rådighed, at  \r\n\r\n Undervisningsministeriet har haft megen viden om, hvad der skete inden for  \r\n\r\n Tvindskolerne, Tvindsamvirket m.v. </P>  \r\n\r\n<P>SF forstår ikke, at skiftende ansvarlige ministre fra partierne  \r\n\r\n Socialdemokratiet, Venstre, Det Radikale Venstre og Det Konservative  \r\n\r\n Folkeparti ikke har grebet ind, og SF forstår ikke, at man ikke i  \r\n\r\n Undervisningsministeriet har set advarselslamperne lyse, når der var tale om  \r\n\r\n usædvanlige forhold på Tvindskolerne. </P>  \r\n\r\n<P>Det er Undervisningsministeriet, der har materialet, og det er  \r\n\r\n Undervisningsministeriet, der har ret og pligt til at administrere i henhold  \r\n\r\n til gældende lovgivning. </P>  \r\n\r\n<P>Det er åbenbart, at Tvindskoler m.v. udgør et utroligt sammenhængende  \r\n\r\n netværk. Mange personer optræder som forstandere eller lærere et sted og  \r\n\r\n bestyrelsesmedlemmer andre steder. Men det har hidtil ikke været ulovligt, og  \r\n\r\n det findes også andre steder. </P>  \r\n\r\n<P>SF's opfordring til undervisningsministeren har været, at han skulle gribe  \r\n\r\n ind administrativt, hvis der var grundlag herfor, og ikke lade centrale  \r\n\r\n retsprincipper og frihedsrettigheder vige. </P>  \r\n\r\n<P>Det var bl.a. dette, SF forgæves forsøgte at få tilslutning til i  \r\n\r\n forbindelse med forespørgslen i Folketinget den 22. maj 1996, hvor SF  \r\n\r\n stillede følgende forslag om motiveret dagsorden: </P>  \r\n\r\n<P>&#187;Idet Folketinget konstaterer, at undervisningsministeren på baggrund  \r\n\r\n af Rigsrevisionens rapport, Undervisningsministeriets egne foranstaltede  \r\n\r\n undersøgelser, statsrevisorernes bemærkninger m.v. allerede har grebet ind  \r\n\r\n over for uregelmæssigheder og ulovligheder i forbindelse med administrationen  \r\n\r\n af Tvindskolerne, giver Folketinget udtryk for forventning om, at  \r\n\r\n undervisningsministeren fortsat administrativt vil gribe ind over for skoler,  \r\n\r\n som ikke har overholdt eller ikke overholder lovgivningen, herunder gældende  \r\n\r\n tilskudsregler, og at undervisningsministeren vil træffe de nødvendige skridt  \r\n\r\n med henblik på sanktioner over for dem, der er ansvarlige for, at misbrug,  \r\n\r\n uregelmæssigheder og ulovligheder har fundet sted og har kunnet finde  \r\n\r\n sted.&#171; </P>  \r\n\r\n<P>Da SF ikke vil stemme for lovforslaget, vil SF afholde sig fra at medvirke  \r\n\r\n ved gennemførelse af de af undervisningsministeren stillede ændringsforslag,  \r\n\r\n selv om nogle ændringsforslag bløder lidt op i forhold til det oprindelige  \r\n\r\n forslag. Men hvad angår SF's principielle modstand, bl.a. fordi der er tale  \r\n\r\n om en særlov, sker der ingen ændring. </P>  \r\n\r\n<P>Et <I>andet mindretal</I> (Fremskridtspartiets medlem af udvalget) vil  \r\n\r\n redegøre for sin stilling ved 2. og 3. behandling, idet Fremskridtspartiets  \r\n\r\n endelige stillingtagen vil afhænge af lovforslagets fortsatte behandling.  \r\n\r\n</P>  \r\n\r\n<P>Fremskridtspartiet kan dog stemme for de stillede ændringsforslag.  \r\n\r\n Ændringsforslagene sikrer, dels at frie skoler fremover kun kan godkendes,  \r\n\r\n hvis de hovedsageligt selv ejer de bygninger, der bliver brugt af skolen,  \r\n\r\n dels fjerner de den karensperiode på 2 år for oprettelse af nye skoler, som  \r\n\r\n oprindeligt lå i lovforslaget. </P>  \r\n\r\n<P>Fremskridtspartiet betragter de af undervisningsministeren stillede  \r\n\r\n ændringsforslag som udtryk for ministerens imødekommenhed over for de  \r\n\r\n kritikpunkter, der har været rejst, hvilket Fremskridtspartiet finder  \r\n\r\n positivt. </P>  \r\n\r\n<P>Fremskridtspartiet savner dog fortsat en bedre sikring af retssikkerheden  \r\n\r\n for de involverede skoler, idet der ud over de allerede stillede  \r\n\r\n ændringsforslag fortsat er behov for ændringsforslag, hvis retssikkerheden  \r\n\r\n skal fastholdes. </P>  \r\n\r\n<P>Fremskridtspartiet håber og ser frem til, at ministeren stiller de  \r\n\r\n nødvendige ændringsforslag til sikring af skolernes retssikkerhed, herunder  \r\n\r\n specielt skolernes mulighed for retlig prøvelse af tilskuddenes ophør pr. 31.  \r\n\r\n december 1996. </P>  \r\n\r\n<P>Et <I>tredje mindretal</I> (Enhedslistens medlem af udvalget) indstiller  \r\n\r\n lovforslaget til <I>forkastelse</I> ved 3. behandling ud fra en række  \r\n\r\n overvejelser. </P>  \r\n\r\n<P>For det første har den juridiske debat om lovforslagets overensstemmelse  \r\n\r\n med grundlovens bestemmelser om magtdelingen mellem den lovgivende og den  \r\n\r\n dømmende magt vist, at der blandt ledende danske jurister er udbredt  \r\n\r\n betænkelighed ved lovforslaget ud fra en retlig betragtning. Mindretallet er  \r\n\r\n overrasket over den ringe effekt, denne betænkelighed har haft på  \r\n\r\n Folketingets flertal. </P>  \r\n\r\n<P>Justitsministeriets Lovafdeling har forventeligt oplyst, at loven er i  \r\n\r\n overensstemmelse med grundloven. Men selv i Justitsministeriets notat af 13.  \r\n\r\n maj 1996 anføres det, at Folketinget bør have meget tungtvejende grunde, før  \r\n\r\n man vedtager singulære love som den foreliggende. Enhedslisten har ikke hørt  \r\n\r\n argumenter, der kan underbygge, at Tvindsagen rummer sådanne tungtvejende  \r\n\r\n grunde. Dels har undervisningsministeren som anført i lovforslagets  \r\n\r\n bemærkninger adgang til administrativt at tilbageholde eller fjerne tilskud  \r\n\r\n fra skoler, der bryder gældende lovgivning. Dels handler sagen økonomisk om  \r\n\r\n tilbagebetalingskrav på ca. 10 mio. kr. Sammenholdt med Folketingets  \r\n\r\n tidligere holdning til singulære love (f.eks. i forbindelse med  \r\n\r\n Fiskebækbrosagen i 1975 og Bjerregaardsagen i 1979) finder Enhedslisten  \r\n\r\n flertallets ændrede holdning uforståelig og vender sig imod den  \r\n\r\n forfatningsmæssige glidebane, som flertallet vil sætte folkestyret på. </P>  \r\n\r\n<P>Ministeren har fremført, at han ikke ifølge den gældende lov har mulighed  \r\n\r\n for at lukke &#187;Tvindkoncernen&#171;. Dette rejser et nyt grundlæggende  \r\n\r\n forfatningsretligt spørgsmål. Hvis der ikke i den nuværende lov er hjemmel  \r\n\r\n til indgreb, må det foreliggende lovforslag nr. L 268 opfattes som en lov med  \r\n\r\n tilbagevirkende kraft. De 32 skoler mister tilskud, fordi de har været et  \r\n\r\n koncernlignende netværk i en periode, hvor dette ikke var ulovligt. </P>  \r\n\r\n<P>For det andet vender Enhedslisten sig imod lovforslagets samlede indhold.  \r\n\r\n Debatten har fokuseret på §§ 7-9, der lader Folketinget fradømme 32 skoler  \r\n\r\n deres mulighed for offentlige tilskud og ret til at føre elever til eksamen  \r\n\r\n samt udelukker et kursus under oprettelse fra at modtage tilskud. Somt nævnt  \r\n\r\n ovenfor må Enhedslisten af retlige grunde vende sig stærkt imod denne del af  \r\n\r\n lovforslaget. </P>  \r\n\r\n<P>Enhedslisten kan heller ikke støtte §§ 1-4, der overlader et uacceptabelt  \r\n\r\n bredt skøn til undervisningsministeren, når der skal godkendes eller lukkes  \r\n\r\n frie skoler. </P>  \r\n\r\n<P>Enhedslisten finder lovforslagets § 5, der fjerner muligheden for at  \r\n\r\n starte nye skoler indtil 1. august 1998, ubegrundet og uhensigtsmæssig.  \r\n\r\n Lempelserne i de stillede ændringsforslag ændrer ikke principielt på dette.  \r\n\r\n</P>  \r\n\r\n<P>For det tredje finder mindretallet ministerens vilje til at belyse sagen  \r\n\r\n sagligt og grundigt utilfredsstillende. Et eksempel er svarene på  \r\n\r\n spørgsmålene 63-95, der lød: &#187;Ministeren bedes fremlægge dokumentation  \r\n\r\n for de konkrete overtrædelser, ministeren mener (de 33 skolers navne) har  \r\n\r\n foretaget i forhold til gældende love og regler, samt be- eller afkræfte de  \r\n\r\n kommentarer, skolen har haft i forhold til undersøgelserne fra Rigsrevisionen  \r\n\r\n og Deloitte &amp; Touche.&#171; </P>  \r\n\r\n<P>Svarene bestod dels af en generel besvarelse, dels af et dataark  \r\n\r\n vedrørende hver skole, hvoraf et meget begrænset antal af rubrikkerne belyste  \r\n\r\n overtrædelser af gældende lovgivning. Der er fra skolerne indsendt en lang  \r\n\r\n række korrektioner til de udsendte skemaer. Enhedslisten er klar over, at  \r\n\r\n ministeriet har arbejdet under et hårdt tids- og arbejdspres. Sagens  \r\n\r\n utilfredsstillende belysning understreger imidlertid, at Folketinget ikke bør  \r\n\r\n bruges som forvaltningsmyndighed og domstol. </P>  \r\n\r\n<P>Regler vedrørende offentlige tilskud skal overholdes. Til det formål skal  \r\n\r\n Undervisningsministeriet føre et effektivt tilsyn med offentligt støttede  \r\n\r\n skoler. Viser det sig, at reglerne ikke er hensigtsmæssige, bør Folketinget  \r\n\r\n ændre dem. På den baggrund støtter Enhedslisten de to øvrige lovforslag, nr.  \r\n\r\n L 218 og L 219, forslag til lov om ændring af lov om friskoler m.v., lov om  \r\n\r\n gymnasiet m.v. og lov om kursus til højere forberedelseseksamen og om  \r\n\r\n studieforberedende enkeltfagsundervisning for voksne m.v.  \r\n\r\n (Tilskudsbestemmelser m.v.) og forslag til lov om ændring af lov om  \r\n\r\n folkehøjskoler, efterskoler, husholdningsskoler og håndarbejdsskoler  \r\n\r\n (Habilitetskrav, anbringelse af likvide midler, elevbetaling,  \r\n\r\n bygningstilskud, elevstøtte, refusion m.v.). </P>  \r\n\r\n<P>En gennemførelse af disse to lovforslag med de stillede ændringsforslag er  \r\n\r\n det rigtige middel til løsningen af de problemer, som er blevet rejst. Dette  \r\n\r\n lovforslag er derimod et lovforslag, som bevæger sig på kanten af grundloven  \r\n\r\n og dermed ændrer dansk lovgivningspraksis. </P>  \r\n\r\n<P>Enhedslisten stemmer ikke for de stillede ændringsforslag til et  \r\n\r\n lovforslag, hvis grundlæggende form, indhold og sigte Enhedslisten er uenige  \r\n\r\n i. </P>  \r\n\r\n<P>Enhedslisten finder det desuden uacceptabelt for lovgivningsarbejdet, at  \r\n\r\n alle de stillede spørgsmål ikke var besvaret ved betænkningsafgivelsen, og at  \r\n\r\n der indgår et ændringsforslag i betænkningen, som ikke forelå i dets endelige  \r\n\r\n form, da betænkningen blev afgivet. </P>  \r\n\r\n<P>ÆndringsforslagAf <I>undervisningsministeren,</I> tiltrådt af et  \r\n\r\n<I>flertal</I> (S, V, KF, RV, FP, CD og DF): </P>  \r\n\r\n<P>Til § 1 <B>1)</B> Efter nr. 1 indsættes som nyt nummer: </P>  \r\n\r\n<P> <B>&#187;01.</B> I <I>§ 10, stk. 1,</I> ændres i <I>nr. 3</I> , der  \r\n\r\n bliver nr. 4, &#187;enhed og&#171; til: &#187;enhed,&#187;, i <I>nr. 4,</I>  \r\n\r\n der bliver nr. 5, ændres &#187;grundlag.&#171; til: &#187;grundlag og&#171;,  \r\n\r\n og efter nr. 4, der bliver nr. 5, indsættes som nyt nummer: </P>  \r\n\r\n<P>&#187;6) være eneejer af skolens bygninger eller hovedparten  \r\n\r\n heraf.&#171;&#187; </P>  \r\n\r\n<P> <B>2)</B>  <I>Nr. 3</I> affattes således: </P>  \r\n\r\n<P> <B>&#187;3.</B> I <I>§ 11, stk. 1, nr. 1,</I> ændres &#187;nr. 1-3&#171;  \r\n\r\n til: &#187;nr. 1-4 og 6&#171;. </P>  \r\n\r\n<P>Til § 2 <B>3)</B> I <I>nr. 1</I> indsættes efter det foreslåede § 5, stk.  \r\n\r\n 2, som nyt stykke: </P>  \r\n\r\n<P> <I>&#187;Stk. 3.</I> En skole med kostafdeling skal være eneejer af  \r\n\r\n skolens bygninger eller hovedparten heraf.&#171; </P>  \r\n\r\n<P>Stk. 2-4 bliver herefter stk. 4-6. </P>  \r\n\r\n<P>Til § 3 <B>4)</B> Efter nr. 2 indsættes som nyt nummer: </P>  \r\n\r\n<P> <B>&#187;01.</B> I <I>§ 7</I> indsættes efter stk. 6, der bliver stk. 7,  \r\n\r\n som nyt stykke: </P>  \r\n\r\n<P> <I>&#187;Stk. 8.</I> Skolen skal være eneejer af skolens bygninger eller  \r\n\r\n hovedparten heraf.&#171; </P>  \r\n\r\n<P>Stk. 7 bliver herefter stk. 9.' </P>  \r\n\r\n<P>Til § 4 <B>5)</B> Efter nr. 2 indsættes som nyt nummer: </P>  \r\n\r\n<P> <B>&#187;01.</B> I <I>§ 18</I> indsættes efter stk. 6, der bliver stk. 7,  \r\n\r\n som nyt stykke: </P>  \r\n\r\n<P> <I>&#187;Stk. 8.</I> Kurset skal være eneejer af kursets bygninger eller  \r\n\r\n hovedparten heraf.&#171;&#187; </P>  \r\n\r\n<P>Til § 5 <B>6)</B> Paragraffen affattes således: </P>  \r\n\r\n<P> <B>&#187;§ 5</B>  <I>Stk. 1.</I> Loven træder i kraft den 1. juli 1996.  \r\n\r\n</P>  \r\n\r\n<P> <I>Stk. 2.</I> Skoler, der inden den 1. august 1996 har indsendt  \r\n\r\n vedtægter til godkendelse, kan blive godkendt og modtage tilskud pr. 1.  \r\n\r\n august 1997 i henhold til lov om folkehøjskoler, efterskoler,  \r\n\r\n husholdningsskoler og håndarbejdsskoler, såfremt de opfylder denne lovs  \r\n\r\n betingelser for at blive godkendt og modtage tilskud. </P>  \r\n\r\n<P> <I>Stk. 3.</I> For skoler, hvis vedtægtsforslag er modtaget i  \r\n\r\n Undervisningsministeriet inden den 8. maj 1996, gælder de hidtidige  \r\n\r\n godkendelsesregler. Skolerne kan kun modtage tilskud i overensstemmelse med  \r\n\r\n tilskudsbetingelserne.&#171; </P>  \r\n\r\n<P>Til § 6 <B>7)</B> Paragraffen udgår. </P>  \r\n\r\n<P>Til § 8 <B>8)</B> Efter stk. 3 indsættes som nyt stykke: </P>  \r\n\r\n<P> <I>&#187;Stk. 4.</I> For skoler, der har modtaget tilsagn om tilskud  \r\n\r\n indtil 31. juli 1997, har stk. 1-3 først virkning fra den 1. august 1997, for  \r\n\r\n så vidt angår disse tilsagn.&#171; </P>  \r\n\r\n<P> <B>9)</B> Efter § 9 indsættes som ny paragraf: </P>  \r\n\r\n<P> <B>&#187;§ 01</B> Til de i §§ 7-9 nævnte skoler og kurser ydes der ikke  \r\n\r\n statslige tilskud i medfør af § 11, stk. 1 og 2, i lov om den fri  \r\n\r\n ungdomsuddannelse til uddannelsesplaner, der indgås eller ændres væsentligt  \r\n\r\n efter den 24. maj 1996.&#171; </P>  \r\n\r\n<P>Bemærkninger </P>  \r\n\r\n<P>Til nr. 1, 3, 4 og 5 Det findes bedst stemmende med princippet om selveje,  \r\n\r\n at en fri kostskole er eneejer af skolens bygninger. Særligt for kostskoler  \r\n\r\n gælder endvidere, at deres boligbehov er af en meget speciel karakter på  \r\n\r\n grund af kostafdelingen, hvilket betyder, at der er tale om specielle  \r\n\r\n lejemål, der let kan give udlejer en monopolagtig fordel til skade for  \r\n\r\n skolen. </P>  \r\n\r\n<P>Det foreslås derfor, at kostskoler, der den 8. maj 1996 eller senere søger  \r\n\r\n om godkendelse, som betingelse for at blive godkendt skal være eneejer af en  \r\n\r\n meget stor og sammenhængende del af skolens bygninger til såvel undervisning  \r\n\r\n som kostskoleformål. </P>  \r\n\r\n<P>Lejemål for en lille del af skolens bygninger eller arealer vil være  \r\n\r\n acceptabel. Det vil typisk dreje sig om lejemål til idrætsformål og lignende.  \r\n\r\n Om kravene til, hvor store skolens bygnings- og arealudgifter må være,  \r\n\r\n henvises til de fremsatte ændringsforslag til L 218 og L 219. </P>  \r\n\r\n<P>Skolen skal være eneejer, dvs., at der ikke kan være tale om ejerskab i  \r\n\r\n form af aktie- eller andelsselskaber, ideelt sameje eller lignende. </P>  \r\n\r\n<P>Ejerforholdet, dets karakter og økonomi skal dokumenteres ved ansøgning om  \r\n\r\n godkendelse. </P>  \r\n\r\n<P>Til nr. 2 Konsekvensændring som følge af ændringsforslag nr. 1. </P>  \r\n\r\n<P>Til nr. 6 På grund af den usikkerhed, der er opstået vedrørende  \r\n\r\n ansøgningsfrister, forkortes den gældende ansøgningsfrist på 14 måneder til  \r\n\r\n 12 måneder. Den frist vil administrativt blive fastsat for tiden fremover.  \r\n\r\n</P>  \r\n\r\n<P>Til nr. 8 Da enkelte frie grundskoler har modtaget tilskudsmeddelelse  \r\n\r\n vedrørende specialundervisning m.v., der angår skoleåret 1996/97, har  \r\n\r\n skolerne fået et retskrav på udbetaling af tilskud indtil den 31. juli 1997,  \r\n\r\n der medfører, at bestemmelsen i § 8 først kan anvendes for tilskud, der  \r\n\r\n vedrører perioden efter denne dato. </P>  \r\n\r\n<P>Til nr. 9 Efter § 11, stk. 1, i lov om den fri ungdomsuddannelse ydes der  \r\n\r\n ikke tilskud til de enkelte uddannelsesdele, der er offentligt finansieret  \r\n\r\n efter anden lovgivning. For uddannelsesdele, der ikke er offentligt  \r\n\r\n finansieret, yder staten efter samme bestemmelse et tilskud pr. elevuge.  \r\n\r\n Dette indebærer, at Tvindskolerne vil kunne få tilskud til de  \r\n\r\n uddannelseselementer, som elever på den fri ungdomsuddannelse gennemfører på  \r\n\r\n Tvindskoler, selv om det normale tilskud fratages skolerne. Dette muliggør  \r\n\r\n også, at Tvindskolerne vil kunne specialisere sig som uddannelsesansvarlige  \r\n\r\n institutioner for den fri ungdomsuddannelse. </P>  \r\n\r\n<P>Den fri ungdomsuddannelse forankres i de skoleformer, der har rod i den  \r\n\r\n folkeoplysende tradition, herunder de frie kostskoler. Disse skoleformer er  \r\n\r\n fremhævet i loven som potentielle uddannelsesansvarlige skoler. Deltagelse i  \r\n\r\n undervisningen som led i en fri ungdomsuddannelse finansieres ifølge § 10 i  \r\n\r\n lov om den fri ungdomsuddannelse normalt som fastsat i den for den pågældende  \r\n\r\n skoleform gældende lovgivning. I denne situation, hvor det normale tilskud  \r\n\r\n fratages Tvindskolerne, fordi de er del af en skolekoncern, foreslås det, at  \r\n\r\n disse skoler heller ikke skal kunne opnå tilskud efter § 11, stk. 1, i lov om  \r\n\r\n den fri ungdomsuddannelse til uddannelsesdele i uddannelsesaftaler, der  \r\n\r\n indgås eller ændres væsentligt efter den 24. maj 1996. </P>  \r\n\r\n<P>Efter § 11, stk. 2, i lov om den fri ungdomsuddannelse ydes der tilskud  \r\n\r\n til rådgivning, vejledning og administration på i alt 10.000 kr. (niveau  \r\n\r\n 1995) pr. elev, som skolen udarbejder en uddannelsesplan for. Af samme grunde  \r\n\r\n som anført ovenfor foreslås det, at der ikke ydes dette tilskud til de i §§  \r\n\r\n 7-9 nævnte skoler for uddannelsesplaner, der er underskrevet efter den 24.  \r\n\r\n maj 1996. </P>  \r\n\r\n<P>Anne-Marie Meldgaard (S) nfmd. <I>Hans Peter Baadsgaard (S) Poul Erik  \r\n\r\n Dyrlund (S) Lis Greibe (S) Jens Peter Vernersen (S) Aage Frandsen (SF)  \r\n\r\n Elsebeth Gerner Nielsen (RV) Bruno Jerup (EL) Addi Andersen (CD) Anders  \r\n\r\n Mølgaard (V) Hanne Severinsen (V)</I> fmd. <I>Tom Behnke (FP) Ulla Tørnæs (V)  \r\n\r\n Frank Dahlgaard (KF) Lene Espersen (KF) John Vinther (KF) Kristian Thulesen  \r\n\r\n Dahl (DF)</I>  <B>Bilag </B></P>  \r\n\r\n<P>Et af udvalgets spørgsmål til undervisningsministeren og dennes svar herpå  \r\n\r\n samt Justitsministeriets notat af 13. maj 1996 om visse forfatnings- og  \r\n\r\n menneskeretlige spørgsmål i forbindelse </P>  \r\n\r\n<P>med lovforslaget </P>  \r\n\r\n<P>Undervisningsministeriet </P>  \r\n\r\n<P> <I>Spørgsmål 158:</I>  </P>  \r\n\r\n<P>&#187;På hvilken måde afgrænses kravet til skolernes uafhængighed i § 10,  \r\n\r\n stk. 1, nr. 2, når der henses til bemærkningerne til bestemmelsen: </P>  \r\n\r\n<P>&#187;Skolerne må ikke indgå i et styret fællesskab eller på anden måde  \r\n\r\n være styret af uvedkommende eller udefra kommende interesse.&#171; Svaret  \r\n\r\n bedes især relatere sig til skoler, der er oprettet på fælles religiøst eller  \r\n\r\n ideologisk grundlag.' </P>  \r\n\r\n<P> <I>Svar:</I>  </P>  \r\n\r\n<P>Jeg henviser til mit svar på spørgsmål 149, men skal endnu en gang  \r\n\r\n understrege, at kravet om uafhængighed er et krav om at være <I>økonomisk og  \r\n\r\n juridisk</I> uafhængig, således at skolens <I>drift</I> sker til varetagelse  \r\n\r\n af skolens egne interesser. Den nye lovbestemmelse lægger ingen hindringer i  \r\n\r\n vejen for, at den enkelte skole oprettes på religiøst eller ideologisk  \r\n\r\n grundlag. Den lægger heller ikke hindringer i vejen for et gensidigt,  \r\n\r\n pædagogisk samarbejde. </P>  \r\n\r\n<P>Med venlig hilsen </P>  \r\n\r\n<P>Ole Vig Jensen </P>  \r\n\r\n<P>Justitsministeriet </P>  \r\n\r\n<P> <B>NOTAT</B>  </P>  \r\n\r\n<P>om </P>  \r\n\r\n<P> <I>visse forfatnings- og menneskeretlige spørgsmål i forbindelse med  \r\n\r\n Undervisningsministeriets </I></P>  \r\n\r\n<P>lovforslag nr. L 268 om bl.a. bortfald af økonomisk tilskud til  \r\n\r\n Tvindskolerne </P>  \r\n\r\n<P> <B>1. Indledning</B>  </P>  \r\n\r\n<P> <I>1.1.</I> Undervisningsministeriet har den 8. maj 1996 fremsat forslag  \r\n\r\n til lov om ændring af lov om folkehøjskoler, efterskoler, husholdningsskoler  \r\n\r\n og håndarbejdsskoler, lov om friskoler og private grundskoler m.v., lov om  \r\n\r\n gymnasiet m.v. og lov om kursus til højere forberedelseseksamen og om  \r\n\r\n studieforberedende enkeltfagsundervisning for voksne m.v. (L 268). </P>  \r\n\r\n<P>Lovforslaget indebærer bl.a. en ændring af de generelle krav til  \r\n\r\n selvejende uddannelsesinstitutioner, der er omfattet af den nævnte  \r\n\r\n lovgivning, samt en udvidet adgang til at tilbagekalde meddelte godkendelser  \r\n\r\n og tilskud til institutionerne. </P>  \r\n\r\n<P>Forslaget indeholder desuden bestemmelser om, at der i en to-årig periode  \r\n\r\n ikke kan godkendes og ydes tilskud til nye skoler. </P>  \r\n\r\n<P>Endelig foreslås det, at 32 navngivne skoler tilknyttet skolesamvirket  \r\n\r\n Tvind med virkning fra den 1. januar 1997 ikke længere skal kunne modtage  \r\n\r\n tilskud fra stat og kommuner, ligesom ydelser til elever på disse skoler  \r\n\r\n ligeledes vil bortfalde fra denne dato. </P>  \r\n\r\n<P>Lovforslaget skal ses i sammenhæng med de ændringer af de nævnte love, der  \r\n\r\n er indeholdt i forslag til lov om ændring af lov om friskoler m.v., lov om  \r\n\r\n gymnasiet m.v. og lov om kursus til højere forberedelseseksamen og  \r\n\r\n studieforberedende enkeltfagsundervisning for voksne (L 218) og forslag til  \r\n\r\n lov om ændring af lov om folkehøjskoler, efterskoler, husholdningsskoler og  \r\n\r\n håndarbejdsskoler (L 219). </P>  \r\n\r\n<P> <I>1.2.</I> Der er i den offentlige debat rejst spørgsmål om  \r\n\r\n foreneligheden mellem bestemmelserne i §§ 7-9 i lovforslag nr. L 268 på den  \r\n\r\n ene side og grundloven og Den Europæiske Menneskerettighedskonvention på den  \r\n\r\n anden side. </P>  \r\n\r\n<P>I forbindelse med den tekniske gennemgang af lovforslaget har  \r\n\r\n Justitsministeriet over for Undervisningsministeriet givet udtryk for, at de  \r\n\r\n nævnte bestemmelser må give anledning til principielle retspolitiske  \r\n\r\n overvejelser. Justitsministeriet har imidlertid samtidig tilkendegivet, at  \r\n\r\n man ikke finder, at lovforslaget er i strid med grundloven eller Den  \r\n\r\n Europæiske Menneskerettighedskonvention. </P>  \r\n\r\n<P>Notatets pkt. 5 indeholder en nærmere gennemgang af de forfatnings- og  \r\n\r\n menneskeretlige spørgsmål. Forinden redegøres der for de gældende regler på  \r\n\r\n området (pkt. 2), for indholdet af Undervisningsministeriets lovforslag nr. L  \r\n\r\n 218 og 219 (pkt. 3) og for indholdet af det nu foreliggende lovforslag nr. L  \r\n\r\n 268 (pkt. 4). </P>  \r\n\r\n<P>Notatet indeholder i pkt. 6 nogle afsluttende bemærkninger. </P>  \r\n\r\n<P> <B>2. Gældende ret</B>  </P>  \r\n\r\n<P> <I>2.1. Lov om folkehøjskoler, efterskoler, husholdningsskoler og  \r\n\r\n håndarbejdsskoler </I></P>  \r\n\r\n<P>2.1.1. Ifølge § 1, stk. 1, i lov om folkehøjskoler, efterskoler,  \r\n\r\n husholdningsskoler og håndarbejdsskoler, jf. lovbekendtgørelse nr. 1191 af  \r\n\r\n 23. november 1993, som senest ændret ved § 2 i lov nr. 310 af 24. april 1996,  \r\n\r\n har de såkaldte frie kostskoler til formål at tilbyde undervisning og kurser,  \r\n\r\n hvis hovedsigte er folkelig oplysning. Undervisningen er af almendannende  \r\n\r\n karakter. </P>  \r\n\r\n<P>Loven indeholder en godkendelsesordning for de omfattede skoler. Det er  \r\n\r\n imidlertid ingen betingelse for at drive højskolevirksomhed m.v., at der  \r\n\r\n foreligger en godkendelse efter loven. Det er således muligt at drive de  \r\n\r\n omhandlede former for skoler, selv om godkendelse ikke foreligger. Dette  \r\n\r\n indebærer blot, at man ikke bliver omfattet af lovens regler og således ikke  \r\n\r\n vil kunne opnå tilskud i henhold til loven. For efterskoler,  \r\n\r\n husholdningsskoler og håndarbejdsskoler medfører en manglende godkendelse  \r\n\r\n endvidere, at man ikke kan afholde folkeskolens afsluttende prøver efter  \r\n\r\n folkeskolelovens regler. </P>  \r\n\r\n<P> <I>2.1.2.</I> Ifølge lovens § 1, stk. 2, skal skoler omfattet af loven  \r\n\r\n<I>godkendes</I> af undervisningsministeren. </P>  \r\n\r\n<P>De nærmere betingelser for godkendelse af frie kostskoler fremgår af  \r\n\r\n lovens § 10, stk. 1, der er sålydende: </P>  \r\n\r\n<P> <B>&#187;§ 10.</B> Undervisningsministeren godkender en fri kostskole,  \r\n\r\n når følgende betingelser er opfyldt: </P>  \r\n\r\n<P>1) Skolen skal være en selvejende institution, hvis vedtægtsbestemmelser  \r\n\r\n om formål, styrelse og økonomiske forhold er godkendt af ministeren, </P>  \r\n\r\n<P>2) have en skolekreds eller et repræsentantskab, der står bag skolens  \r\n\r\n oprettelse og virksomhed, </P>  \r\n\r\n<P>3) råde over egnede og tilstrækkelige elevværelser, forstander- og  \r\n\r\n lærerboliger, kostforplejnings- og opholdsarealer, undervisningslokaler og  \r\n\r\n udstyr, udgøre en geografisk og bygningsmæssig enhed og </P>  \r\n\r\n<P>4) kunne begynde sin virksomhed på et rimeligt økonomisk grundlag.&#171;  \r\n\r\n</P>  \r\n\r\n<P>Ifølge bestemmelsen i § 10, stk. 2, kan undervisningsministeren fastsætte  \r\n\r\n nærmere regler om betingelserne i stk. 1, herunder bl.a. om ansøgningsfrister  \r\n\r\n og ansøgningsprocedurer. </P>  \r\n\r\n<P>I medfør af bl.a. denne bestemmelse har Undervisningsministeriet udstedt  \r\n\r\n bekendtgørelse nr. 734 af 7. september 1995 om tilskud m.v. til  \r\n\r\n folkehøjskoler, efterskoler, husholdningsskoler og håndarbejdsskoler. </P>  \r\n\r\n<P>Af bekendtgørelsens § 1 følger, at ansøgning om godkendelse af en fri  \r\n\r\n kostskole, for så vidt angår vedtægtsbestemmelserne, skal være  \r\n\r\n Undervisningsministeriet i hænde senest 14 måneder før, skolevirksomheden  \r\n\r\n ønskes begyndt. Ansøgning om godkendelse af lokaler samt etablerings- og  \r\n\r\n driftsbudget skal være ministeriet i hænde senest 8 måneder før skolens  \r\n\r\n start. </P>  \r\n\r\n<P>Efter bestemmelsen i lovens § 11, stk. 1, tilbagekalder  \r\n\r\n undervisningsministeren godkendelsen af en skole, som ikke opfylder  \r\n\r\n betingelserne i § 10, stk. 1, nr. 1-3, eller regler herom fastsat efter § 10,  \r\n\r\n stk. 2. Tilsvarende gælder, hvis undervisningen ikke er i overensstemmelse  \r\n\r\n med lovens regler, eller hvis undervisningen eller øvrige forhold findes  \r\n\r\n åbenbart i strid med sædvanlig praksis for den pågældende skoleform. </P>  \r\n\r\n<P>Kravet om godkendelse er i sig selv et formsspørgsmål, idet det afgørende  \r\n\r\n formål med godkendelsen er at afgrænse kredsen af frie kostskoler, som kan  \r\n\r\n komme i betragtning til statstilskud. Dog muliggør godkendelsesordningen som  \r\n\r\n tidligere nævnt, at visse af de frie kostskoler kan afholde afsluttende  \r\n\r\n prøver efter folkeskolelovens regler. </P>  \r\n\r\n<P> <I>2.1.3.</I> Ifølge bestemmelserne i lovens kapitel 3 yder staten  \r\n\r\n<I>tilskud</I> til godkendte frie kostskoler, der opfylder en række  \r\n\r\n betingelser. Betingelserne for at opnå tilskud fremgår af bestemmelserne i §§  \r\n\r\n 14-20. </P>  \r\n\r\n<P>Ifølge § 14 er det således bl.a. en betingelse for at opnå tilskud, at  \r\n\r\n skolen har mindst 24 årselever i det skoleår, der slutter i kalenderåret før  \r\n\r\n finansåret, eller som gennemsnit af dette skoleår og de to foregående  \r\n\r\n skoleår. Skoleåret går fra den 1. august til den 31. juli. Indtil den 1.  \r\n\r\n januar 1999 er kravet for nogle skoler dog kun 18 årselever, jf. herved  \r\n\r\n lovens § 53, stk. 4, der henviser til den tidligere gældende højskolelovs §  \r\n\r\n 11, stk. 1, nr. 2. </P>  \r\n\r\n<P>Bestemmelsen indebærer, at det først efter den 31. juli i et givet år vil  \r\n\r\n være muligt at tage stilling til, om en skole opfylder betingelserne for at  \r\n\r\n opnå tilskud for det næste finansår. </P>  \r\n\r\n<P>Statens tilskud til skolerne ydes som et driftstilskud beregnet ud fra  \r\n\r\n antal årselever, jf. lovens § 23, og et bygningstilskud, jf. § 25. Der ydes  \r\n\r\n desuden tilskud til undervisning af svært handicappede og til  \r\n\r\n specialundervisning. Herudover kan der ydes tilskud til efteruddannelse og  \r\n\r\n forsøgs- og udviklingsarbejde. </P>  \r\n\r\n<P>Ifølge lovens § 37 og § 38 yder staten endelig under nærmere angivne  \r\n\r\n betingelser elevstøtte til at nedsætte elevbetalingen på kurser, der varer  \r\n\r\n mindst to uger. Tilsvarende yder den kommune, hvor en elev på en efterskole  \r\n\r\n er tilmeldt folkeregisteret, støtte til nedsættelse af elevbetalingen, jf.  \r\n\r\n herved lovens § 42. </P>  \r\n\r\n<P>Tilskud til nye skoler udbetales efter § 20 i bekendtgørelse nr. 734 af 7.  \r\n\r\n september 1995 om tilskud m.v. til folkehøjskoler, efterskoler,  \r\n\r\n husholdningsskoler og håndarbejdsskoler, når skolen har opnået 24 årselever,  \r\n\r\n været i virksomhed i 20 uger og afholdt enten 20 uger af et kursus på mere  \r\n\r\n end 20 uger, 1 kursus på mindst 20 uger eller mindst 2 kurser a mindst 12  \r\n\r\n uger. Efter bestemmelsens stk. 2 kan tilskud dog udbetales tidligere, hvis et  \r\n\r\n pengeinstitut stiller garanti for tilbagebetaling af de udbetalte beløb. </P>  \r\n\r\n<P>For skoler, som ikke følger bestemmelserne i loven eller regler udstedt i  \r\n\r\n medfør heraf, er der efter bestemmelsen i lovens § 21, stk. 2, mulighed for  \r\n\r\n at tilbageholde et tilskud eller lade tilskud bortfalde, eventuelt kræve  \r\n\r\n tilskud tilbagebetalt, hvis grundlaget for tilskudsberegningen har været  \r\n\r\n fejlagtigt. </P>  \r\n\r\n<P> <I>2.2. Lov om friskoler og private grundskoler </I></P>  \r\n\r\n<P>2.2.1. Ifølge § 1, stk. 1, i lov om friskoler og private grundskoler, jf.  \r\n\r\n lovbekendtgørelse nr. 524 af 22. juni 1995, som ændret senest ved § 1 i lov  \r\n\r\n nr. 310 af 24. april 1996, har de såkaldte frie grundskoler til formål at  \r\n\r\n give undervisning inden for 1.-9. klassetrin. Undervisningen kan have til  \r\n\r\n formål at forberede til folkeskolens afsluttende prøver.  \r\n\r\n Undervisningsministeren kan således ifølge § 1, stk. 2, meddele lederen af en  \r\n\r\n fri grundskole ret til at afholde folkeskolens afsluttende prøver efter de  \r\n\r\n regler, der gælder for folkeskolen. </P>  \r\n\r\n<P>Oprettelsen af en fri grundskole skal ikke <I>godkendes</I> af  \r\n\r\n undervisningsministeren. Der er således ikke i forhold til  \r\n\r\n Undervisningsministeriet generelle proceduremæssige forskrifter, der skal  \r\n\r\n iagttages, før en fri grundskole kan etableres. Efter lovens § 8, stk. 1,  \r\n\r\n stilles alene krav om, at oprettelsen af en sådan skole anmeldes for  \r\n\r\n kommunalbestyrelsen i skolekommunen. </P>  \r\n\r\n<P>Kun hvis en friskole ønsker tilskud efter lov om friskoler og private  \r\n\r\n grundskoler, gælder der en række procedureregler i forhold til  \r\n\r\n Undervisningsministeriet. Disse regler følger dels af selve loven, dels af  \r\n\r\n reglerne i bekendtgørelse nr. 1059 af 14. december 1994, som ændret ved  \r\n\r\n bekendtgørelse nr. 646 af 24. juli 1995, om tilskud til friskoler og private  \r\n\r\n grundskoler m.v. </P>  \r\n\r\n<P>Således fremgår det af lovens § 5, stk. 1, at &#187;frie grundskoler, der  \r\n\r\n modtager tilskud i henhold til denne lov, skal være selvejende institutioner,  \r\n\r\n hvis vedtægtsbestemmelser om styrelse og økonomiske forhold godkendes af  \r\n\r\n undervisningsministeren . . . .&#171;. For frie grundskoler, der ønsker  \r\n\r\n tilskud, gælder desuden efter lovens § 8 et særligt anmeldelseskrav. </P>  \r\n\r\n<P>Fremgangsmåden ved oprettelse af en fri grundskole, som søger om  \r\n\r\n statstilskud, er nærmere reguleret i kapitel 1 i bekendtgørelsen. Det fremgår  \r\n\r\n således af § 1, stk. 1, at anmeldelse om oprettelse skal være  \r\n\r\n Undervisningsministeriet i hænde senest den 1. februar forud for det skoleår,  \r\n\r\n for hvilket skolen ønsker tilskud. </P>  \r\n\r\n<P>Snarest efter anmeldelsen og senest den 1. april forud for det skoleår,  \r\n\r\n for hvilket skolen ønsker tilskud, skal udkast til vedtægter være sendt til  \r\n\r\n undervisningsministeren, jf. herved bekendtgørelsens § 3. </P>  \r\n\r\n<P>Der eksisterer i dag enkelte skoler, som ikke ønsker at modtage  \r\n\r\n statstilskud. Endvidere er der skoler, som i kortere perioder ikke opfylder  \r\n\r\n f.eks. elevtalskravene, og som derfor ikke kan modtage statstilskud. For  \r\n\r\n sådanne skoler gælder en række af lovens bestemmelser ikke, jf. herved § 33.  \r\n\r\n Det kræves således ikke af disse skoler, at de er selvejende institutioner  \r\n\r\n eller opfylder tilskudsbetingelserne, ligesom der ikke stilles de samme krav  \r\n\r\n til regnskab og revision. </P>  \r\n\r\n<P> <I>2.2.2.</I> I <I>tilskudsordningen</I> indgår dels et generelt  \r\n\r\n driftstilskud, hvis samlede størrelse fastsættes på finansloven på grundlag  \r\n\r\n af antallet af årselever, dels et gennemsnitligt tilskud pr. årselev med  \r\n\r\n udgangspunkt i den seneste regnskabsopgjorte udgift pr. elev i folkeskolen  \r\n\r\n pris- og lønreguleret frem til det aktuelle finansår, jf. herved lovens § 10.  \r\n\r\n</P>  \r\n\r\n<P>Det samlede tilskud fordeles (efter fradrag af nogle særlige  \r\n\r\n tilskudspuljer til specialundervisning m.v.) til de enkelte skoler ud fra et  \r\n\r\n fordelingsforhold, der fastsættes i de enkelte finanslove, samt ud fra  \r\n\r\n kriterier, der er nævnt i loven, jf. herved lovens § 11. </P>  \r\n\r\n<P>I tilskudsordningen indgår derudover bygningstilskud, tilskud til  \r\n\r\n kostafdelinger og skolefritidsordninger, tilskud til nedbringelse af  \r\n\r\n skolepenge og betaling for ophold på kostafdeling m.v., jf. herved lovens §§  \r\n\r\n 12-17. Der er endvidere mulighed for kommunale tilskud. </P>  \r\n\r\n<P>Tilskudsbetingelserne fremgår bl.a. af bestemmelserne i §§ 18-21. </P>  \r\n\r\n<P>Ifølge § 18, stk. 1, skal tilskud i henhold til loven anvendes til skole-  \r\n\r\n og undervisningsvirksomhed. </P>  \r\n\r\n<P>Tilskud kan ifølge § 19, stk. 1, kun ydes til skoler, som har mindst 28  \r\n\r\n elever i alt på 1.-7. klassetrin beregnet enten som elevtallet pr. 5.  \r\n\r\n september året før finansåret eller som et gennemsnit af elevtallene pr. 5.  \r\n\r\n september året før finansåret og det forudgående år. </P>  \r\n\r\n<P>Denne bestemmelse indebærer, at det først efter den 5. september i et  \r\n\r\n givet år vil være muligt at tage stilling til, om en skole opfylder  \r\n\r\n betingelserne for at opnå tilskud for det næste finansår. </P>  \r\n\r\n<P>For nyoprettede skoler gælder en særlig regel om opgørelsen af elever.  \r\n\r\n</P>  \r\n\r\n<P>For skoler, som ikke følger bestemmelserne i loven eller regler udstedt i  \r\n\r\n medfør heraf, er der efter bestemmelsen i lovens § 21, stk. 2, mulighed for  \r\n\r\n at tilbageholde et tilskud eller lade tilskud bortfalde, eventuelt kræve  \r\n\r\n tilskud tilbagebetalt, hvis grundlaget for tilskudsberegningen har været  \r\n\r\n fejlagtigt. </P>  \r\n\r\n<P> <I>2.3. Lov om gymnasiet og lov om hf-kursus</I>  </P>  \r\n\r\n<P>Ifølge § 7, stk. 1, i lov om gymnasiet, jf. lovbekendtgørelse nr. 536 af  \r\n\r\n 23. juni 1995, kan undervisningsministeren godkende, at private opretter  \r\n\r\n gymnasieskoler. Private gymnasieskoler skal ifølge stk. 5 i bestemmelsen være  \r\n\r\n selvejende institutioner, hvis vedtægter godkendes af undervisningsministeren  \r\n\r\n efter nærmere fastsatte regler. En godkendelse kan ifølge stk. 6  \r\n\r\n tilbagekaldes, hvis skolen ikke overholder fastsatte regler. </P>  \r\n\r\n<P>Staten yder et generelt driftstilskud til private gymnasieskoler, jf.  \r\n\r\n herved lovens § 18a. Der ydes endvidere bygningstilskud, tilskud til  \r\n\r\n kostafdelinger, tilskud til nedbringelse af betaling for undervisningen m.v.,  \r\n\r\n jf. herved §§ 18a-18f. Tilskudsbetingelserne fremgår af lovens §§ 18h-18n.  \r\n\r\n</P>  \r\n\r\n<P>Tilsvarende kan undervisningsministeren efter bestemmelsen i § 18, stk. 1,  \r\n\r\n i lov om kursus til højere forberedelseseksamen og om studieforberedende  \r\n\r\n enkeltfagsundervisning for voksne m.v., jf. lovbekendtgørelse nr. 537 af 23.  \r\n\r\n juni 1995, godkende, at private opretter kurser, der tilbyder undervisning i  \r\n\r\n henhold til loven. Private kurser skal ifølge § 18, stk. 5, være selvejende  \r\n\r\n institutioner, hvis vedtægter godkendes af undervisningsministeren efter  \r\n\r\n nærmere fastsatte regler. En godkendelse kan tilbagekaldes, hvis kurset ikke  \r\n\r\n overholder fastsatte regler, jf. § 18, stk. 6. </P>  \r\n\r\n<P>Ifølge § 30a yder staten et generelt driftstilskud til private kurser. Der  \r\n\r\n ydes endvidere bygningstilskud og tilskud til nedbringelse af betaling for  \r\n\r\n undervisning m.v., jf. §§ 30c-30h. Tilskudbetingelserne fremgår af  \r\n\r\n bestemmelserne i §§ 30i-30n. </P>  \r\n\r\n<P> <B>3. Undervisningsministeriets lovforslag nr. L 218 og L 219</B>  </P>  \r\n\r\n<P>Ved lovforslag nr. L 218 og L 219 (fremsat den 13. marts 1996) foreslås en  \r\n\r\n række ændringer af de under pkt. 2 nævnte love. Lovforslagene har bl.a. til  \r\n\r\n formål at præsicere kravet i de af lovforslaget omfattede love om, at  \r\n\r\n skolerne/kurserne skal være selvejende institutioner. Det fremgår af  \r\n\r\n bemærkningerne til lovforslagene, at en central del i selvejebegrebet er  \r\n\r\n kravet om uafhængighed i ledelsesmæssig og økonomisk henseende. Hovedsigtet  \r\n\r\n med lovforslagene er således at præcisere dette og samtidig at ændre enkelte  \r\n\r\n bestemmelser herom. </P>  \r\n\r\n<P>Lovforslagene indeholder bl.a. bestemmelser om, at tilskuddet og skolernes  \r\n\r\n øvrige midler skal anvendes inden for den enkelte skoles formål. Det årlige  \r\n\r\n driftstilskud skal således forblive skolens ejendom og anvendes til styrkelse  \r\n\r\n af dens økonomi, så ingen del af dens midler kommer andre formål end skolens  \r\n\r\n til gode. </P>  \r\n\r\n<P>Lovforslagene indeholder også en ændring af betingelserne for at  \r\n\r\n tilbagekalde tilskud. Således foreslås det, at bestemmelsen i § 21, stk. 2, i  \r\n\r\n<I>loven om frie kostskoler</I> affattes således: </P>  \r\n\r\n<P> <I>&#187;Stk. 2.</I> Undervisningsministeren kan for skoler, der ikke  \r\n\r\n følger bestemmelserne i denne lov, de regler eller aftaler, der er fastsat  \r\n\r\n eller aftalt i henhold til loven, eller undervisningsministerens påbud,  \r\n\r\n tilbageholde tilskud, lade tilskud bortfalde helt eller delvis eller kræve  \r\n\r\n tilskud tilbagebetalt helt eller delvis. Undervisningsministeren kan desuden  \r\n\r\n kræve tilskud tilbagebetalt, hvis grundlaget for tilskudsberegningen i øvrigt  \r\n\r\n har været fejlagtig.&#171; </P>  \r\n\r\n<P>Tilsvarende bestemmelser foreslås indført i loven om frie grundskoler,  \r\n\r\n gymnasieloven og loven om hf-kurser. </P>  \r\n\r\n<P>I disse love foreslås bestemmelsen i øvrigt suppleret af en yderligere  \r\n\r\n regel om tilskudsberettigelse. Bestemmelsen, der foreslås indsat i loven om  \r\n\r\n frie grundskoler som § 21, stk. 5, er sålydende: </P>  \r\n\r\n<P>&#187;Undervisningsministeren kan for skoler, der gentagne gange ikke  \r\n\r\n følger bestemmelserne i denne lov, de regler eller aftaler, der er fastsat  \r\n\r\n eller aftalt i henhold til loven, eller undervisningsministerens påbud,  \r\n\r\n træffe afgørelse om, at skolen ikke fremover er tilskudsberettiget.&#171;  \r\n\r\n</P>  \r\n\r\n<P>En tilsvarende bestemmelse foreslås indsat i gymnasieloven som § 18 l,  \r\n\r\n stk. 5, og i loven om hf-kurser som § 30 m, stk. 5. </P>  \r\n\r\n<P> <B>4. Undervisningsministeriets lovforslag nr. L 268</B>  </P>  \r\n\r\n<P> <I>4.1. Indledning</I>  </P>  \r\n\r\n<P>Lovforslag nr. L 268 indeholder i §§ 1-4 forslag til nogle generelle  \r\n\r\n ændringer af de under pkt. 2 nævnte love. I § 6 foreslås for en to-årig  \r\n\r\n periode et generelt stop for godkendelse af nye frie kostskoler og private  \r\n\r\n gymnasier og hf-kurser og et stop for tilskud til frie grundskoler. §§ 7-10  \r\n\r\n vedrører ophør af tilskud m.v. til en række navngivne skoler. </P>  \r\n\r\n<P>Baggrunden for fremsættelsen af lovforslaget er beskrevet nærmere i de  \r\n\r\n almindelige bemærkninger til forslaget. Der anføres bl.a. følgende: </P>  \r\n\r\n<P>&#187;Lovforslaget fremsættes i forlængelse af de den 13. marts 1996  \r\n\r\n fremsatte lovforslag, L 218 og L 219. Disse lovforslag har bl.a. til formål  \r\n\r\n at klargøre den gældende lovgivnings krav om, at de frie skoler skal være  \r\n\r\n selvejende institutioner. </P>  \r\n\r\n<P>Lovforslaget har til formål yderligere at beskrive kravene til de  \r\n\r\n selvejende uddannelsesinstitutioner samt udbygge adgangen til at trække  \r\n\r\n godkendelse og tilskud tilbage. </P>  \r\n\r\n<P>På baggrund af flere undersøgelser af skolerne, der har været tilknyttet  \r\n\r\n Skolesamvirket Tvind, foreslås det samtidig, at disse skoler efter den 31.  \r\n\r\n december 1996 ikke kan modtage tilskud fra stat og kommune i henhold til  \r\n\r\n lovgivningen om frie skoler . . .&#171;. </P>  \r\n\r\n<P> <I>4.2. De generelle ændringer i lovgivningen om frie skoler </I></P>  \r\n\r\n<P>4.2.1. Lovforslagets §§ 1-4, der indeholder forslag til en række ændringer  \r\n\r\n i lovgivningen om frie skoler, har til formål yderligere at præcisere kravene  \r\n\r\n til de selvejende uddannelsesinstitutioner samt udbygge adgangen til at  \r\n\r\n trække godkendelse og tilskud tilbage. </P>  \r\n\r\n<P> <I>4.2.2.</I> For så vidt angår <I>lov om folkehøjskoler, efterskoler,  \r\n\r\n husholdningsskoler og håndarbejdsskoler,</I> foreslås der i § 10, stk. 1, om  \r\n\r\n godkendelse af en fri kostskole efter nr. 1 indsat et nyt nummer, der  \r\n\r\n affattes således: </P>  \r\n\r\n<P>&#187;2) skolen skal i sit virke som selvejende uddannelsesinstitution  \r\n\r\n være uafhængig, og skolens midler må alene komme skolens skole- og  \r\n\r\n undervisningsvirksomhed til gode,&#187;. </P>  \r\n\r\n<P>Det foreslås endvidere, at der som § 10, stk. 3, indsættes yderligere en  \r\n\r\n bestemmelse om godkendelse af nye skoler. Bestemmelsen foreslås affattet  \r\n\r\n således: </P>  \r\n\r\n<P> <I>&#187;Stk. 3.</I> Undervisningsministeren kan undlade at godkende en  \r\n\r\n skole, hvis der efter ministerens skøn ikke er tilstrækkelig sikkerhed for,  \r\n\r\n at skolen opfylder kravet i § 10, stk. 1, nr. 2, om uafhængighed og  \r\n\r\n forvaltning af skolens midler. Ministeren træffer sin beslutning navnlig på  \r\n\r\n grundlag af en vurdering af de forhold, der er nævnt i § 11 a, nr. 1-4.&#171;  \r\n\r\n</P>  \r\n\r\n<P>Den foreslåede bestemmelse i § 11 a vedrører mulighederne for at  \r\n\r\n tilbagekalde en godkendelse. Bestemmelsen er sålydende: </P>  \r\n\r\n<P> <B>&#187;§ 11 a.</B> Undervisningsministeren kan endvidere tilbagekalde  \r\n\r\n godkendelsen, såfremt der efter ministerens skøn ikke er tilstrækkelig  \r\n\r\n sikkerhed for, at skolen opfylder kravet i § 10, stk. 1, nr. 2, om  \r\n\r\n uafhængighed og forvaltning af skolens midler. Der kan navnlig lægges vægt  \r\n\r\n på, om </P>  \r\n\r\n<P>1) skolen indgår i et fællesskab eller et samarbejde med skoler,  \r\n\r\n institutioner, fonde, virksomheder, foreninger m.fl., der indebærer en  \r\n\r\n nærliggende risiko for, at skolen styres af andre, </P>  \r\n\r\n<P>2) skolens midler anvendes til formål uden for skolen, </P>  \r\n\r\n<P>3) skolens ledelse og lærere står i et juridisk eller økonomisk  \r\n\r\n afhængighedsforhold til de i nr. 1 nævnte institutioner m.fl., eller </P>  \r\n\r\n<P>4) skolens elever udfører arbejde, herunder indsamlings- og  \r\n\r\n agitationsarbejde eller lignende, på en måde, der er usædvanlig for  \r\n\r\n skoleformen.&#171; </P>  \r\n\r\n<P> <I>4.2.3.</I> I lov om gymnasiet m.v. og lov om kursus til højere  \r\n\r\n forberedelseseksamen og om studieforberedende enkeltfagsundervisning for  \r\n\r\n voksne m.v. foreslås indført tilsvarende bestemmelser om kravene til de  \r\n\r\n selvejende institutioner, om muligheden for at undlade godkendelse og om  \r\n\r\n tilbagekaldelse af en godkendelse. </P>  \r\n\r\n<P> <I>4.2.4.</I> I <I>lov om friskoler og private grundskoler</I> foreslås  \r\n\r\n ligeledes indsat en bestemmelse svarende til de øvrige love om kravene til en  \r\n\r\n selvejende uddannelsesinstitution. Oprettelse af en fri grundskole skal som  \r\n\r\n anført ovenfor ikke godkendes, og lovforslaget indeholder derfor ikke som de  \r\n\r\n øvrige love en bestemmelse om mulighederne for at undlade godkendelse. </P>  \r\n\r\n<P>Med hensyn til tilbagekaldelse af tilskud foreslås det, at der i loven som  \r\n\r\n § 21 a indsættes en bestemmelse svarende til den ovenfor beskrevne regel i §  \r\n\r\n 11 a i loven om de frie kostskoler. </P>  \r\n\r\n<P> <I>4.3. Stop for godkendelse og tilskud til nye skoler</I>  </P>  \r\n\r\n<P>Ud over de således beskrevne generelle ændringer i lovgivningen om frie  \r\n\r\n skoler, der træder i kraft den 1. juli 1996, foreslås det som tidligere  \r\n\r\n nævnt, at der indføres et generelt stop for godkendelse af nye frie  \r\n\r\n kostskoler og private gymnasier og hf-kurser og et stop for tilskud til frie  \r\n\r\n grundskoler for en to-årig periode, jf. herved lovforslagets § 6. </P>  \r\n\r\n<P>Dette indebærer, for så vidt angår frie kostskoler, at der for skoleårene  \r\n\r\n 1996/97 og 1997/98 ikke kan meddeles godkendelse til oprettelse af sådanne  \r\n\r\n skoler, medmindre vedtægtsforslag er modtaget i Undervisningsministeriet  \r\n\r\n inden den 8. maj 1996 (datoen for lovforslagets fremsættelse). </P>  \r\n\r\n<P>Tilsvarende kan der ikke meddeles godkendelse for skoleårene 1996/97 og  \r\n\r\n 1997/98 til oprettelse af private gymnasieskoler og hf-kurser. </P>  \r\n\r\n<P>Frie grundskoler, der ikke har modtaget tilskud i 1996, kan ifølge  \r\n\r\n bestemmelen tidligst modtage tilskud med virkning fra den 1. august 1998.  \r\n\r\n</P>  \r\n\r\n<P>Om baggrunden for indførelsen af dette stop anføres det i bemærkningerne  \r\n\r\n til lovforslaget bl.a., at forslaget &#187;findes nødvendigt af hensyn til  \r\n\r\n videreførelsen af de initiativer, ministeriet har taget i dette og i de  \r\n\r\n allerede forelagte lovforslag.&#171; (Side 9). </P>  \r\n\r\n<P> <I>4.4. Stop for tilskud til Tvindskolerne</I>  </P>  \r\n\r\n<P>§§ 7-10 indeholder de nærmere bestemmelser om skoler tilknyttet  \r\n\r\n Skolesamfundet Tvind. I de almindelige bemærkninger til lovforslaget  \r\n\r\n redegøres der for forløbet af de undersøgelser, der har været foretaget af  \r\n\r\n Tvindskolerne, og der anføres bl.a. følgende om baggrunden for lovforslaget:  \r\n\r\n</P>  \r\n\r\n<P>&#187;Alle disse forhold tilsammen gør, at skolerne afgørende har svigtet  \r\n\r\n den tillid, der er en forudsætning for at være en fri og uafhængig skole, der  \r\n\r\n forvalter de modtagne store offentlige tilskud til størst mulig gavn for  \r\n\r\n eleverne. </P>  \r\n\r\n<P>I forbindelse med de igangværende undersøgelser og forhandlinger må det  \r\n\r\n konstateres, at Undervisningsministeriet ikke mener, at skolernes erklæringer  \r\n\r\n om at ville følge lovgivningen er reel, idet skolernes uafhængighed af  \r\n\r\n bagvedliggende organer, fonde m.v. efter Undervisningsministeriets vurdering  \r\n\r\n kun kan ændres på papiret, men ikke sikres reelt brudt . . . </P>  \r\n\r\n<P>Der må her blive tale om en direkte indgriben over for disse skoler, idet  \r\n\r\n en yderligere opstramning af de i Folketinget den 13. marts 1996 fremsatte  \r\n\r\n lovforslag nr. L 218 og L 219 efter ministeriets vurdering stort set kun vil  \r\n\r\n ramme skoler, hvis forhold ikke er kritisable. </P>  \r\n\r\n<P>Undervisningsministeren har ifølge de gældende love for henholdsvis  \r\n\r\n folkehøjskoler, efterskoler, husholdningsskoler og håndarbejdsskoler samt for  \r\n\r\n friskoler og private grundskoler hjemmel til administrativt at træffe  \r\n\r\n afgørelse, der betyder stop for fremtidig tilskudsbetaling . . . </P>  \r\n\r\n<P>En afgørelse om lukning af et så stort antal skoler er imidlertid så  \r\n\r\n usædvanlig i det danske skolesystem og derfor af så principiel rækkevidde, at  \r\n\r\n det findes nødvendigt at sikre en stillingtagen hertil fra Folketingets side.  \r\n\r\n Hertil kommer, at en administrativ løsning mere sandsynligt end en  \r\n\r\n lovgivningsmæssig løsning vil resultere i et stort antal retssager, der i en  \r\n\r\n årrække vil betyde store og mangeartede omkostninger for samfundet. Også af  \r\n\r\n denne grund bør beslutningen træffes af Folketinget . . .&#171;. </P>  \r\n\r\n<P>§ 7 i lovforslaget vedrører skoler omfattet af loven om de frie  \r\n\r\n kostskoler. Det fremgår af bestemmelsen, at der efter den 31. december 1996  \r\n\r\n ikke ydes statslige og kommunale tilskud i henhold til loven til en række  \r\n\r\n navngivne skoler. Tilsvarende ydes der heller ikke statslig og kommunal  \r\n\r\n elevstøtte eller andre elevydelser i henhold til loven. </P>  \r\n\r\n<P>Om baggrunden for, at skæringsdatoen er sat til den 31. december 1996,  \r\n\r\n anføres følgende i bemærkningerne til bestemmelsen: </P>  \r\n\r\n<P>&#187;Da skolerne i efteråret 1995 har modtaget en tilskudsmeddelelse fra  \r\n\r\n Undervisningsministeriet, der giver skolerne et retskrav på udbetaling af  \r\n\r\n tilskud indtil den 31. december 1996, kan bestemmelserne i §§ 7 og 8 først  \r\n\r\n finde anvendelse på ydelser, der vedrører perioden efter denne dato.&#171;  \r\n\r\n</P>  \r\n\r\n<P>§ 7 indeholder desuden en bestemmelse om, at de nævnte skoler efter den  \r\n\r\n 31. december 1996 ikke har ret til at afholde folkeskolens afsluttende  \r\n\r\n prøver, ligesom Undervisningsministeriets tilsyn med skolerne bortfalder.  \r\n\r\n</P>  \r\n\r\n<P>§ 8 i lovforslaget vedrører en række navngivne skoler omfattet af loven om  \r\n\r\n frie grundskoler. Bestemmelserne i § 8 svarer i øvrigt til § 7. </P>  \r\n\r\n<P>§ 9 vedrører en enkelt skole under godkendelse i henhold til gymnasieloven  \r\n\r\n og loven om hf-kurser. Ifølge bestemmelsen kan der ikke ydes statslige  \r\n\r\n tilskud eller statslige og kommunale elevydelser i henhold til de nævnte love  \r\n\r\n til den pågældende skole. Det fremgår af bemærkningerne til bestemmelsen, at  \r\n\r\n denne skole ikke har modtaget en tilskudsmeddelelse, og at der derfor ikke er  \r\n\r\n behov for at fastsætte en overgangsregel som nævnt i §§ 7 og 8. </P>  \r\n\r\n<P>Endelig indeholder § 10 en bestemmelse om, at de skoler, der er nævnt i §§  \r\n\r\n 7 og 8, for så vidt angår et undervisningsforløb, der fortsætter efter den  \r\n\r\n 31. december 1996, inden undervisningsforløbets begyndelse har pligt til  \r\n\r\n skriftligt at underrette elever og forældre om, at skolen ikke kan modtage  \r\n\r\n offentlige ydelser efter den 31. december 1996. </P>  \r\n\r\n<P> <B>5. Justitsministeriets overvejelser</B>  </P>  \r\n\r\n<P> <I>5.1. Indledning</I>  </P>  \r\n\r\n<P>I den offentlige debat har der navnlig været rejst spørgsmål om forholdet  \r\n\r\n mellem på den ene side bestemmelserne i lovforslagets §§ 7-9 (ophør af  \r\n\r\n tilskud til Tvindskolerne) og på den anden side bestemmelserne i grundlovens  \r\n\r\n § 3 (magtfordelingslæren) og Den Europæiske Menneskerettighedskonventions  \r\n\r\n art. 6 (retten til en retfærdig rettergang). </P>  \r\n\r\n<P>Disse spørgsmål behandles nedenfor under henholdsvis pkt. 5.2 og 5.6. </P>  \r\n\r\n<P>I forbindelse med den lovtekniske gennemgang af de omhandlede bestemmelser  \r\n\r\n har Justitsministeriet tillige gjort sig andre forfatningsretlige  \r\n\r\n overvejelser. Justitsministeriet har således overvejet de nævnte  \r\n\r\n bestemmelsers forhold til grundlovens § 73 (ejendomsrettens ukrænkelighed),  \r\n\r\n til § 76 (skolefriheden) og til en eventuel forfatningsretlig  \r\n\r\n lighedsgrundsætning. </P>  \r\n\r\n<P>Disse spørgsmål behandles nedenfor under pkt. 5.3-5.5. </P>  \r\n\r\n<P> <I>5.2. Forholdet til grundlovens § 3 </I></P>  \r\n\r\n<P>5.2.1. Bestemmelsen i grundlovens § 3 har følgende ordlyd: </P>  \r\n\r\n<P> <B>&#187;§ 3.</B> Den lovgivende magt er hos kongen og folketinget i  \r\n\r\n forening. Den udøvende magt er hos kongen. Den dømmende magt er hos  \r\n\r\n domstolene.&#171; </P>  \r\n\r\n<P>Bestemmelsen er udtryk for den forfatningsretlige magtfordelingslære.  \r\n\r\n Grundtanken bag er, at der ved en opdeling af de forfatningsretlige  \r\n\r\n funktioner skal skabes en styreform med magtbalance mellem de øverste  \r\n\r\n statsorganer, som kan beskytte borgerne mod vilkårlige indgreb, jf. Peter  \r\n\r\n Germer, Statsforfatningsret (2. udg., 1995), side 13. Magtfordelingslæren er  \r\n\r\n oprindeligt udviklet i det 18. århundredes oplysningsfilosofi og er bl.a.  \r\n\r\n kommet til udtryk i en række europæiske forfatninger. </P>  \r\n\r\n<P>Magtfordelingsprincippets konsekvenser er imidlertid ikke afklaret i  \r\n\r\n enkeltheder, og det er blevet anført, at princippet ikke på noget tidspunkt  \r\n\r\n har været gennemført konsekvent i dansk forfatningsret (og næppe heller i  \r\n\r\n andre forfatninger), jf. Peter Germer, a.st. Det er således f.eks. antaget,  \r\n\r\n at grundlovens § 3 ikke er til hinder for et vist personsammenfald mellem de  \r\n\r\n øverste statsorganer. Som eksempel kan det nævnes, at der i almindelighed  \r\n\r\n ikke er noget til hinder for, at en dommer samtidig er medlem af Folketinget,  \r\n\r\n jf. herved bl.a. Torben Jensen, UfR 1992 B, side 134. </P>  \r\n\r\n<P>På tilsvarende måde er det almindeligt antaget, at grundloven ikke er til  \r\n\r\n hinder for en vis omfordeling af de forfatningsretlige funktioner mellem de  \r\n\r\n øverste statsorganer. Som eksempler herpå kan det nævnes, <I>at</I>  \r\n\r\n forvaltningen efter bemyndigelse fra Folketinget kan udstede generelle,  \r\n\r\n bindende retsforskrifter, <I>at</I> Folketinget og regeringen i hvert fald i  \r\n\r\n et vist omfang kan gennemføre lovgivning om enkeltforhold (&#187;singulær  \r\n\r\n lovgivning&#171;), og <I>at</I> der kan henlægges administrative funktioner  \r\n\r\n til domstolene, jf. Peter Germer, a.st. </P>  \r\n\r\n<P>Det må dog antages, at grundloven sætter visse grænser for tilladeligheden  \r\n\r\n af en sådan omfordeling. Således ville det f.eks. næppe være foreneligt med  \r\n\r\n grundloven, om lovgivningsmagten overførte pådømmelsen af væsentlige grupper  \r\n\r\n af borgerlige retstvister fra domstolene til centraladministrationen, jf. Max  \r\n\r\n Sørensen, Statsforfatningsret (2. udg. ved Peter Germer, 1973), side 289.  \r\n\r\n</P>  \r\n\r\n<P> <I>5.2.2.</I> Det spørgsmål, som Undervisningsministeriets lovforslag har  \r\n\r\n rejst, er et lidt andet. Der er således ikke tale om, at lovforslaget  \r\n\r\n indebærer en generel omfordeling af de forfatningsretlige funktioner.  \r\n\r\n Spørgsmålet er i stedet, om lovgivningsmagten <I>selv</I> udøver en funktion,  \r\n\r\n som efter grundloven henhører under domstolene (dømmende magt). </P>  \r\n\r\n<P>Spørgsmålet om, hvorvidt grundlovens § 3 i denne forstand sætter grænser  \r\n\r\n for, hvad lovgivningsmagten kan træffe bestemmelse om, er behandlet en række  \r\n\r\n steder i den forfatningsretlige litteratur. Mens bestemmelsen om den  \r\n\r\n<I>udøvende</I> magt i grundlovens § 3, <I>2. pkt.,</I> i almindelighed ikke  \r\n\r\n antages at sætte grænser for lovgivningsmagtens kompetence, er det den  \r\n\r\n overvejende opfattelse, at bestemmelsen i <I>3. pkt.</I> om den  \r\n\r\n<I>dømmende</I> magt sætter visse grænser, jf. Poul Andersen, Dansk  \r\n\r\n Statsforfatningsret (1954), side 564 ff., Max Sørensen, a.st., side 289 ff.,  \r\n\r\n samme, Juristen 1959, side 452, Lars Nordskov Nielsen, UfR 1961 B, side 342,  \r\n\r\n Jens Peter Christensen, Forfatningsretten og Det Levende Liv (1990), side  \r\n\r\n 208, og Peter Germer, a.st., side 17. Det modsatte synspunkt er (med  \r\n\r\n forskellige begrundelser) anført af Alf Ross, Statsretlige Studier (1959),  \r\n\r\n side 68 ff., samme, Dansk Statsforfatningsret (3. udg. ved Ole Espersen,  \r\n\r\n 1980), side 237 ff., og Henrik Zahle, Dansk Forfatningsret 2 (1989), side 75  \r\n\r\n ff. </P>  \r\n\r\n<P>Spørgsmålet om, hvori de omhandlede grænser nærmere består, ses ikke at  \r\n\r\n være mere detaljeret behandlet i den forfatningsretlige litteratur. Der er  \r\n\r\n dog flere steder anført konkrete eksempler på, hvad der efter forfatterens  \r\n\r\n mening måtte anses for utilladelige indgreb. Poul Andersen anfører således  \r\n\r\n bl.a. følgende (a.st., side 565): </P>  \r\n\r\n<P>&#187;I en Retsstat med Magtadskillelse er Forskellen mellem Fastsættelse  \r\n\r\n af Retsregler og Retsanvendelse af afgørende Betydning. Den bærende Ide i et  \r\n\r\n saadant Statsstyre er, at Retsudøvelsen sker paa Grundlag af forud givne og  \r\n\r\n bekendtgjorte Love. Disse er generelt bindende for Domstolene, men det er  \r\n\r\n disse, som bringer Loven til Anvendelse under de særlige for deres  \r\n\r\n Virksomhed, delvis i Grundloven opstillede Garantier. Formålet med en saadan  \r\n\r\n Ordning er fra Frihedens Synspunkt, at Magten ikke skal falde med Døren ind i  \r\n\r\n Huset. Borgerne skal vide, hvad de under de og de Forudsætninger, navnlig  \r\n\r\n deres egne Handlinger og Undladelser, kan vente sig fra Domstolenes Side, og  \r\n\r\n kunne indrette sig derefter. Naar det er blevet anset for stemmende med  \r\n\r\n Grundloven, at en Person, som af Højesteret er blevet dømt til Fængsel, ved  \r\n\r\n Lov fritages for Straffen, lyder det taaleligt, fordi det er en slags  \r\n\r\n Benaadning. Men lad os sætte, at en Lov idømmer en frifunden Straf eller  \r\n\r\n Erstatning, fritager den, der er dømt til at opfylde en Kontrakt, for at  \r\n\r\n opfylde Kontrakten, annullerer en Skilsmissedom, bestemmer, at et Ægteskab,  \r\n\r\n som en Dom ikke har villet opløse, skal være opløst. Det forekommer klart, at  \r\n\r\n noget saadant ville være i Strid med Grundlovens § 3, der maa forstaas under  \r\n\r\n Hensyntagen til den forfatningshistoriske Tradition, hvoraf den er  \r\n\r\n fremgaaet.&#171; </P>  \r\n\r\n<P>Max Sørensen anfører, a.st., side 290, at det utvivlsomt ville &#187;blive  \r\n\r\n opfattet som stridende mod grundlovens principper, nærmere betegnet  \r\n\r\n magtfordelingsprincippet i § 3, hvis en lov f.eks. bestemte en privat parts  \r\n\r\n erstatningspligt over for en anden, efter at en skadevoldende handling er  \r\n\r\n foretaget. Endnu klarere ville det være, hvis en lov omgjorde en afsagt  \r\n\r\n dom.&#171; </P>  \r\n\r\n<P>Det rejste spørgsmål har enkelte gange været fremme i praksis. Der  \r\n\r\n henvises til Henrik Zahle, a.st., side 78 f. </P>  \r\n\r\n<P> <I>5.2.3.</I> I overensstemmelse med den overvejende opfattelse i den  \r\n\r\n forfatningsretlige litteratur må det antages, at bestemmelsen i grundlovens §  \r\n\r\n 3, 3. pkt., hvorefter den dømmende magt tilkommer domstolene, sætter visse  \r\n\r\n grænser for, i hvilket omfang konkrete retsforhold kan normeres ved lov. </P>  \r\n\r\n<P>Det afgørende i denne henseende kan efter Justitsministeriets opfattelse  \r\n\r\n ikke i sig selv være, om en lov retter sig mod en ellere flere navngivne  \r\n\r\n fysiske eller juridiske personer. Det må således anses for utvivlsomt, at  \r\n\r\n grundloven ikke i almindelighed er til hinder for sådanne  \r\n\r\n &#187;singulære&#171; love, jf. ovenfor pkt. 5.2.1. og Peter Germer, a.st.,  \r\n\r\n side 75. Grundloven forudsætter selv i en række bestemmelser, at der kan  \r\n\r\n vedtages love, som retter sig mod enkeltpersoner, jf. f.eks. §§ 10 og 11 om  \r\n\r\n ydelser til regenten og medlemmer af kongehuset, § 44 om meddelelse af  \r\n\r\n indfødsret og § 73 om ekspropriation. Også herudover gennemføres der  \r\n\r\n undertiden lovgivning, der er rettet mod bestemte fysiske eller juridiske  \r\n\r\n personere. Som eksempler fra det undervisningspolitiske område kan nævnes lov  \r\n\r\n nr. 824 af 21. december 1988 om ændring af lov om statsstøtte til Den Frie  \r\n\r\n Lærerskole og Det Nødvendige Seminarium og lov nr. 93 af 15. februar 1989 om  \r\n\r\n sammenlægning og nedlæggelse af seminarier. </P>  \r\n\r\n<P>Skal en sådan &#187;singulær&#171; lov kunne rejse spørgsmål i forhold til  \r\n\r\n grundlovens § 3, må der derfor herudover være tale om, at den normering, som  \r\n\r\n den pågældende lov indebærer, er af en sådan karakter, at den efter  \r\n\r\n grundloven må siges at henhøre under domstolene. I overensstemmelse hermed  \r\n\r\n taler Lars Nordskov Nielsen, a.st., side 342, om &#187;den dømmende magts  \r\n\r\n sikre kerne&#171;, og de eksempler, der af Poul Andersen og Max Sørensen  \r\n\r\n anføres på utilladelige lovgivningsindgreb, synes at være karaktiseret ved,  \r\n\r\n at der enten er tale om omgørelse af en allerede afsagt dom eller om  \r\n\r\n indgriben i en konkret tvist, hvis pådømmelse umiddelbart henhører under  \r\n\r\n domstolene (f.eks. stillingtagen til et erstatningsspørgsmål efter, at en  \r\n\r\n skadegørende handling er foretaget, jf. Max Sørensen, a.st.). </P>  \r\n\r\n<P> <I>5.2.4.</I> I den foreliggende sag ville alternativet til et indgreb  \r\n\r\n fra lovgivningsmagtens side være, at Undervisningsministeriet selv skulle  \r\n\r\n træffe en administrativ afgørelse om, hvorvidt Tvindskolerne også i 1997 er  \r\n\r\n berettiget til at modtage økonomisk støtte. Lovforslaget indebærer derfor  \r\n\r\n umiddelbart alene et &#187;indgreb&#171; i <I>forvaltningens</I>  \r\n\r\n (Undervisningsministeriets) beføjelse til at træffe afgørelse om fremtidige  \r\n\r\n tilskud til Tvindskolerne. Noget sådant er grundlovens § 3 ikke til hinder  \r\n\r\n for, jf. den under pkt. 5.2.2. anførte litteratur og Karsten Hagel-Sørensen i  \r\n\r\n Juridisk Grundbog 2 (4. udg., 1989), side 13. </P>  \r\n\r\n<P>Der er ikke - som i de af Poul Andersen og Max Sørensen anførte eksempler  \r\n\r\n - tale om, at lovgivningsmagten omgør en dom. Der er heller ikke tale om, at  \r\n\r\n lovgivningsmagten foretager et pønalt begrundet indgreb i skolernes allerede  \r\n\r\n eksisterende formue, herunder allerede udbetalte eller tilsikrede økonomise  \r\n\r\n tilskud. </P>  \r\n\r\n<P>Det, der er tale om, er, at lovgivningsmagten bestemmer, at Tvindskolerne  \r\n\r\n ikke <I>fremover</I> skal være berettiget til et økonomisk tilskud, som  \r\n\r\n skolerne hidtil alene har oppebåret i kraft af lovgivningen. Det er et  \r\n\r\n anliggende, som lovgivningsmagten utvivlsomt er beføjet til at træffe  \r\n\r\n bestemmelse om. </P>  \r\n\r\n<P>Justitsministeriet finder af de anførte grunde ikke, at det foreliggende  \r\n\r\n lovforslag kan sidestilles med de tilfælde, hvor der i den forfatningsretlige  \r\n\r\n litteratur (og i praksis) har været rejst spørgsmål om en lovs forhold til  \r\n\r\n bestemmelsen i grundlovens § 3, 3. pkt. </P>  \r\n\r\n<P> <I>5.2.5.</I> Når det i den offentlige debat alligevel er gjort gældende,  \r\n\r\n at lovforslaget rejser spørgsmål i forhold til grundlovens § 3, synes  \r\n\r\n baggrunden herfor at være, <I>at</I> lovforslaget afskærer Tvindskolerne fra  \r\n\r\n ved domstolene at få prøvet en eventuel administrativ afgørelse om, at  \r\n\r\n skolerne ikke er berettiget til fremover at modtage tilskud, og <I>at</I>  \r\n\r\n lovforslagets almindelige bemærkninger kan siges at indeholde en  \r\n\r\n tilkendegivelse om, at skolerne har overtrådt den gældende tilskudslovgivning  \r\n\r\n (jf. lovforslagets side 7). </P>  \r\n\r\n<P>Med hensyn til det første spørgsmål kan det anføres, at det er korrekt, at  \r\n\r\n den foreslåede lov vil indebære, at der ikke vil foreligge en administrativ  \r\n\r\n afgørelse om støtte, som kan eferprøves af domstolene. Det beror på, at  \r\n\r\n bortfaldet af tilskud til de nærmere opregnede skoler har umiddelbar hjemmel  \r\n\r\n i loven. </P>  \r\n\r\n<P>Den foreslåede lovmæssige normering angår ikke allerede udbetalte eller  \r\n\r\n tilsikrede tilskud, men de pågældende skolers adgang til fremtidige tilskud.  \r\n\r\n Dette er som nævnt et anliggende for lovgivningsmagten. En ændring af  \r\n\r\n reglerne med virkning for fremtidige tilskud kan således ikke antages at  \r\n\r\n indebære et indgreb i den dømmende magt. Det forhold, at der i den gældende  \r\n\r\n lovgivning er hjemmel til administrativt at fratage retten til fremtidige  \r\n\r\n tilskud med mulighed for efterfølgende domstolsprøvelse efter grundlovens §  \r\n\r\n 63, kan efter Justitsministeriets opfattelse ikke føre til en begrænsning af  \r\n\r\n lovgivningsmagtens kompetence. </P>  \r\n\r\n<P>Med hensyn til det andet spørgsmål bemærkes det, at lovforslaget efter  \r\n\r\n Justitsministeriets opfattelse ikke vil afskære Tvindskolerne fra ved  \r\n\r\n domstolene at få prøvet, om man har overholdt de hidtil gældende regler.  \r\n\r\n Dette vil f.eks. kunne ske i forbindelse med en eventuel sag om  \r\n\r\n tilbagebetaling af allerede udbetalt støtte. De pågældende skoler vil  \r\n\r\n endvidere næppe være afskåret fra selv at anlægge en sag mod  \r\n\r\n Undervisningsministeriet med påstand om, at ministeriet tilpligtes at  \r\n\r\n anerkende, at man har overholdt de gældende tilskudsregler, jf. herved  \r\n\r\n Bernhard Gomard, Civilprocessen (4. udg., 1994), side 280 ff. </P>  \r\n\r\n<P> <I>5.2.6.</I> Af de anførte grunde er det sammenfattende  \r\n\r\n Justitsministeriets opfattelse, at Undervisningsministeriets lovforslag ikke  \r\n\r\n er i strid med bestemmelsen i grundlovens § 3. </P>  \r\n\r\n<P>Det tilføjes, at lovgivningsmagten i praksis udviser - og bør udvise -  \r\n\r\n tilbageholdenhed med at gennemføre lovgivning alene med virkning for nærmere  \r\n\r\n angivne fysiske eller juridiske personer, jf. bl.a. Karsten Hagel-Sørensen,  \r\n\r\n a.st., side 15. Baggrunden herfor er bl.a., at afgørelsen af enkeltpersoners  \r\n\r\n retsforhold bør træffes af administrationen eller domstolene på grundlag af  \r\n\r\n generelle retsregler fastsat af lovgivningsmagten. </P>  \r\n\r\n<P> <I>5.3. Forholdet til grundlovens § 73 </I></P>  \r\n\r\n<P>5.3.1. Efter grundlovens § 73 kan ingen tilpligtes at afstå sin ejendom,  \r\n\r\n uden hvor almenvellet kræver det. Det kan kun ske ifølge lov og mod  \r\n\r\n fuldstændig erstatning. </P>  \r\n\r\n<P>Det, der efter bestemmelsen er beskyttet, er &#187;ejendom&#171;. </P>  \r\n\r\n<P>Det er almindeligt antaget, at begrebet &#187;ejendom&#171; skal forstås i  \r\n\r\n vid betydning. Alf Ross anfører således bl.a. følgende (a.st., side 645):  \r\n\r\n</P>  \r\n\r\n<P>&#187;Betingelse for beskyttelse efter grdl. § 73 er alene, om rettigheden  \r\n\r\n - uanset adkomstgrundlaget, uanset omsættelighed og uanset, om den efter sit  \r\n\r\n indhold går ud på at tilsikre en særråden over ydre legemlige ting - skaber  \r\n\r\n en retlig særstilling, der af den berettigede på den ene eller anden måde kan  \r\n\r\n udnyttes til opnåelse af økonomiske fordele.&#171; </P>  \r\n\r\n<P>Tilsvarende synspunkter kommer til udtryk i den øvrige forfatningsretlige  \r\n\r\n litteratur, jf. Max Sørensen, a.st., side 399 ff., Henrik Zahle, Dansk  \r\n\r\n Forfatningsret 3 (1989), side 118 ff., og Peter Germer, a.st., side 230 ff.  \r\n\r\n</P>  \r\n\r\n<P>Også rettigheder, der hviler på offentligretlig adkomst, er omfattet. Om  \r\n\r\n den grundlovsmæssige beskyttelse af sådanne rettigheder anfører Poul  \r\n\r\n Andersen, a.st., side 722 f., bl.a. følgende: </P>  \r\n\r\n<P>&#187;Noget andet er, at rettigheder, som hviler på en offentligretlig  \r\n\r\n adkomst, ofte ikke er stiftet som uigenkaldelige eller uforanderlige. Medens  \r\n\r\n rettigheder, som erhverves mod staten eller en kommune ved en kontrakt, er af  \r\n\r\n samme karakter som kontraktmæssige rettigheder mod en privat mand eller  \r\n\r\n sammenslutning, kan rettigheder - om man vil fordele - der tilstås ved lov  \r\n\r\n eller forvaltningsret, ofte fra det offentliges side tilbagekaldes eller  \r\n\r\n ændres. Dette kan bl.a. bero på, at der ikke til sådanne rettigheder eller  \r\n\r\n fordele svarer nogen modydelse, således navnlig offentlige  \r\n\r\n understøttelser.&#171; </P>  \r\n\r\n<P>Det antages, at en rettighed for at være beskyttet af grundlovens § 73 må  \r\n\r\n være af en vis aktuel karakter. Alf Ross anfører således (a.st., side 652)  \r\n\r\n bl.a. følgende: </P>  \r\n\r\n<P>&#187;Den rettighed (interesse), der ifølge det foregående nyder  \r\n\r\n beskyttelse efter grdl. § 73, må være af en vis aktuel karakter. Der kan  \r\n\r\n f.eks. ikke være tvivl om, at lovgiveren ved at ændre arvelovgivningens  \r\n\r\n regler kan berøve visse personer en chance for at arve, de ellers ville have  \r\n\r\n haft, uden at disse af den grund kan gøre krav på ekspropriationserstatning.  \r\n\r\n (. . .). Omvendt, når der er tale om definitive, omend betingede  \r\n\r\n retspositioner i kraft af privatretlige dispositioner, f.eks. retten ifølge  \r\n\r\n en konservativ arvepagt. Mellem disse poler kan tænkes at forekomme  \r\n\r\n retspositioner, der i højere eller mindre grad har karakter af  \r\n\r\n &#187;velerhvervede rettigheder&#171;, og hvor det er tvivlsomt, om de er  \r\n\r\n beskyttede efter ekspropriationsreglerne.' </P>  \r\n\r\n<P>Økonomisk støtte fra det offentlige er også omfattet af begrebet ejendom i  \r\n\r\n grundlovens § 73's forstand. Et indgreb over for støtte, som en  \r\n\r\n støttemodtager efter gældende lovgivning med rette har modtaget, vil derfor  \r\n\r\n kunne indebære ekspropriation i det omfang, indgrebet har karakter af  \r\n\r\n afståelse. Det samme må antages at gælde med hensyn til støtte, der endnu  \r\n\r\n ikke er udbetalt, men hvor der er meddelt et retligt bindende tilsagn om  \r\n\r\n udbetaling, eller hvor tilskuddet på anden måde må anses for tilsikret. </P>  \r\n\r\n<P>Derimod udgør forventningen om fortsat at kunne opnå økonomisk støtte for  \r\n\r\n fremtiden normalt ikke en ret, der er beskyttet efter grundlovens § 73.  \r\n\r\n Medmindre der er særlige holdepunkter for andet, må ordninger om økonomisk  \r\n\r\n støtte i almindelighed anses for at gælde indtil videre, dvs. indtil  \r\n\r\n lovgivningsmagten måtte træffe anden bestemmelse. Lovgivningsmagten er  \r\n\r\n således ikke afskåret fra med virkning for fremtiden at ændre sådanne regler,  \r\n\r\n f.eks. således, at støtten nedsættes eller helt bortfalder. Dette må antages  \r\n\r\n at gælde, uanset om modtagere af den økonomiske støtte har indrettet sig i  \r\n\r\n tillid til fortsat at kunne oppebære støtte. I lovgivningspraksis er der da  \r\n\r\n også mange eksempler på, at støtteordninger bringes helt eller delvis til  \r\n\r\n ophør. </P>  \r\n\r\n<P> <I>5.3.2.</I> Det foreliggende lovforslag berører ikke de tilskud, som  \r\n\r\n allerede er udbetalt. Spørgsmålet om, hvorvidt disse tilskud eventuelt skal  \r\n\r\n tilbagebetales, skal således afgøres efter de hidtil gældede regler herom.  \r\n\r\n Forslaget berører heller ikke skolernes ret til de tilskud, som skolerne har  \r\n\r\n fået tilsagn om. Forslaget omfatter alene fremtidige tilskud. </P>  \r\n\r\n<P>På den anførte baggrund finder Justitsministeriet ikke, at det foreslåede  \r\n\r\n bortfald af tilskud til de skoler, der er udtrykkeligt opregnet i forslaget,  \r\n\r\n indebærer ekspropriation. </P>  \r\n\r\n<P>Forslaget om at fratage skolerne retten til at afholde folkeskolens  \r\n\r\n afsluttende prøver indebærer efter Justitsministeriet opfattelse heller ikke  \r\n\r\n en afståelse af en ret, der er beskyttet af grundlovens § 73. Der kan i den  \r\n\r\n forbindelse henvises til Højesterets dom i Ugeskrift for Retsvæsen (UfR)  \r\n\r\n 1993, side 321 H, hvor det blev antaget, at Esbjerg Seminariums adgang til at  \r\n\r\n drive virksomhed med uddannelse af lærere efter de regler, der gælder for  \r\n\r\n privatseminarier, ikke kan anses for en rettighed, der nyder beskyttelse  \r\n\r\n efter grundlovens § 73. </P>  \r\n\r\n<P> <I>5.4. Forholdet til grundlovens § 76</I>  </P>  \r\n\r\n<P>Efter grundlovens § 76 har alle børn i den undervisningspligtige alder ret  \r\n\r\n til fri undervisning i folkeskolen. Forældre eller værger, der selv sørger  \r\n\r\n for, at børnene får en undervisning, som kan stå mål med, hvad der  \r\n\r\n almindeligvis kræves i folkeskolen, er ikke pligtige at lade børnene  \r\n\r\n undervise i folkeskolen. </P>  \r\n\r\n<P>Spørgsmålet om, hvorvidt den &#187;skolefrihed&#171;, der følger af  \r\n\r\n bestemmelsen i grundlovens § 76 (§ 83 i den tidligere grundlov), indebærer en  \r\n\r\n pligt for det offentlige til at yde økonomisk støtte til privatundervisning,  \r\n\r\n er bl.a. behandlet af Poul Andersen i &#187;Grundtvig som Rigsdagsmand og  \r\n\r\n andre Afhandlinger&#171; (1940), hvor det på side 72 bl.a. er anført: </P>  \r\n\r\n<P>&#187;Skal skolefriheden være ikke blot et princip, men et for  \r\n\r\n befolkningen praktisk tilgængeligt gode, må det offentlige yde  \r\n\r\n privatundervisningen økonomisk støtte. Dette sker også i betydeligt omfang i  \r\n\r\n Danmark . . . </P>  \r\n\r\n<P>Den betydelige økonomiske støtte, der således ydes friskolerne, <I>beror  \r\n\r\n ikke på nogen grundlovmæssig nødvendighed;</I> den er derfor et vidnesbyrd om  \r\n\r\n at skolefriheden i Danmark også i nutiden anses for politisk urørlig.&#171;  \r\n\r\n (fremhævet her). </P>  \r\n\r\n<P>Der er ikke holdepunkter for, at man ved grundlovsrevisionen i 1953 har  \r\n\r\n tilsigtet en ændring af bestemmelsens rækkevidde på dette punkt, jf.  \r\n\r\n Forfatningskommissionens betænkning (1953), side 40 f. </P>  \r\n\r\n<P>Det må bl.a. på den baggrund antages, at grundloven ikke forpligter det  \r\n\r\n offentlige til at yde økonomisk støtte til privatundervisning af børn i den  \r\n\r\n undervisningspligtige alder. </P>  \r\n\r\n<P> <I>5.5. Forholdet til en forfatningsretlig lighedsgrundsætning </I></P>  \r\n\r\n<P>5.5.1. Det er almindeligt antaget i den retsvidenskabelige litteratur og i  \r\n\r\n retspraksis, at der for den offentlige <I>forvaltning</I> gælder en  \r\n\r\n almindelig, uskreven lighedsgrundsætning, jf. Bent Christensen,  \r\n\r\n Forvaltningsret - Opgaver, Hjemmel, Organisation (1991), side 201 ff., og  \r\n\r\n Hans Gammeltoft-Hansen, Forvaltningsret (1994), side 236. Det følger af denne  \r\n\r\n grundsætning, at væsentligt lige forhold skal behandles lige i retlig  \r\n\r\n henseende. Forvaltningen må således ikke foretage usaglig forskelsbehandling.  \r\n\r\n Fra retspraksis kan der bl.a. henvises til UfR 1958, side 455 Ø, og UfR 1960,  \r\n\r\n side 33 H. </P>  \r\n\r\n<P>Det har i den retsvidenskabelige litteratur været gjort gældende, at der  \r\n\r\n af bestemmelsen i grundlovens § 70 om forbud mod diskrimination på grund af  \r\n\r\n tro eller afstamning kan udledes en tilsvarende retsgrundsætning med  \r\n\r\n gyldighed for <I>lovgivningsmagten,</I> jf. Frederik Vinding Kruse,  \r\n\r\n Ejendomsretten 1 (3. udg., 1951), side 252. I andre dele af litteraturen er  \r\n\r\n dette synspunkt blevet afvist, jf. Alf Ross, a.st., side 665, og samme, Om  \r\n\r\n Ret og Retfærdighed (1953), side 372 f. Der er ikke i retspraksis taget  \r\n\r\n udtrykkelig stilling til spørgsmålet, jf. Peter Germer, a.st., side 77, med  \r\n\r\n henvisning til dommene i UfR 1965, side 293 H, og UfR 1986, side 898 H  \r\n\r\n (HT-dommen). </P>  \r\n\r\n<P>I en kommentar til den førstnævnte dom anfører højesteretsdommer H.  \r\n\r\n Schaumburg bl.a., at skal en almindelig lighedsgrundsætning &#187;overhovedet  \r\n\r\n ud fra &#187;grundlovens ånd&#171; eller demokratiske principper kunne hævdes  \r\n\r\n som retsgrundlag for tilsidesættelse af en lov (og dermed som en uskreven  \r\n\r\n bestanddel af vor grundlov), måtte det formentlig dreje sig om klare tilfælde  \r\n\r\n af grov og vilkårlig forskelsbehandling af borgerne', jf. UfR 1965 B, side  \r\n\r\n 244. </P>  \r\n\r\n<P>I en kommentar til HT-dommen anfører højesteretsdommer Erik Riis bl.a., at  \r\n\r\n det &#187;vist (er) yderst tvivlsomt, om der med forfatningsmæssig gyldighed  \r\n\r\n kan opstilles et almindeligt diskriminationsforbud&#171;, jf. UfR 1987 B,  \r\n\r\n side 53. </P>  \r\n\r\n<P> <I>5.5.2.</I> Om baggrunden for ved lov at bringe de fremtidige tilskud  \r\n\r\n til netop Tvindskolerne til ophør fremgår det, at Undervisningsministeriet  \r\n\r\n bl.a. i lyset af Rigsrevisionens undersøgelse ikke har tillid til, at de  \r\n\r\n pågældende skoler i fremtiden vil leve op til lovens krav. </P>  \r\n\r\n<P>I hvert fald under disse omstændigheder finder Justitsministeriet at måtte  \r\n\r\n lægge til grund, at der - selv om der i et vist begrænset omfang måtte  \r\n\r\n antages at gælde en almindelig, uskreven lighedsgrundsætning for  \r\n\r\n lovgivningsmagten - ikke er tale om et sådant klart tilfælde af &#187;grov og  \r\n\r\n vilkårlig forskelsbehandling&#171;, som efter højesteretsdommer H.  \r\n\r\n Schaumburgs ovennævnte artikel eventuelt måtte anses for retsstridigt også  \r\n\r\n for lovgivningsmagten. Det bemærkes herved, at der er tale om en økonomisk  \r\n\r\n tilskudsordning, hvor lovgivningsmagtens frihed til at bestemme, hvem der  \r\n\r\n skal nyde godt af ordningen, og hvem der ikke skal, må antages at være særlig  \r\n\r\n vid. </P>  \r\n\r\n<P> <I>5.6. Forholdet til art. 6 i Den Europæiske  \r\n\r\n Menneskerettighedskonvention</I>  </P>  \r\n\r\n<P>Der er endelig rejst spørgsmål om, hvorvidt de nævte bestemmelser i  \r\n\r\n lovforslaget er forenelige med art. 6 i Den Europæiske  \r\n\r\n Menneskerettighedskonvention. Det er således bl.a. gjort gældende, at  \r\n\r\n Tvindskolerne afskæres fra at få prøvet Undervisningsministeriets vurdering  \r\n\r\n af forholdene ved skolerne i forhold til den gældende lovgivning ved de  \r\n\r\n danske domstole. </P>  \r\n\r\n<P>Som det fremgår af det under pkt. 4 anførte, regulerer lovforslaget  \r\n\r\n imidlertid alene <I>fremtidige forhold</I> for de pågældende skoler. Det  \r\n\r\n foreslås som nævnt, at der efter den 31. december 1996 ikke ydes tilskud til  \r\n\r\n skoler, der har været tilknyttet Skolesamvirket Tvind. Indtil denne dato har  \r\n\r\n skolerne et retskrav på udbetaling af tilskud. Der er således ikke tale om,  \r\n\r\n at lovforslaget griber ind over for allerede udbetalte eller tilsikrede  \r\n\r\n tilskud i 1996. Derudover indeholder lovforslaget en række præciseringer af  \r\n\r\n kravene <I>fremover</I> til de selvejende uddannelsesinstitutioner. </P>  \r\n\r\n<P>Efter art. 6 i Den Europæiske Menneskerettighedskonvention har enhver ret  \r\n\r\n til en retfærdig og offentlig rettergang for en uafhængig og upartisk  \r\n\r\n domstol, når der skal træffes afgørelse enten i en strid om borgerens  \r\n\r\n borgerlige rettigheder og forpligtelser eller angående en mod borgeren rettet  \r\n\r\n anklage for en forbrydelse. Den Europæiske Menneskerettighedsdomstol har i  \r\n\r\n dommen Golder, Samlingen af Den Europæiske Menneskerettighedsdomstols  \r\n\r\n Afgørelser nr. 18 (EMD 18), fastslået, at bestemmelsen skal fortolkes  \r\n\r\n således, at den i forhold til de retsforhold, den vedrører - afgørelser af  \r\n\r\n borgerlige rettigheder og forpligtelser samt anklager for en forbrydelse -  \r\n\r\n hjemler en ret til at få retsforholdet indbragt for og endeligt afgjort af en  \r\n\r\n domstol. Bestemmelsen forpligter således de nationale lovgivninger til at  \r\n\r\n give mulighed for, at afgørelsen af civile retstvister og straffesager kan  \r\n\r\n indbringes for domstolsorganer, jf. Peer Lorentzen m.fl., Den Europæiske  \r\n\r\n Menneskerettighedskonvention (1994), side 142. </P>  \r\n\r\n<P>Den foreslåede lov ændrer ikke ved skolernes adgang til efter grundlovens  \r\n\r\n § 63 at indbringe sager for domstolene om Undervisningsministeriets  \r\n\r\n afgørelser om tilskud og godkendelse af de pågældende skoler, der vedrører  \r\n\r\n fortolkningen og anvendelsen af den nugældende lovgivning om disse skoler.  \r\n\r\n Loven er heller ikke til hinder for, at de berørte skoler anlægger en retssag  \r\n\r\n ved domstolene, hvori det gøres gældende, at loven er uforenelig med  \r\n\r\n grundloven, herunder bestemmelsen i § 3. </P>  \r\n\r\n<P>På den baggrund er det Justitsministeriets opfattelse, at det fremsatte  \r\n\r\n lovforslag ikke strider mod art. 6 i Den Europæiske  \r\n\r\n Menneskerettighedskonvention. </P>  \r\n\r\n<P> <B>6. Afsluttende bemærkninger</B>  </P>  \r\n\r\n<P>Der er over for Justitsministeriet rejst spørgsmål om, hvorvidt  \r\n\r\n bestemmelserne i §§ 7-9 i Undervisningsministeriets lovforslag nr. L 268 af  \r\n\r\n 8. maj 1996 er i overensstemmelse med grundloven og Den Europæiske  \r\n\r\n Menneskerettighedskonvention. </P>  \r\n\r\n<P>Notatet omhandler derfor alene spørgsmålet om, hvorvidt der under hensyn  \r\n\r\n til grundloven og Den Europæiske Menneskerettighedskonvention er <I>retlige  \r\n\r\n hindringer</I> for, at det foreliggende lovforslag vedtages. </P>  \r\n\r\n<P>Som anført finder Justitsministeriet ikke, at sådanne hindringer  \r\n\r\n foreligger. </P>  \r\n\r\n<P>Som nævnt i pkt. 1.2 og pkt. 5.2.6 kan den foreslåede lovgivning  \r\n\r\n imidlertid give anledning til principielle retspolitiske overvejelser. Det  \r\n\r\n gælder navnlig det forhold, at der er tale om en lovændring, som undtager  \r\n\r\n nærmere opregnede skoler fra lovens generelle tilskudsregler, som de  \r\n\r\n pågældende skoler hidtil har modtaget støtte i henhold til. En sådan  \r\n\r\n lovgivning bør Folketinget ud fra almindelige principper kun anvende, når der  \r\n\r\n foreligger tungtvejende grunde hertil. </P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i to møder og har </P>  \r\n\r\n<P>stillet spørgsmål til undervisningsministeren og justitsministeren, </P>  \r\n\r\n<P>som disse har besvaret mundtligt og skriftligt. Udvalget har </P>  \r\n\r\n<P>endvidere stillet spørgsmål til statsministeren, som denne har </P>  \r\n\r\n<P>besvaret skriftligt. </P>  \r\n\r\n<P>Nogle af udvalgets spørgsmål og undervisningsministerens henholdsvis  \r\n\r\n justitsministerens og statsministerens svar herpå er optrykt som bilag til  \r\n\r\n tillægsbetænkningen tillige med et af professor Claus Haagen Jensen  \r\n\r\n udarbejdet responsum. </P>  \r\n\r\n<P>Endvidere har udvalget modtaget skriftlige henvendelser fra: </P>  \r\n\r\n<P>Den rejsende Højskole på Sydsjælland, </P>  \r\n\r\n<P>Frie Kostskolers Fællesråd, </P>  \r\n\r\n<P>Samid Skole, </P>  \r\n\r\n<P>Svanholm, Fritz, København V og </P>  \r\n\r\n<P>Sydsjællands Husholdningsskole. </P>  \r\n\r\n<P>Der er af undervisningsministeren stillet ændringsforslag, hvorom henvises  \r\n\r\n til de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Det Radikale Venstres, Centrum-Demokraternes og  \r\n\r\n Dansk Folkepartis medlemmer af udvalget) lovforslaget til <I>vedtagelse</I>  \r\n\r\n med de stillede ændringsforslag. </P>  \r\n\r\n<P>Flertallets tilslutning til dette lovforslag er begrundet i, at flertallet  \r\n\r\n ikke har tillid til, at disse skoler tilknyttet Tvindkoncernen fremover vil  \r\n\r\n anvende tilskuddene til de formål, som Folketinget ønsker at fremme med  \r\n\r\n støtten. </P>  \r\n\r\n<P>Den valgte lovgivningsmåde har til formål at sikre opfyldelsen af  \r\n\r\n flertallets ønske om ikke fremover at yde tilskud til netop de nævnte skoler.  \r\n\r\n</P>  \r\n\r\n<P>Flertallet er opmærksom på, at lovgivningsmåden vil have den virkning, at  \r\n\r\n der ikke, for så vidt angår denne del af lovforslaget, skal træffes  \r\n\r\n administrative afgørelser om nye tilskud til de pågældende skoler med  \r\n\r\n mulighed for efterfølgende domstolsprøvelse. Denne følge er ikke i sig selv  \r\n\r\n et formål med loven, og den har kun betydning for fremtidige tilskud, som de  \r\n\r\n pågældende skoler ikke har noget retsbeskyttet krav på. </P>  \r\n\r\n<P>Et <I>mindretal</I> (Socialistisk Folkepartis medlem af udvalget)  \r\n\r\n indstiller lovforslaget til <I>forkastelse</I> og vil stemme hverken for  \r\n\r\n eller imod de stillede ændringsforslag. </P>  \r\n\r\n<P>Et <I>andet mindretal</I> (Fremskridtspartiets medlem af udvalget) vil  \r\n\r\n redegøre for sin stilling til lovforslaget ved 3. behandling, men vil dog  \r\n\r\n stemme for de stillede ændringsforslag. </P>  \r\n\r\n<P>Der skal ikke være tvivl om, at Fremskridtspartiet ønsker at stoppe  \r\n\r\n tilskuddene til Tvind. Fremskridtspartiet har de sidste 10-15 år kæmpet for  \r\n\r\n at få stoppet tilskuddene til Tvind, idet Fremskridtspartiet aldrig har haft  \r\n\r\n tillid til, at tilskuddene blev forvaltet efter de gældende regler.  \r\n\r\n Fremskridtspartiet har således flere gange stillet forslag om tilbundsgående  \r\n\r\n undersøgelser af Tvindimperiet for at få afdækket hele koncernen og den måde,  \r\n\r\n koncernen udnytter tilskudsmulighederne på. </P>  \r\n\r\n<P>Hidtil har det ikke været muligt at få et flertal i Folketinget til at gå  \r\n\r\n aktivt ind i en sådan undersøgelse. Det var derfor glædeligt, da  \r\n\r\n undervisningsministeren endelig tog initiativ til at stoppe den tvivlsomme  \r\n\r\n forvaltning af tilskuddene. </P>  \r\n\r\n<P>I første omgang fremsatte undervisningsministeren to lovforslag (L 218 og  \r\n\r\n L 219), som skulle dæmme op for misbrug af tilskud og præcisere betingelserne  \r\n\r\n for modtagelse af tilskud. </P>  \r\n\r\n<P>Efterfølgende fandt undervisningsministeren det nødvendigt at fremsætte  \r\n\r\n nærværende lovforslag for at stoppe tilskuddene til Tvindskolerne. </P>  \r\n\r\n<P>Ikke nok med det. Der har i flere omgange været stillet ændringsforslag af  \r\n\r\n undervisningsministeren til de fremsatte lovforslag, idet  \r\n\r\n Undervisningsministeriet løbende har fundet huller i lovforslagene og løbende  \r\n\r\n fundet anledning til præciseringer og opstramninger. </P>  \r\n\r\n<P>Hele denne lovgivningsproces vidner om, at undervisningsministeren har  \r\n\r\n været for hurtig i sit arbejde, og at Folketinget ikke har haft den  \r\n\r\n nødvendige tid til arbejdet. Lovgivningsarbejdet er med andre ord ikke  \r\n\r\n tilfredsstillende. </P>  \r\n\r\n<P>Et af de store spørgsmål i hele behandlingen af lovforslaget har været  \r\n\r\n spørgsmålet om skolernes retssikkerhed i forbindelse med fratagelse af  \r\n\r\n tilskud. </P>  \r\n\r\n<P>Undervisningsministeren har flere gange tilkendegivet, at det er  \r\n\r\n nødvendigt med en særlov, der fratager skolerne deres retssikkerhed, senest i  \r\n\r\n forbindelse med samrådsspørgsmålene AI og AJ, der er optrykt i bilaget til  \r\n\r\n betænkningen. Argumentet har været, at administrative afgørelser vil give alt  \r\n\r\n for mange retssager for staten og vil trække sagerne i langdrag. </P>  \r\n\r\n<P>Således skriver flertallet af udvalgets medlemmer også i deres  \r\n\r\n betænkningsbidrag, at det netop har været nødvendigt at fratage skolerne  \r\n\r\n deres retssikkerhed. </P>  \r\n\r\n<P>Alligevel fremgår det af svar på udvalgets spørgsmål 171, at  \r\n\r\n retssikkerheden ikke tilsidesættes, idet undervisningsministeren i svaret  \r\n\r\n skriver: &#187;Som jeg har anført i mit svar på spørgsmål 10, mener jeg ikke,  \r\n\r\n at retssikkerheden bliver tilsidesat som følge af lovforslaget.&#171; Det er  \r\n\r\n således ganske tvetydigt, om retssikkerheden er tilsidesat eller ej. </P>  \r\n\r\n<P>Fremskridtspartiet er af den klare opfattelse, at retssikkerheden er  \r\n\r\n tilsidesat, idet det ikke vil være muligt for skolerne at få partshøring og  \r\n\r\n retlig prøvelse af fratagelsen af tilskud. </P>  \r\n\r\n<P>Under udvalgsbehandlingen har Fremskridtspartiet anmodet om at få teknisk  \r\n\r\n bistand til et ændringsforslag, som på den ene side sikrede, at tilskuddene  \r\n\r\n til Tvindskolerne blev stoppet, men samtidig på den anden side opretholdt  \r\n\r\n skolernes retssikkerhed. Undervisningsministeren har ikke set sig i stand til  \r\n\r\n at yde teknisk bistand til et sådant ændringsforslag. </P>  \r\n\r\n<P>Fremskridtspartiet vil derfor stille ændringsforslag uden for  \r\n\r\n tillægsbetænkningen, nemlig et ændringsforslag, der sikrer skolernes  \r\n\r\n retssikkerhed. Det vil ikke være muligt at undgå, at lovforslaget er og  \r\n\r\n bliver en særlov, men det vil være muligt at garantere skolerne deres  \r\n\r\n retssikkerhed, idet ændringsforslagene udformes på en sådan måde, at de i  \r\n\r\n lovforslaget nævnte skoler skal dokumentere, at de lever op til de nye  \r\n\r\n bestemmelser i loven for fortsat at kunne få tilskud. Kan skolerne ikke  \r\n\r\n dokumentere, at de lever op til de nye krav, stopper tilskuddene. En  \r\n\r\n fratagelse af tilskuddene vil herefter være en forvaltningsakt, som skolerne  \r\n\r\n kan få retligt prøvet. </P>  \r\n\r\n<P>I det omfang Fremskridtspartiets ændringsforslag bliver vedtaget, kan  \r\n\r\n Fremskridtspartiet støtte lovforslaget. </P>  \r\n\r\n<P>Et <I>tredje mindretal</I> (Enhedslistens medlem af udvalget) indstiller  \r\n\r\n lovforslaget til <I>forkastelse.</I> Mindretallet vil stemme imod de stillede  \r\n\r\n ændringsforslag. </P>  \r\n\r\n<P>ÆndringsforslagAf <I>undervisningsministeren,</I> tiltrådt af et  \r\n\r\n<I>flertal</I> (S, V, KF, RV, CD og DF): </P>  \r\n\r\n<P>Til § 1 <B>1)</B> Det under <I>nr. 2</I> foreslåede <I>§ 10, stk. 1, nr.  \r\n\r\n 6,</I> affattes således: </P>  \r\n\r\n<P>&#187;6) for så vidt angår skoler, som efter den 7. maj 1996 har indsendt  \r\n\r\n eller indsender forslag til vedtægter med henblik på at blive godkendt, være  \r\n\r\n ejer af skolens bygninger eller hovedparten heraf og må ikke eje bygninger  \r\n\r\n sammen med andre.&#171; </P>  \r\n\r\n<P> <B>2)</B> I det under <I>nr. 5</I> foreslåede <I>§ 11 a, 2. pkt., nr.  \r\n\r\n 4,</I> ændres &#187;indsamlings- og&#171; til: &#187;indsamlings-  \r\n\r\n eller&#171;. </P>  \r\n\r\n<P>Til § 2 <B>3)</B> Det under <I>nr. 1</I> foreslåede <I>§ 5, stk. 3,</I>  \r\n\r\n affattes således: </P>  \r\n\r\n<P> <I>&#187;Stk. 3.</I> Skoler med kostafdeling, der ikke har modtaget  \r\n\r\n tilskud i 1996, og skoler, der ikke har modtaget tilskud til kostafdeling i  \r\n\r\n 1996, skal være ejer af skolens bygninger eller hovedparten heraf og må ikke  \r\n\r\n eje bygninger sammen med andre.&#171; </P>  \r\n\r\n<P>Til § 3 <B>4)</B> I det under <I>nr. 2</I> foreslåede <I>§ 7, stk. 7, 3.  \r\n\r\n pkt., nr. 4,</I> ændres &#187;indsamlings- og&#171; til: &#187;indsamlings-  \r\n\r\n eller&#171;. </P>  \r\n\r\n<P> <B>5)</B> Det under <I>nr. 3</I> foreslåede <I>§ 7, stk. 8,</I> affattes  \r\n\r\n således: </P>  \r\n\r\n<P> <I>&#187;Stk. 8.</I> Skoler med kostafdeling, der ikke har modtaget  \r\n\r\n tilskud i 1996, og skoler, der ikke har modtaget tilskud til kostafdeling i  \r\n\r\n 1996, skal være ejer af skolens bygninger eller hovedparten heraf og må ikke  \r\n\r\n eje bygninger sammen med andre.&#171; </P>  \r\n\r\n<P>Til § 4 <B>6)</B> I det under <I>nr. 2</I> foreslåede <I>§ 18, stk. 7, 3.  \r\n\r\n pkt., nr. 4,</I> ændres &#187;indsamlings- og&#171; til: &#187;indsamlings-  \r\n\r\n eller&#171;. </P>  \r\n\r\n<P> <B>7)</B> Det under <I>nr. 3</I> foreslåede <I>§ 18, stk. 8,</I> affattes  \r\n\r\n således: </P>  \r\n\r\n<P> <I>&#187;Stk. 8.</I> Kurser med kostafdeling, der ikke har modtaget  \r\n\r\n tilskud i 1996, og kurser, der ikke har modtaget tilskud til kostafdeling i  \r\n\r\n 1996, skal være ejer af kursets bygninger eller hovedparten heraf og må ikke  \r\n\r\n eje bygninger sammen med andre.&#171; </P>  \r\n\r\n<P>Til § 5 <B>8)</B> Paragraffen affattes således: </P>  \r\n\r\n<P> <B>&#187;§ 5</B>  <I>Stk. 1.</I> Loven træder i kraft den 1. juli 1996.  \r\n\r\n</P>  \r\n\r\n<P> <I>Stk. 2.</I> For skoler, der efter den 7. maj 1996 indsender vedtægter  \r\n\r\n til godkendelse i henhold til lov om folkehøjskoler, efterskoler,  \r\n\r\n husholdningsskoler og håndarbejdsskoler, nedsættes fristen for indsendelse af  \r\n\r\n vedtægtsforslag med henblik på at blive godkendt til 12 måneder.&#171; </P>  \r\n\r\n<P>Bemærkninger </P>  \r\n\r\n<P>Til nr. 1, 3, 5 og 7 Ændringsforslagene er en teknisk præcisering.  \r\n\r\n Bestemmelserne betyder, at skolen skal være den direkte ejer af bygningen. I  \r\n\r\n praksis betyder dette, at bygningen ikke kan ejes af eller gennem et  \r\n\r\n aktieselskab eller på tilsvarende måde, idet hver skole jo efter lovgivningen  \r\n\r\n skal være en selvejende institution. Skolen skal være eneejer, dvs. at der  \r\n\r\n ikke kan være tale om, at bygninger ejes i ideelt sameje eller lignende. I  \r\n\r\n øvrigt henvises til de øvrige bemærkninger til disse bestemmelser. </P>  \r\n\r\n<P>Til nr. 2, 4 og 6 Der er alene tale om redaktionelle ændringer. </P>  \r\n\r\n<P>Til nr. 8 Efter de gældende regler skal frie kostskoler, der ønsker at  \r\n\r\n blive godkendt og opnå statstilskud, indsende forslag til vedtægter til  \r\n\r\n godkendelse i Undervisningsministeriet senest 14 måneder før  \r\n\r\n skolevirksomheden ønskes påbegyndt. Især efterskoler påbegynder deres  \r\n\r\n virksomhed ved skoleårets start pr. 1. august. For at lette skoler, der  \r\n\r\n ønsker at påbegynde virksomheden fra næste skoleår, foreslås  \r\n\r\n ansøgningsfristen nedsat til 12 måneder. </P>  \r\n\r\n<P>Skoler, der har indsendt ansøgning om godkendelse inden den 8. maj 1996,  \r\n\r\n kan blive godkendt på de hidtidige godkendelsesbetingelser til at starte  \r\n\r\n deres virksomhed 14 måneder efter indsendelsen. For at opnå tilskud skal  \r\n\r\n disse skoler på sædvanlig vis opfylde de til enhver tid gældende  \r\n\r\n tilskudsbetingelser. </P>  \r\n\r\n<P>Anne-Marie Meldgaard (S) nfmd. <I>Hans Peter Baadsgaard (S) Poul Erik  \r\n\r\n Dyrlund (S) Lis Greibe (S) Jens Peter Vernersen (S) Aage Frandsen (SF)  \r\n\r\n Elsebeth Gerner Nielsen (RV) Bruno Jerup (EL) Addi Andersen (CD) Anders  \r\n\r\n Mølgaard (V) Tom Behnke (FP) Henning Urup (V) Ulla Tørnæs (V) Frank Dahlgaard  \r\n\r\n (KF) Lene Espersen (KF) John Vinther (KF) Poul Nødgaard (DF)</I>  <B>Bilag  \r\n\r\n</B></P>  \r\n\r\n<P>Samrådsspørgsmål AI og AJ samt justitsministerens svar herpå. Spørgsmål  \r\n\r\n 101, 119, 123, 125, 139, 164, 167, 171, 172, 173, 175, 176, 177, 178 og  \r\n\r\n undervisningsministerens, justitsministerens og statsministerens svar herpå.  \r\n\r\n Professor Claus Haagen Jensens responsum af 19. maj 1996 (bilag 110) og  \r\n\r\n justitsministerens notat herom af 24. maj 1996 (se bilag 206) </P>  \r\n\r\n<P>Justitsministeriet </P>  \r\n\r\n<P> <I>Spørgsmål AI:</I>  </P>  \r\n\r\n<P>&#187;Kan ministrene bekræfte, at en retssag om, hvorvidt L 268 måtte  \r\n\r\n stride mod grundloven - selv om dommen måtte give Tvindskolerne medhold -  \r\n\r\n ikke medfører, at Højesteret dermed har taget stilling til, om skolerne har  \r\n\r\n ret til tilskud i henhold til de respektive skolelove?&#187; </P>  \r\n\r\n<P> <I>Svar:</I>  </P>  \r\n\r\n<P>Måtte Højesteret under en retssag, hvor der af skolerne nedlægges den i  \r\n\r\n spørgsmålet nævnte påstand, komme til det resultat, at bestemmelserne om, at  \r\n\r\n der ikke fremover ydes tilskud til de nærmere opregnede skoler (lovforslagets  \r\n\r\n §§ 7-9), er i strid med grundloven, vil det betyde, at de pågældende  \r\n\r\n bestemmelser ikke vil kunne anvendes i forhold til skolerne. </P>  \r\n\r\n<P>Et sådant resultet vil ikke i sig selv indebære, at skolerne herefter uden  \r\n\r\n videre har ret til tilskud. Efter Justitsministeriets opfattelse vil skolerne  \r\n\r\n i givet fald være omfattet af de tilskudsregler, der generelt gælder for  \r\n\r\n skoler af den pågældende art. Skolernes mulighed for at få tilskud vil  \r\n\r\n således under de angivne omstændigheder afhænge af, om de opfylder de i  \r\n\r\n øvrigt gældende tilskudsbetingelser. </P>  \r\n\r\n<P>Spørgsmålet kan således besvares bekræftende. </P>  \r\n\r\n<P> <I>Spørgsmål AJ:</I>  </P>  \r\n\r\n<P>&#187;Kan ministrene bekræfte, at hvis en Tvindskole ved en  \r\n\r\n forvaltningsakt var blevet nægtet tilskud i henhold til gældende lov, ville  \r\n\r\n skolen have haft mulighed for at få denne forvaltningsakt prøvet ved  \r\n\r\n domstolene, og at det er denne ret, der fratages skolerne med vedtagelsen af  \r\n\r\n L 268?&#187; </P>  \r\n\r\n<P> <I>Svar:</I>  </P>  \r\n\r\n<P>Det kan bekræftes, at en vedtagelse af det foreliggende lovforslag vil  \r\n\r\n have den virkning, at der ikke for fremtiden skal træffes administrative  \r\n\r\n afgørelser om nye tilskud til de pågældende skoler, som herefter i givet fald  \r\n\r\n ville kunne indbringes for domstolene efter grundlovens § 63. Dette er en  \r\n\r\n automatisk følge af, at bortfaldet af tilskud til de nærmere opregnede skoler  \r\n\r\n er bestemt umiddelbart i loven og ikke overladt til administrativ afgørelse i  \r\n\r\n henhold til generelle regler. </P>  \r\n\r\n<P>Derimod er der ikke noget til hinder for, at skolerne anlægger sag mod  \r\n\r\n Undervisningsministeriet med påstand om, at ministeriet ved behandling af  \r\n\r\n ansøgninger om tilskud skal se bort fra bestemmelserne i §§ 7-9 med den  \r\n\r\n begrundelse, at de pågældende bestemmelser efter skolernes opfattelse er  \r\n\r\n grundlovsstridige, jf. besvarelsen af spørgsmål AI ovenfor. </P>  \r\n\r\n<P> <I>Spørgsmål 101:</I>  </P>  \r\n\r\n<P>&#187;Hvad er årsagen til, at ministeriet først stiller krav til skolerne  \r\n\r\n om opsigelse af de forskellige lejekontrakter og efterfølgende fremsætter  \r\n\r\n lovforslaget?&#187; </P>  \r\n\r\n<P> <I>Svar:</I>  </P>  \r\n\r\n<P>I forbindelse med nogle konkrete sager i 1994/95 iværksatte  \r\n\r\n Undervisningsministeriet en større undersøgelse af Tvindskolerne, herunder  \r\n\r\n undersøgelser af huslejekontrakt m.v. Konklusionen var, at ministeriet efter  \r\n\r\n en samlet vurdering fandt, at skolerne ikke reelt var selvejende  \r\n\r\n institutioner, hvorfor ministeriet i brev af 26. januar 1996 krævede, at  \r\n\r\n skolerne foretog de nødvendige ændringer. Lovforslag L 218 og L 219  \r\n\r\n fremsattes bl.a. på baggrund af denne undersøgelse. Først de efterfølgende  \r\n\r\n resultater af Rigsrevisionens undersøgelse og Deloitte &amp; Touches  \r\n\r\n undersøgelse afdækkede imidlertid det fulde billede af Tvind-koncernen og  \r\n\r\n dens aktiviteter, jf. nærmere herom i svaret på spørgsmål 1. </P>  \r\n\r\n<P>Disse undersøgelser har afdækket forhold, der er fri- og højskoletanken og  \r\n\r\n dens lovgivning totalt fremmed, og jeg har nu endelig mistet tilliden til, at  \r\n\r\n Tvind-skolerne for fremtiden kan og vil sikre skolerne den reelle  \r\n\r\n uafhængighed, som er så afgørende for, at de frie skoler er &#187;frie&#171;.  \r\n\r\n Derfor fremsatte jeg L 268. </P>  \r\n\r\n<P> <I>Spørgsmål 119:</I>  </P>  \r\n\r\n<P>&#187;Er der noget til hinder for, at Tvindskolerne med vedtagelse af  \r\n\r\n lovforslaget fortsat kan være uddannelsesansvarlig i relation til den fri  \r\n\r\n ungdomsuddannelse?&#187; </P>  \r\n\r\n<P> <I>Svar:</I>  </P>  \r\n\r\n<P>I henhold til § 5, stk. 1, i loven om den fri ungdomsuddannelse (Lov nr.  \r\n\r\n 459 af 1. juni 1994) kan undervisningsministeren efter ansøgning godkende  \r\n\r\n følgende syv skoleformer som uddannelsesansvarlige skoler: Folkehøjskoler,  \r\n\r\n Efterskoler, Husholdningsskoler, Håndarbejdsskoler, Kommunale ungdomsskoler,  \r\n\r\n Produktionsskoler og Daghøjskoler. I henhold til § 5, stk. 2, kan ministeren  \r\n\r\n yderligere efter en konkret vurdering godkende andre institutioner m.v. som  \r\n\r\n uddannelsesansvarlige. Af § 5, stk. 3 fremgår, at ministeren fastsætter  \r\n\r\n nærmere regler om godkendelse, mens det i stk. 4 anføres, at godkendelsen af  \r\n\r\n en skole kan tilbagekaldes, hvis den ikke opfylder de fastsatte betingelser  \r\n\r\n for godkendelse. </P>  \r\n\r\n<P>De nærmere regler for godkendelse af skoler som uddannelsesansvarlige  \r\n\r\n skoler fremgår af §§ 9-13 i Undervisningsministeriets bekendtgørelse nr. 791  \r\n\r\n af 29. august 1994 om den fri ungdomsuddannelse. Af bekendtgørelsens § 10,  \r\n\r\n stk. 1, nr. 1-7, opremses en række krav, som skolen over for ministeriet skal  \r\n\r\n erklære, at de kan opfylde. Kravene fokuserer alene på skolens mulighed for  \r\n\r\n at yde vejledning til eleverne og på skolens evne til at varetage de  \r\n\r\n praktiske og administrative opgaver, som uddannelsesforløbet indebærer. </P>  \r\n\r\n<P>En vedtagelse af lovforslaget om stop for tilskud til de skoler, der  \r\n\r\n tidligere var knyttet til Skolesamvirket Tvind, vil ikke ændre skolernes  \r\n\r\n status som godkendte skoler i lovens forstand. Skolernes godkendelse som  \r\n\r\n uddannelsesansvarlige skoler vil derfor heller ikke umiddelbart blive berørt  \r\n\r\n af lovforslaget, da de 17 tidligere Tvind-skoler, som i dag står som  \r\n\r\n uddannelsesansvarlige, allerede en gang har erklæret, at de opfylder de  \r\n\r\n nævnte tilskudsbetingelser, og ministeriet efter en konkret vurdering har  \r\n\r\n skønnet, at de kunne varetage opgaven. </P>  \r\n\r\n<P>Ministeriet har dog mulighed for i henhold til § 12, stk. 2, i  \r\n\r\n bekendtgørelsen at tilbagekalde en skoles godkendelse uden forudgående høring  \r\n\r\n af Fællesrådet for den Fri Ungdomsuddannelse, såfremt skolens godkendelse i  \r\n\r\n henhold til lovgivning for den pågældende skoleform tilbagekaldes. </P>  \r\n\r\n<P>Der må derfor gøres opmærksom på, at et stop for tilskudsudbetaling til  \r\n\r\n skolerne pr. 1. januar 1997 ikke umiddelbart har indflydelse på skolernes  \r\n\r\n evne til at vejlede eleverne under den fri ungdomsuddannelse og ej heller  \r\n\r\n skolernes formelle mulighed for at administrere ordningen. Der vil derfor  \r\n\r\n kunne ydes tilskud efter reglerne i bekendtgørelsens § 22, stk. 1, nr. 1,  \r\n\r\n svarende til kr. 845 pr. uge pr. elev, for de dele af uddannelsesplanen, der  \r\n\r\n bliver afviklet på en skole, der ikke får tilskud i henhold til den  \r\n\r\n pågældende skoleforms lovgivning. </P>  \r\n\r\n<P>Skolen vil fortsat kunne oppebære vejledningstilskud (10.000 kr. pr. elev)  \r\n\r\n efter lov om den fri ungdomsuddannelse. </P>  \r\n\r\n<P> <I>Spørgsmål 123:</I>  </P>  \r\n\r\n<P>Undervisningsministeren bedes indhente en redegørelse fra  \r\n\r\n Justitsministeriet, der beskriver, hvorledes den type lovgivning, som er  \r\n\r\n fremsat ved lovforslaget, traditionelt beskrives i den juridiske litteratur.  \r\n\r\n Er det i den forbindelse korrekt, at der sondres mellem lovgivning med  \r\n\r\n tilbagevirkende kraft, der rammer negativt eller positivt, ligesom der, når  \r\n\r\n det gælder særlove og singulære love, skelnes mellem love, der rammer  \r\n\r\n positivt eller negativt? </P>  \r\n\r\n<P> <I>Svar:</I>  </P>  \r\n\r\n<P>Jeg har i dag bedt Justitsministeriet om den ønskede redegørelse. Jeg  \r\n\r\n sender redegørelsen til udvalget, så snart den foreligger. </P>  \r\n\r\n<P> <I>Spørgsmål 125:</I>  </P>  \r\n\r\n<P>Ministeren bedes indhente Justitsministeriets udtalelse til det juridiske  \r\n\r\n responsum udarbejdet af professor Claus Haagen Jensen, jf. bilag 110. </P>  \r\n\r\n<P> <I>Svar:</I>  </P>  \r\n\r\n<P>Jeg henviser til mit svar på spørgsmål 123. </P>  \r\n\r\n<P>Med venlig hilsen </P>  \r\n\r\n<P>Ole Vig Jensen <BR>  \r\n\r\n</P>  \r\n\r\n<P>Undervisningsministeriet har den 22. maj 1996 anmodet Justitsministeriet  \r\n\r\n om en udtalelse til brug for besvarelsen af spørgsmål 123 og 125 af 21. maj  \r\n\r\n 1996 fra Folketingets Uddannelsesudvalg (L 268 - bilag 18). </P>  \r\n\r\n<P>Spørgsmålene, der angår Undervisningsministeriets lovforslag af 8. maj  \r\n\r\n 1996 om bl.a. tilskud til Tvind-skolerne, lyder således: </P>  \r\n\r\n<P>&#187;123. Undervisningsministeren bedes indhente en redegørelse fra  \r\n\r\n Justitsministeriet, der beskriver, hvorledes den type lovgivning, som er  \r\n\r\n fremsat ved lovforslaget, traditionelt beskrives i den juridiske litteratur.  \r\n\r\n Er det i den forbindelse korrekt, at der sondres mellem lovgivning med  \r\n\r\n tilbagevirkende kraft, der rammer negativt eller positivt, ligesom der, når  \r\n\r\n det gælder særlove og singulære love, skelnes mellem love, der rammer  \r\n\r\n positivt eller negativt?&#187; </P>  \r\n\r\n<P>&#187;125. Ministeren bedes indhente Justitsministeriets udtalelse til det  \r\n\r\n juridiske responsum udarbejdet af professor Claus Haagen Jensen, jf. bilag  \r\n\r\n 110.&#171; </P>  \r\n\r\n<P>I den anledning skal Justitsministeriet udtale følgende: </P>  \r\n\r\n<P>1. For så vidt angår spørgsmål 123, kan det oplyses, at spørgsmålet om  \r\n\r\n &#187;singulær&#171; lovgivning i relation til grundlovens § 3, 3. pkt., er  \r\n\r\n behandlet en række steder i den forfatningsretlige litteratur. Der henvises  \r\n\r\n navnlig til Poul Andersen, Dansk Statsforfatningsret (1954), side 563 ff.,  \r\n\r\n Max Sørensen, Juristen 1959, side 452, samme Statsforfatningsret (2. udg. ved  \r\n\r\n Peter Germer, 1973), side 289 f., Lars Nordskov Nielsen, UfR 1961 B, side  \r\n\r\n 342, Ole Espersen, Elementær Statsforfatningsret (1973), side 79 f., Alf  \r\n\r\n Ross, Dansk Statsforfatningsret (3. udg. ved Ole Espersen, 1980), side 237  \r\n\r\n ff., Henrik Zahle, Dansk Forfatningsret 2 (1989), side 75 ff., Jens Peter  \r\n\r\n Christensen, Forfatningsretten og Det Levende Liv (1990), side 202 ff., og  \r\n\r\n Peter Germer, Statsforfatningsret (2. udg., 1995), side 15 ff. </P>  \r\n\r\n<P>Om de nævnte forfatteres syn på spørgsmålet om, hvilke grænser grundloven  \r\n\r\n i denne henseende sætter for lovgivningsmagtens kompetence, henvises nærmere  \r\n\r\n til side 17 ff. i Justitsministeriets notat af 13. maj 1996. Det bemærkes i  \r\n\r\n den forbindelse, at sondringen mellem begunstigende og bebyrdende lovgivning  \r\n\r\n ikke ses at være berørt mere detaljeret i den anførte litteratur. </P>  \r\n\r\n<P>Med hensyn til spørgsmålet om tilbagevirkende kraft kan det oplyses, at  \r\n\r\n bestemmelserne om Tvind-skolerne i §§ 7-9 i Undervisningsministeriets  \r\n\r\n lovforslag ikke har tilbagevirkende kraft i retlig forstand. Det skyldes, at  \r\n\r\n lovforslaget indebærer en umiddelbar normering af skolernes fremtidige  \r\n\r\n retsforhold og således ikke hjemler en adgang for forvaltningen eller  \r\n\r\n domstolene til at knytte retsvirkninger til kendsgerninger, som ligger forud  \r\n\r\n for lovens kundgørelse. </P>  \r\n\r\n<P>2. For så vidt angår spørgsmål 125, henvises der til vedlagte notat. Som  \r\n\r\n det fremgår heraf, er det fortsat Justitsministeriets opfattelse, at  \r\n\r\n Undervisningsministeriets lovforslag ikke er i strid med grundloven eller Den  \r\n\r\n Europæiske Menneskerettighedskonvention. </P>  \r\n\r\n<P>Bjørn Westh </P>  \r\n\r\n<P>/ Torsten Hesselbjerg </P>  \r\n\r\n<P> <I>Spørgsmål 139:</I>  </P>  \r\n\r\n<P>&#187;Er det korrekt, at Undervisningsministeriet siden 1978 har været  \r\n\r\n vidende om konstruktionen vedrørende Tvindskolernes samarbejde - der henvises  \r\n\r\n til advokat Klaus Bernings henvendelse?&#187; </P>  \r\n\r\n<P> <I>Svar:</I>  </P>  \r\n\r\n<P>Der henvises til min besvarelse af spørgsmål 1, hvoraf det fremgår, at  \r\n\r\n Undervisningsministeriet har haft kendskab til forskellige elementer af det  \r\n\r\n samarbejde, der har karakteriseret Tvind-skolerne. Vedrørende lejeforholdet i  \r\n\r\n forhold til Fælleseje/Estate og huslejekontrakten henvises desuden til  \r\n\r\n besvarelsen af spørgsmål 156. </P>  \r\n\r\n<P>Undervisningsministeriet har også haft kendskab til Tvinds fælles  \r\n\r\n forvaltning, men har ikke haft kendskab til, at man i forvaltningen havde  \r\n\r\n prokura til at trække på skolernes konti, jf. Rigsrevisionens Beretning. </P>  \r\n\r\n<P> <I>Spørgsmål 164:</I>  </P>  \r\n\r\n<P>&#187;Vil ministeren i tilknytning til sin besvarelse af spørgsmål 100,  \r\n\r\n jf. bilag 170, oplyse, om Kulturministeriet var opmærksom på, at samme  \r\n\r\n revisionsfirma reviderede Tvindskolerne og Fælleseje m.v.? Og er det positivt  \r\n\r\n urigtigt, når Erik Rømer Jensen over for Uddannelsesudvalget hævdede, at  \r\n\r\n Undervisningsministeriet/Kulturministeriet altid havde vidst, at han  \r\n\r\n reviderede hele &#187;Tvindkoncernen&#171;, og at man i  \r\n\r\n Undervisningsministeriet selv havde opfordret ham hertil?&#187; </P>  \r\n\r\n<P> <I>Svar:</I>  </P>  \r\n\r\n<P>Der henvises til svar på spm. 100. Det fremgår heraf, </P>  \r\n\r\n<P>1) <I>at</I> skolerne og Tvindvirksomhederne m.v. fik samme revisor  \r\n\r\n omkring 1975. Indtil da havde et revisionsfirma i Svendborg (Dalgård)  \r\n\r\n revideret skolerne alene. Oplysningerne stammer fra Poul Jørgensen, </P>  \r\n\r\n<P>2) <I>at</I> det i Rigsrevisionens beretning fra 1980 er oplyst, at alle  \r\n\r\n Tvindvirksomheder (inkl. skoler) havde samme revisor. Dette gav ikke  \r\n\r\n Rigsrevisionen anledning til bemærkninger, </P>  \r\n\r\n<P>3) <I>at</I> vi ikke kan se, at man i  \r\n\r\n Undervisningsministeriet/Kulturministeriet før 1992 har været særligt  \r\n\r\n opmærksomme på forholdet. </P>  \r\n\r\n<P>Ad 1) Det kan naturligvis ikke - så langt tilbage i tiden som 1975 -  \r\n\r\n bevises, at det er &#187;positivt urigtigt&#171;, når Erik Rømer Jensen over  \r\n\r\n for Uddannelsesudvalget har hævdet, at Undervisningsministeriet selv har  \r\n\r\n opfordret ham til at revidere hele &#187;Tvindkoncernen&#171;. </P>  \r\n\r\n<P>Der fremgår imidlertid følgende i svar fra Poul Jørgensen til  \r\n\r\n Undervisningsministeriet, dateret 10. februar 1995, om valget af fælles  \r\n\r\n revisor i 1975, hvor revisionsfirmaet C. Jespersen, Odense, der i forvejen  \r\n\r\n (siden 1971) havde været revisor for Estate af 9. april 1971 med Erik Rømer  \r\n\r\n Jensen som statsautoriseret revisor: </P>  \r\n\r\n<P>&#187;Herefter har Erik Rømer Jensen - måske efter råd fra C. Jespersen -  \r\n\r\n foreslået, at skolerne og ejendomsselskabet fik samme revisor med henblik på  \r\n\r\n helt utvivlsomt at sikre fuld information og revision på hele fladen.  \r\n\r\n Skolerne og Estate anerkendte begrundelsen og tog velordnet afsked med  \r\n\r\n Dalgård i Svendborg, og statsautoriseret revisor Erik Jensen/C. Jespersen  \r\n\r\n blev revisor for skolerne. </P>  \r\n\r\n<P>Fra dette tidspunkt omkring (efter hukommelsen) 1975/76 har Erik Jensen/C.  \r\n\r\n Jespersen virket som revisor for alt, hvad der har tilknytning til skolerne i  \r\n\r\n Skolesamvirket Tvind, de tre selvejende institutioner Fælleseje, Estate og  \r\n\r\n Thomas Brocklebank (der udlejer skibe til brug for skolerne) og for  \r\n\r\n U-landshjælp fra Folk til Folk i Danmark med tilknyttede danske foreninger og  \r\n\r\n selskaber.&#171; </P>  \r\n\r\n<P>Som det fremgår, er der heri ingen antydning af, at  \r\n\r\n Undervisningsministeriet skulle være &#187;inspirator&#171; til den fælles  \r\n\r\n revision. Tværtimod forekommer det helt usandsynligt, at  \r\n\r\n Undervisningsministeriet skulle anbefale, at en af ministeriet ukendt revisor  \r\n\r\n for ejendomsselskabet Estate skulle overtage skolerevisionen. Og det  \r\n\r\n forekommer helt usandsynligt, at Poul Jørgensen ikke skulle have husket det,  \r\n\r\n hvis opfordringen til fælles revision var kommet fra  \r\n\r\n Undervisningsministeriet. </P>  \r\n\r\n<P>Om &#187;Tvindkoncernen's videre samarbejde med Erik Rømer Jensen, efter  \r\n\r\n at han omkring 1986/1987 (efter Poul Jørgensens hukommelse) etablerede egen  \r\n\r\n revision, hedder det i Poul Jørgensens svar: </P>  \r\n\r\n<P>&#187;Jeg deltog med andre repræsentanter for skolerne i drøftelser med  \r\n\r\n Erik Jensen og med statsautoriseret revisor G. Mathiesen, C. Jespersen,  \r\n\r\n Odense, om fortsættelsen af revisionen. Erik Jensen fik med sig flere C.  \r\n\r\n Jespersen-medarbejdere. Det var såvel skolernes som C. Jespersens og Erik  \r\n\r\n Jensens opfattelse, at skolerne var fri til at vælge, om man ville fortsætte  \r\n\r\n i C. Jespersen, &#187;gå med&#171; Erik Jensen eller vælge en tredje revisor,  \r\n\r\n og såvel C. Jespersen som Erik Jensen gav skolerne tilsagn om at være  \r\n\r\n skolerne og et eventuelt nyt revisionsfirma behjælpelig ved overgang til et  \r\n\r\n tredje revisionsfirma. </P>  \r\n\r\n<P>Skolerne valgte at gå med Erik Jensen, fordi størstedelen af C. Jespersens  \r\n\r\n skolekyndige medarbejdere fulgte med Erik Jensen. Uden at have et nærmere  \r\n\r\n kendskab til Erik Jensens revisionsvirksomhed er det mit indtryk, at  \r\n\r\n størstedelen af revisionsfirmaets &#187;arbejdsvolumen&#171; ligger uden for  \r\n\r\n de områder, der udgøres af skolerne i Skolesamvirket Tvind og U-landshjælp  \r\n\r\n fra Folk til Folk m.v. </P>  \r\n\r\n<P>Skolerne er tilfredse med den fulde revision, som Erik Jensen  \r\n\r\n gennemfører.' </P>  \r\n\r\n<P>Jeg finder heller ikke her noget som helst belæg for Erik Rømer Jensens  \r\n\r\n postulat. </P>  \r\n\r\n<P> <I>Spørgsmål 167:</I>  </P>  \r\n\r\n<P>&#187;Ministeren bedes oplyse, hvad der vil ske med en ansøgning om  \r\n\r\n tilskud og eksamensret fra en af de skoler, der er omfattet af lovforslagets  \r\n\r\n § 7 eller § 8. Det bedes herunder oplyst, om en sådan ansøgning vil blive  \r\n\r\n realitetsbehandlet og -vurderet ud fra de nye regler, eller om en skole med  \r\n\r\n samme navn og samme adresse som en af de i lovforslaget nævnte vil være  \r\n\r\n afskåret fra en sådan realitetsbehandling.&#171; </P>  \r\n\r\n<P> <I>Svar:</I>  </P>  \r\n\r\n<P>Alle ansøgninger fra skoler, herunder skoler, der har tidligere  \r\n\r\n Tvind-skolefolk som initiativtagere, vil blive behandlet. </P>  \r\n\r\n<P>Nye skoler må opfylde lovens betingelser for at blive godkendt og modtage  \r\n\r\n tilskud m.v. Det vil bl.a. sige, at skolen skal have en skolekreds bag sig  \r\n\r\n (for så vidt angår de frie kostskoler), den skal være selvejende og reelt  \r\n\r\n uafhængig, den skal have godkendte vedtægter, den skal opfylde lovens  \r\n\r\n betingelser, nye som gamle, bl.a. vedrørende bygninger, herunder eje af  \r\n\r\n hovedparten af skolens bygninger, kunne begynde sin virksomhed på et  \r\n\r\n betryggende økonomisk grundlag m.v. Skolens bestyrelse skal endvidere opfylde  \r\n\r\n de nye habilitetskrav til bestyrelsesmedlemmer. </P>  \r\n\r\n<P>En sådan ny skole vil dermed opstå som en ny juridisk enhed på eget  \r\n\r\n økonomisk grundlag. </P>  \r\n\r\n<P>Der vil ikke være noget til hinder for, at en skole nykonstitueres med  \r\n\r\n lærere og ledere fra de enkelte nuværende Tvindskoler, ligesom der ikke vil  \r\n\r\n være noget til hinder for, at skolen befinder sig på samme lokaliteter som en  \r\n\r\n skole, der er omfattet af §§ 7-8. Derimod vil behandlingen af en ansøgning  \r\n\r\n fra en skole med samme navn som en af de skoler, der er nævnt i §§ 7-8, føre  \r\n\r\n til afslag. </P>  \r\n\r\n<P> <I>Spørgsmål 171:</I>  </P>  \r\n\r\n<P>&#187;Vil ministeren yde udvalget teknisk bistand til udformning af et  \r\n\r\n ændringsforslag til L 268, der kan sikre, at skolernes tilskud stoppes,  \r\n\r\n samtidig med at skolernes retssikkerhed bevares, herunder at spørgsmålet om  \r\n\r\n fratagelse af tilskud kan blive prøvet ved domstolene?&#187; </P>  \r\n\r\n<P> <I>Svar:</I>  </P>  \r\n\r\n<P>Som jeg har anført i mit svar på spørgsmål 10, mener jeg ikke, at  \r\n\r\n retssikkerheden bliver tilsidesat som følge af L 268. </P>  \r\n\r\n<P>Som jeg ligeledes har anført i samme svar, mener jeg desværre, at den  \r\n\r\n eneste løsning i denne sag er det lovforslag, der nu foreligger. Da jeg ikke  \r\n\r\n mener, at der er andre alternativer, der kan udelukke Tvindkoncernen fra de  \r\n\r\n frie skolers lovgivning, anser jeg det ikke for muligt at udarbejde et sådant  \r\n\r\n ændringsforslag. </P>  \r\n\r\n<P>Med venlig hilsen </P>  \r\n\r\n<P>Ole Vig Jensen </P>  \r\n\r\n<P> <I>Spørgsmål 172 og 173:</I>  </P>  \r\n\r\n<P>&#187;172. Justitsministerens begrundelse for i &#187;Notat om visse  \r\n\r\n forfatnings- og menneskeretlige spørgsmål i forbindelse med  \r\n\r\n Undervisningsministeriets lovforslag L 268 om bl.a. bortfald af økonomisk  \r\n\r\n tilskud til Tvindskolerne&#171; af 13. maj 1996 om, at fratagelsen af retten  \r\n\r\n til at afholde folkeskolens afsluttende prøver ikke er ekspropriation, bedes  \r\n\r\n uddybet, specielt ønskes en sammenligning mellem de kriterier for, hvornår  \r\n\r\n der foreligger ekspropriation, som er nævnt i Justitsministeriets &#187;Notat  \r\n\r\n om, hvorvidt et forbud mod udlejning uden fører af busser indrettet til over  \r\n\r\n 17 personer vil være ekspropriativt&#171; af 21. maj 1996, sammenlignet med  \r\n\r\n lovforslaget. </P>  \r\n\r\n<P>173. Der ønskes en uddybning af Justitsministeriets bemærkning på side 24  \r\n\r\n i &#187;Notat om visse forfatnings- og menneskeretlige spørgsmål i  \r\n\r\n forbindelse med Undervisningsministeriets lovforslag L 268 om bl.a. bortfald  \r\n\r\n af økonomisk tilskud til Tvindskolerne&#171; af 13. maj 1996 om, at  \r\n\r\n Højesterets dom i Ugeskrift for Retsvæsen, side 321 H, danner grundlag for,  \r\n\r\n at retten til at afholde folkeskolens afsluttende prøver ikke er beskyttet af  \r\n\r\n grundlovens § 73?&#187; </P>  \r\n\r\n<P> <I>Svar:</I>  </P>  \r\n\r\n<P>1. Spørgsmålet om, hvorvidt en fratagelse af skolernes ret til at afholde  \r\n\r\n folkeskolens afsluttende prøver indebærer ekspropriation, er behandlet under  \r\n\r\n pkt. 5.3.2 i Justitsministeriets notat af 13. maj 1996 om visse forfatnings-  \r\n\r\n og menneskeretlige spørgsmål i forbindelse med Undervisningsministeriets  \r\n\r\n lovforslag L 268 om bl.a. bortfald af økonomisk tilskud til Tvindskolerne.  \r\n\r\n Her hedder det bl.a. følgende: </P>  \r\n\r\n<P>&#187;Forslaget om at fratage skolerne retten til at afholde folkeskolens  \r\n\r\n afsluttende prøver indebærer efter Justitsministeriets opfattelse heller ikke  \r\n\r\n en afståelse af en ret, der er beskyttet af grundlovens § 73. Der kan i den  \r\n\r\n forbindelse henvises til Højesterets dom i Ugeskrift for Retsvæsen (UfR)  \r\n\r\n 1993, side 321 H, hvor det blev antaget, at Esbjerg Seminariums adgang til at  \r\n\r\n drive virksomhed med uddannelse af lærere efter de regler, der gælder for  \r\n\r\n privatseminarer, ikke kan anses for en rettighed, der nyder beskyttelse efter  \r\n\r\n grundlovens § 73.&#171; </P>  \r\n\r\n<P>Som det fremgår, er det Justitsministeriets opfattelse, at skolernes ret  \r\n\r\n til at afholde de omhandlede prøver ikke er beskyttet af grundlovens § 73.  \r\n\r\n Som det ligeledes fremgår, har Justitsministeriet ved sin vurdering bl.a.  \r\n\r\n lagt vægt på Højesterets dom om Esbjerg Seminarium (Ugeskrift for Retsvæsen  \r\n\r\n 1993, side 321). I dommen udtalte Højesteret bl.a. følgende: </P>  \r\n\r\n<P>&#187;(Esbjerg Seminariums) adgang til at drive virksomhed med uddannelse  \r\n\r\n af lærere efter de regler, der gælder for godkendte privatseminarier,  \r\n\r\n herunder med hensyn til statens afholdelse af alle driftsudgifter, kan ikke  \r\n\r\n anses for en rettighed, der nyder beskyttelse efter grundlovens § 73. </P>  \r\n\r\n<P>Bl.a. på denne baggrund er det fortsat Justitsministeriets opfattelse, at  \r\n\r\n skolernes ret til at afholde folkeskolens afsluttende prøver ikke har en  \r\n\r\n sådan karakter, at der er tale om &#187;ejendom&#171; i den forstand, hvori  \r\n\r\n udtrykket er anvendt i grundlovens § 73. </P>  \r\n\r\n<P>2. For så vidt angår det i spørgsmål 172 nævnte notat af 21. maj 1996 om  \r\n\r\n ekspropriationsretlige spørgsmål i forbindelse med et påtænkt forbud mod  \r\n\r\n udlejning af større busser uden fører, bemærkes det, at Justitsministeriet i  \r\n\r\n denne sag har antaget, at den ret, der gribes ind i, er beskyttet af  \r\n\r\n grundlovens § 73, jf. notatets pkt. 4.1. I modsætning til den foreliggende  \r\n\r\n sag er spørgsmålet i sagen om udlejning af større busser således, om det  \r\n\r\n påtænkte indgreb i en <I>beskyttet</I> rettighed indebærer afståelse i  \r\n\r\n grundlovens forstand (og dermed ekspropriation), eller om der i stedet er  \r\n\r\n tale om erstatningsfri regulering. Statsminister Poul Nyrup Rasmussens svar  \r\n\r\n på spørgsmål nr. 175 af 28. maj 1996 fra Folketingets Uddannelsesudvalg (L  \r\n\r\n 268 - bilag 213). </P>  \r\n\r\n<P> <I>Spørgsmål:</I>  </P>  \r\n\r\n<P>&#187;Vil regeringen påtage sig det fulde ansvar for, at lovforslaget er i  \r\n\r\n overensstemmelse med grundloven og Den Europæiske  \r\n\r\n Menneskerettighedskonvention?&#187; </P>  \r\n\r\n<P> <I>Svar:</I>  </P>  \r\n\r\n<P>Justitsministeren har over for mig oplyst følgende: </P>  \r\n\r\n<P>&#187;Det omhandlede spørgsmål er behandlet i Justitsministeriets notater  \r\n\r\n af 13. og 24. maj 1996. </P>  \r\n\r\n<P>Som det fremgår heraf, er det Justitsministeriets opfattelse, at  \r\n\r\n lovforslaget er i overensstemmelse med grundloven og Den Europæiske  \r\n\r\n Menneskerettighedskonvention.&#171; </P>  \r\n\r\n<P>Jeg kan henholde mig hertil. </P>  \r\n\r\n<P>Statsminister Poul Nyrup Rasmussens svar på spørgsmål nr. 176 af 28. maj  \r\n\r\n 1996 fra Folketingets Uddannelsesudvalg (L 268 - bilag 213). </P>  \r\n\r\n<P> <I>Spørgsmål:</I>  </P>  \r\n\r\n<P>&#187;Er det kun i forbindelse med offentlige tilskud, ydelser til  \r\n\r\n regenten og medlemmer af kongehuset, meddelelse af indfødsret, ekspropriation  \r\n\r\n og forbud mod foreninger, at lighedsgrundsætningen ikke gælder for  \r\n\r\n lovgivningsmagten, eller gælder der generelt ikke en lighedsgrundsætning for  \r\n\r\n lovgivningsmagten?&#187; </P>  \r\n\r\n<P> <I>Svar:</I>  </P>  \r\n\r\n<P>Justitsministeren har over for mig oplyst følgende: </P>  \r\n\r\n<P>&#187;Det er i den forfatningsretlige litteratur omtvistet, om der gælder  \r\n\r\n en almindelig, uskreven lighedsgrundsætning for lovgivningsmagten, og der er  \r\n\r\n ikke i retspraksis taget udtrykkelig stilling til spørgsmålet, jf. nærmere  \r\n\r\n side 25 ff. i Justitsministeriets notat af 13. maj 1996. </P>  \r\n\r\n<P>I det omfang der måtte gælde en sådan grundsætning, må det antages, at den  \r\n\r\n i princippet gælder, uanset hvilke spørgsmål den pågældende lov  \r\n\r\n regulerer.&#171; </P>  \r\n\r\n<P>Jeg kan henholde mig hertil. </P>  \r\n\r\n<P>Undervisningsministeriet </P>  \r\n\r\n<P> <I>Spørgsmål 177:</I>  </P>  \r\n\r\n<P>&#187;Vil lovens vedtagelse skabe præcedens for, at stop for tilskud til  \r\n\r\n et stort antal skoler for fremtiden skal besluttes af Folketinget, og hvad  \r\n\r\n vil i givet fald en sådan præcedens betyde for ministeransvaret?&#187; </P>  \r\n\r\n<P> <I>Svar:</I>  </P>  \r\n\r\n<P>Jeg mener, at den foreliggende situation er unik, og at der derfor ikke er  \r\n\r\n risiko for, at der kan tænkes et tilsvarende lovforslag. De generelle  \r\n\r\n stramninger af lovgivningen om de frie skoler vil med størst mulig sikkerhed  \r\n\r\n sikre mod en tilsvarende situation. </P>  \r\n\r\n<P> <I>Spørgsmål 178:</I>  </P>  \r\n\r\n<P>&#187;Betyder lovforslaget, at undervisningsministeren for fremtiden ikke  \r\n\r\n har embedspligt til administrativt at stoppe tilskud, hvis et omfattende  \r\n\r\n misbrug af tilskudsordningerne i det danske friskolesystem konstateres?&#187;  \r\n\r\n</P>  \r\n\r\n<P> <I>Svar:</I>  </P>  \r\n\r\n<P>De nye skærpede lovbestemmelser forudsætter klart, at de frie skoler skal  \r\n\r\n være uafhængige, og at skolens midler alene må anvendes til skolens skole- og  \r\n\r\n undervisningsformål. Disse nye bestemmelser vil administrativt blive  \r\n\r\n håndhævet i overensstemmelse med sin ordlyd. </P>  \r\n\r\n<P>Derfor vil tilskud blive stoppet - eller andre indgreb blive gennemført -  \r\n\r\n administrativt, såfremt betingelserne herfor er opfyldt. </P>  \r\n\r\n<P>Claus Haagen Jensen </P>  \r\n\r\n<P>professor </P>  \r\n\r\n<P>Corfitzvej 5 </P>  \r\n\r\n<P>9000 Aalborg </P>  \r\n\r\n<P>Socialistisk Folkeparti </P>  \r\n\r\n<P>Folketinget </P>  \r\n\r\n<P>1240 København K </P>  \r\n\r\n<P>Partiet har anmodet mig om at udarbejde et juridisk responsum om  \r\n\r\n &#187;Tvind-særloven&#171;, dvs. undervisningsministerens lovforslag af 8.  \r\n\r\n maj d.å., nr. 268. I et brev af 13. ds. har partiet præciseret, at man fra  \r\n\r\n min side ønsker en juridisk vurdering af, hvorvidt lovforslaget er foreneligt  \r\n\r\n med grundloven, almindeligt anerkendte forfatningsprincipper og Den  \r\n\r\n Europæiske Menneskerettighedskonvention. Det forudsættes, at min udtalelse  \r\n\r\n forholder sig til, om lovforslaget - hvis det gennemføres - fratager borgere  \r\n\r\n eller grupper af borgere almindelige rettigheder, som de ellers ville have  \r\n\r\n haft, og at Justitsministeriets notater om sagen inddrages i vurderingen.  \r\n\r\n</P>  \r\n\r\n<P>Den 14. ds. har jeg modtaget kopi af Justitsministeriets notat af 13. ds.  \r\n\r\n om &#187;visse forfatnings- og menneskeretlige spørgsmål i forbindelse med  \r\n\r\n Undervisningsministeriets lovforslag L 268 om bl.a. bortfald af økonomisk  \r\n\r\n tilskud til Tvindskolerne&#171;. </P>  \r\n\r\n<P> <B>1. Kort karakteristik af lovforslaget</B>  </P>  \r\n\r\n<P>L 268 er et forslag til ændring af lov om folkehøjskoler, efterskoler,  \r\n\r\n husholdningsskoler og håndarbejdsskoler, lov om friskoler og private  \r\n\r\n grundskoler m.v., lov om gymnasiet m.v. og lov om kursus til højere  \r\n\r\n forberedelseseksamen og om studieforberedende enkeltfagsundervisning for  \r\n\r\n voksne m.v. I forhold til disse 4 love foreslås der ensartede ændringer på 3  \r\n\r\n punkter: </P>  \r\n\r\n<P>a) De hidtidige betingelser for at opnå godkendelse og modtage  \r\n\r\n statstilskud ændres, og adgangen til at tilbagekalde meddelte beslutninger om  \r\n\r\n godkendelse og ydelse af tilskud udvides. Betingelsesændringerne, der skal  \r\n\r\n ses i sammenhæng med nogle andre forslag, som ministeren fremsatte den 13.  \r\n\r\n marts d.å., og som endnu ikke er færdigbehandlede i Folketinget, indebærer en  \r\n\r\n tydelig stramning med sigte på navnlig en række forhold, Tvindskolerne har  \r\n\r\n været kritiseret for. Det skal i sammenhængen bemærkes, at medens  \r\n\r\n godkendelser og statstilskud hidtil har været lovbundne i forhold til  \r\n\r\n kriterier, som er rimeligt lette at efterleve, indføres der nu i  \r\n\r\n betingelserne et klart skønselement, ligesom tilbagekaldelsesadgangen gøres  \r\n\r\n skønsmæssig. (Der kan herved f.eks. henvises til lovforslagets § 1, pkt. 2 og  \r\n\r\n 4). </P>  \r\n\r\n<P>b) Det foreslås, at der i en to-årig periode ikke skal kunne godkendes og  \r\n\r\n ydes tilskud til nye skoler. (Lovforslagets § 6). </P>  \r\n\r\n<P>c) 32 navngivne skoler, som er knyttet til Skolesamvirket Tvind, og elever  \r\n\r\n på disse skoler foreslås udelukket fra at kunne modtage tilskud fra stat og  \r\n\r\n kommuner med virkning fra 1. januar 1997. Baggrunden for dette usædvanlige  \r\n\r\n forslag er ifølge bemærkningerne til lovforslaget (s. 6-7), at undersøgelser  \r\n\r\n foretaget af Undervisningsministeriet selv, Rigsrevisionen og et privat  \r\n\r\n revisionsfirma bl.a. har vist, at skolerne ikke opfylder den fundamentale  \r\n\r\n tilskudsbetingelse at være selvejende institutioner, og at offentlige midler  \r\n\r\n bevilget til skoleformål systematisk trækkes ud af skolerne til uvedkommende  \r\n\r\n formål. Ministeren erkender i lovforslagets bemærkninger at have hjemmel til  \r\n\r\n afgørelser, der stopper for fremtidig tilskudsbetaling. Han har imidlertid  \r\n\r\n foreslået et lovgivningsmæssigt indgreb af to grunde. Dels er &#187;en  \r\n\r\n afgørelse om lukning af et så stort antal skoler . . . så usædvanlig i det  \r\n\r\n danske skolesystem og derfor af så principiel rækkevidde, at det findes  \r\n\r\n nødvendigt at sikre en stillingtagen hertil fra Folketingets side.&#171; Dels  \r\n\r\n vil &#187;en administrativ løsning mere sandsynligt end en lovgivningsmæssig  \r\n\r\n løsning . . . resultere i et stort antal retssager, der i en årrække vil  \r\n\r\n betyde store og mangeartede omkostninger for samfundet. Også af denne grund  \r\n\r\n bør beslutningen træffes af Folketinget.&#171; </P>  \r\n\r\n<P>Til disse to begrundelser føjer sig måske nu en tredje. I et indlæg, som  \r\n\r\n er trykt i Politiken den 18. ds., skriver ministeren under overskriften  \r\n\r\n &#187;Derfor vil jeg have en Tvindlov&#171;: &#187;Det er koncernledelsen af  \r\n\r\n Tvindskolerne og dens systematiske misbrug, jeg vil til livs. Og da  \r\n\r\n Skolesamvirket Tvind består af 32 skoler, så må der nødvendigvis lukkes af  \r\n\r\n for tilskud til 32 skoler - gode som dårlige, før vi effektivt har lukket  \r\n\r\n pengekassen.&#171; </P>  \r\n\r\n<P>Det fremgår af referatet fra lovforslagets bemærkninger, at  \r\n\r\n<I>alternativet</I> til forslagets bestemmelser i § 7 ff. om standsning af  \r\n\r\n offentlige tilskud til 32 Tvindskoler ville være et administrativt indgreb  \r\n\r\n mod skolerne. Et sådant indgreb kan foretages allerede nu, hvis reglerne i  \r\n\r\n loven om godkendelse eller tilskud er tilsidesat. Det vil i udvidet forstand  \r\n\r\n være hjemlet fra 1. juli i år, hvis L 268, §§ 1-5, gennemføres, fordi  \r\n\r\n betingelserne strammes og tilbagekaldelsesadgangen udvides betydeligt. </P>  \r\n\r\n<P> <B>2. Problemstilling</B>  </P>  \r\n\r\n<P>Lovforslagets fremsættelse har givet anledning til en del offentlig debat,  \r\n\r\n hvorunder der bl.a. har været rejst spørgsmål, om en lov gennemført på  \r\n\r\n grundlag af forslaget vil være forenelig med grundloven og med Den Europæiske  \r\n\r\n Menneskerettighedskonvention (i det følgende forkortet &#187;EMK&#171;).  \r\n\r\n Denne debat har alene angået forslagets bestemmelser om indgreb over for  \r\n\r\n direkte nævnte Tvindskoler, dvs. hvad man kunne kalde  \r\n\r\n &#187;særlovsdelen&#171; af lovforslaget. Det er alene denne del af  \r\n\r\n lovforslaget, som indeholder principielle og vanskelige retlige problemer.  \r\n\r\n Mine efterfølgende overvejelser vil derfor ligesom Justitsministeriets notat  \r\n\r\n af 13. maj d.å. begrænse sig til lovforslagets §§ 7-10. </P>  \r\n\r\n<P>Udgangspunktet for kritikken af lovforslaget har ikke været selve det  \r\n\r\n forhold, at undervisningsministeren vil gribe ind over for Tvindskolerne, men  \r\n\r\n den måde, hvorpå han ønsker at gøre det. Ministeren finder - jfr.  \r\n\r\n lovforslagets bemærkninger s. 6-7 - at Tvindskolerne har overtrådt reglerne  \r\n\r\n for modtagelse af statstilskud. I stedet for at gribe ind med administrative  \r\n\r\n afgørelser, som han har hjemmel til at træffe i lovgivningen, søger han at  \r\n\r\n standse udbetalingen af tilskud ved lov. Slutresultatet vil muligvis blive  \r\n\r\n det samme - at skolerne ikke længere får statstilskud og dermed formentlig må  \r\n\r\n lukke - men ved at benytte lovgivningsvejen afskæres skolerne fra en række  \r\n\r\n<I>retssikkerhedsgarantier,</I> som de ville have haft, hvis den alternative  \r\n\r\n procedure var blevet valgt. De får ingen administrativ sagsbehandling med den  \r\n\r\n betryggelse, der ligger heri på grund af regler om bl.a. sagsoplysning,  \r\n\r\n partshøring, aktindsigt, begrundelse, lighed og proportionalitet mellem mål  \r\n\r\n og middel. Er skolerne utilfredse med afgørelsen, kan de ikke gennem klage  \r\n\r\n til ombudsmanden eller via et søgsmål ved domstolene få en prøvelse af, om  \r\n\r\n ministeriet nu også har ret i, at lovgivningens tilskudsregler er overtrådt  \r\n\r\n på en måde, som kan begrunde tilbagekaldelse af godkendelsen eller standsning  \r\n\r\n af tilskudsudbetalingen. Navnlig har kritikken hæftet sig ved, at de  \r\n\r\n omstridte bestemmelser forhindrer skolerne i at kunne gå til domstolene. </P>  \r\n\r\n<P>Den beskrevne begrænsning af skolernes retssikkerhed er baggrunden for  \r\n\r\n flere spørgsmål om overholdelse af retsregler, som også en dansk lovgiver  \r\n\r\n skal efterleve. For det første er der grund til at undersøge, om en lov på  \r\n\r\n grundlag af lovforslaget er forenelig med grundlovens § 3. Det centrale i  \r\n\r\n denne forbindelse er her bestemmelsens 3. punktum, hvorefter &#187;Den  \r\n\r\n dømmende myndighed er hos domstolene&#171;. (Nedenfor under 3) For det andet  \r\n\r\n må det overvejes, om en særlov som den omhandlede vil være i overensstemmelse  \r\n\r\n med andre bestemmelser i grundloven, herunder navnlig bestemmelsen i  \r\n\r\n grundlovens § 73 om beskyttelse af ejendomsretten, reglen i § 76 om  \r\n\r\n skolefrihed og en almindelig forfatningsretlig lighedsgrundsætning. (Nedenfor  \r\n\r\n under 4) For det tredje er der anledning til at gå ind på, om EMK art. 6,  \r\n\r\n stk. 1, om ret til domstolsprøvelse vedr. borgerlige rettigheder og pligter  \r\n\r\n er overholdt. (Nedenfor under 5) For det fjerde bør det belyses, om  \r\n\r\n lovforslaget - evt. uden at krænke egentlige retsregler på grundlovs- eller  \r\n\r\n traktatplan - dog indeholder tilsidesættelse af nogle almindeligt anerkendte  \r\n\r\n forfatningsprincipper. (Nedenfor under 6) Responset afsluttes med et pkt. 7,  \r\n\r\n hvorunder resultaterne fra de forudgående afsnit sammenfattes. </P>  \r\n\r\n<P>Det er en vigtig del af min opgave at forholde mig til antagelserne i  \r\n\r\n Justitsministeriets notat af 13. ds. Da dette notat omhandler de samme  \r\n\r\n spørgsmål, som behandles i nærværende udtalelse, finder jeg det forsvarligt  \r\n\r\n og hensigtsmæssigt at være summarisk, hvor jeg er enig med Justitsministeriet  \r\n\r\n og fortrinsvis bruge kræfterne på felter, hvor jeg vurderer de berørte  \r\n\r\n retsspørgsmål anderledes end ministeriet. På forhånd skal herved bemærkes, at  \r\n\r\n jeg ikke har indvendinger imod størstedelen af fremstillingen i ministeriets  \r\n\r\n notat, men at jeg samtidig på nogle punkter når til andre konklusioner end  \r\n\r\n ministeriet. Disse begrænsede divergenser i opfattelse mellem ministeriet og  \r\n\r\n mig fører i flere vigtige henseender dog til, at min samlede vurdering  \r\n\r\n afviger fra ministeriets. </P>  \r\n\r\n<P> <B>3. Forholdet til grundlovens § 3</B>  </P>  \r\n\r\n<P>Grundlovens § 3 udtrykker magtadskillelses- eller magtfordelingslæren med  \r\n\r\n følgende korte formuleringer: </P>  \r\n\r\n<P>&#187;§ 3. Den lovgivende magt er hos kongen og folketinget i forening.  \r\n\r\n Den udøvende magt er hos kongen. Den dømmende magt er hos domstolene.&#171;  \r\n\r\n</P>  \r\n\r\n<P>Bestemmelsen, der i alt væsentligt har stået uændret i grundloven siden  \r\n\r\n den første grundlov i 1849, er tydeligt inspireret af tanker fra  \r\n\r\n oplysningstiden og i særdeleshed fra Montesquieus &#187;L'Esprit des  \r\n\r\n lois&#171; fra 1748. Den fastslår, at tre centrale typer af statsfunktioner  \r\n\r\n placeres hos tre forskellige statsorganer. I al sin kortfattethed efterlader  \r\n\r\n forskriften mange spørgsmål. Er der alene tale om en principbestemmelse, som  \r\n\r\n mere præcist følges op af senere bestemmelser i grundloven, og som ikke har  \r\n\r\n noget selvstændigt retligt indhold? Eller har den retlig betydning i sig selv  \r\n\r\n og i givet fald hvor langt? Bemærkelsesværdigt nok er det først efter 1945,  \r\n\r\n at den statsretlige teori har beskæftiget sig nærmere med bestemmelsen, men  \r\n\r\n den har i de sidste 50 år været genstand for en række fortolkningsforsøg,  \r\n\r\n uden at dens indhold dog kan siges at være tilnærmelsesvis afklaret i dag.  \r\n\r\n (Jfr. herved Kristian Hvidt, Juristen 1996, s. 163). </P>  \r\n\r\n<P>I relation til lovforslag L 268 er der kun anledning til at overveje et  \r\n\r\n enkelt spørgmål om fortolkning af grundlovens § 3. Dette spørgsmål er, om  \r\n\r\n lovgivningsmagten selv kan udøve en funktion, som efter grundloven har  \r\n\r\n karakter af &#187;udøvende magt&#171; (dvs. forvaltning) eller &#187;dømmende  \r\n\r\n myndighed&#171;. Udtrykt på en anden måde er <I>problemet</I> i den  \r\n\r\n foreliggende sag, om lovgiveren kan træffe en konkret afgørelse i forhold til  \r\n\r\n Tvindskolerne og dermed sætte sig i stedet for forvaltningsmyndigheder og  \r\n\r\n domstole, som normalt ville varetage den slags opgaver. </P>  \r\n\r\n<P> <I>3.1. Retskildespørgsmål</I>  </P>  \r\n\r\n<P>Der foreligger meget lidt håndfast retskildemateriale til belysning af  \r\n\r\n problemet. Ordlyden er for upræcis til at give nærmere vejledning om  \r\n\r\n bestemmelsens rækkevidde. Der er ingen bidrag at hente i grundlovens  \r\n\r\n forarbejder. (Jfr. Hvidt, a.st. s. 162). Ingen domme viser noget reelt om,  \r\n\r\n hvorledes grænserne skal drages efter domstolenes opfattelse. (Se herved  \r\n\r\n Peter Germer, Statsforfatningsret, 2. udg., 1995, s. 22 f.). </P>  \r\n\r\n<P>Dette betyder, at støtte for antagelser om bestemmelsens fortolkning  \r\n\r\n navnlig må søges i overvejelser vedr. forskriftens formål og  \r\n\r\n lovgivningspraksis. (Jfr. Jens Peter Christensen, Forfatningsretten og det  \r\n\r\n Levende Liv, 1990, s. 106 ff.). Bestemmelsens formål eller - om man vil -  \r\n\r\n ideologien bag den kan give anledning til megen tvivl, og lovgivernes  \r\n\r\n stillingtagen til sager i grænseområdet er oftest vanskelig at tage til  \r\n\r\n sikker indtægt for en bestemt fortolkning, fordi folketingsmedlemmerne  \r\n\r\n forståeligt nok tænker mere politisk end juridisk. Til formålsovervejelserne  \r\n\r\n og lovgivningspraksis kan yderligere føjes argumentationerne i den  \r\n\r\n statsretlige teori. Det er tydeligt både i de teoretiske fremstillinger og i  \r\n\r\n Justitsministeriets notat af 13. ds., at en høj grad af enighed i den  \r\n\r\n statsretlige teori tillægges en ikke ringe vægt. (Se herved eksempelvis  \r\n\r\n nævnte notat s. 18 f.). </P>  \r\n\r\n<P> <I>3.2. Formålsovervejelser</I>  </P>  \r\n\r\n<P>Der er generel enighed i den statsretlige teori om, at formålet med  \r\n\r\n grundlovens § 3 primært er at skabe &#187;retssikkerhed&#171;. Der kan her  \r\n\r\n bl.a. henvises til det citat fra Poul Andersen, Dansk Statsforfatningsret,  \r\n\r\n 1954, s. 565, der bringes i det nævnte notat s. 18, samt Jens Peter  \r\n\r\n Christensen, a.st. &#187;Retssikkerhed&#171; betyder her navnlig beskyttelse  \r\n\r\n af den enkelte imod den risiko for vilkårlighed, der kan forekomme, hvis  \r\n\r\n samme instans har beføjelse til både at formulere den generelle regel og at  \r\n\r\n anvende denne i konkrete tilfælde. Denne formålsbestemmelse svarer nøje til,  \r\n\r\n hvad magtfordelingsteoretikerne fra det 17. og 18. århundrede havde for øje,  \r\n\r\n jfr. herved Gorm Toftegaard Nielsen, Politik og jura, 1994, s. 12-15. </P>  \r\n\r\n<P>Retssikkerhedsformålet taler med styrke for, at lovgiver i almindelighed  \r\n\r\n skal holde sig til at træffe belsutning om generelle forskrifter og i hvert  \r\n\r\n fald ikke til skade for den enkelte må gribe ind med konkrete afgørelser, der  \r\n\r\n i reglen træffes af administrative myndigheder eller domstole. Sådanne  \r\n\r\n konkrete indgreb indebærer netop et sammenfald af alle magtbeføjelser hos  \r\n\r\n lovgiveren, hvor forvaltningsmyndigheder og domstole altid er bundet til at  \r\n\r\n respektere loven og dertil helt anderledes end Folketinget indrettet til at  \r\n\r\n behandle konkrete sager. Den konkrete sag om Tvindskolerne er meget  \r\n\r\n illustrativ for, hvordan normale retssikkerhedsgarantier forsvinder, når  \r\n\r\n spørgsmålet afgøres ved en lovvedtagelse i Folketinget. </P>  \r\n\r\n<P>Man kunne evt. indvende imod at lægge retssikkerhedstanker til grund som  \r\n\r\n bestemmelsens primære formål, at udviklingen for længst har brudt med den  \r\n\r\n magtbalance mellem fyrste, aristokrati og folk, som var bærende for bl.a.  \r\n\r\n Lockes og Montesquieus statsteorier. Det forhold, at folket - demokratiet -  \r\n\r\n har sejret på fyrstens og aristokratiets bekostning, kan dog ikke begrunde,  \r\n\r\n at retssikkerhed skal tillægges mindre vægt end tidligere. Se herved Jens  \r\n\r\n Peter Christensen, a.st. s. 107-09, og Toftegaard Nielsen, Grundlovens § 3,  \r\n\r\n 1977, s. 45-51. </P>  \r\n\r\n<P> <I>3.3. Lovgivningspraksis, særligt om &#187;singulær  \r\n\r\n lovgivning&#171;</I>  </P>  \r\n\r\n<P>Selv om man opfatter fastsættelse af generelle bestemmelser som  \r\n\r\n lovgivningsfunktionens kerne, er det efter mange års lovgivningspraksis  \r\n\r\n åbenbart, at der i betydeligt omfang gennemføres lovgivning om konkrete  \r\n\r\n forhold (&#187;singulær lovgivning&#171;). Grundloven forudsætter selv i  \r\n\r\n nogle forskrifter, at der kan vedtages love om enkeltpersoners forhold, jfr.  \r\n\r\n f.eks., §§ 10 og 11 om ydelser til regenten og medlemmer af kongehuset, § 44  \r\n\r\n om meddelelse af indfødsret, § 73 om ekspropriation og § 78 om forbud mod  \r\n\r\n foreninger. </P>  \r\n\r\n<P>Lovgivningspraksis går imidlertid væsentligt ud over, hvad grundloven selv  \r\n\r\n hjemler m.h.t. singulære love. Der findes således flere eksempler på, at love  \r\n\r\n giver enkelte personer <I>begunstigelser,</I> som normalt meddeles som  \r\n\r\n forvaltningsafgørelse. En af de nyeste illustrationer af dette er loven om  \r\n\r\n anvendelse af Frøstruplejren i Thy, nr. 410 af 14. juni 1995. Det forekommer  \r\n\r\n også, at der ved lov gøres <I>indgreb</I> over for enkelte personer eller  \r\n\r\n enheder. Som eksempler nævnes i Justitsministeriets notat s. 19 lov nr. 824  \r\n\r\n af 21. december 1988 om ændring af lov om statsstøtte til Den Frie  \r\n\r\n Lærerhøjskole og Det Nødvendige Seminarium og lov nr. 93 af 15. februar 1989  \r\n\r\n om sammenlægning og nedlæggelse af seminarier. Denne lovgivningspraksis må  \r\n\r\n tillægges væsentlig betydning i sammenhængen, og det må i dag lægges til  \r\n\r\n grund, at grundloven ikke i almindelighed udelukker singulære love. Således  \r\n\r\n også Justitsministeriet, s. 19, samt bl.a. Germer, a.st., s. 75. </P>  \r\n\r\n<P>Dette betyder imidlertid ikke, at der foreligger lovgivningspraksis for  \r\n\r\n love om alle mulige typer af konkrete forhold. Der er så vidt ses ingen  \r\n\r\n eksempler på, at man ved lov har ændret hverken en straffedom eller en  \r\n\r\n civilretlig dom. I flere tilfælde har der været gjort forsøg på at gennemføre  \r\n\r\n love af denne art, men det er ikke blevet til noget. Se eksempler Henrik  \r\n\r\n Zahle, Dansk Forfatningsret 2, 1989, s. 78, og Toftegaard Nielsen, a.st., s.  \r\n\r\n 180 f. og 203 ff. Heller ikke synes der at foreligge love, hvor lovgiveren  \r\n\r\n træffer bestemmelse om konkrete sagforhold, som ellers umiddelbart kunne  \r\n\r\n forelægges domstolene til afgørelse. Også her har forgæves forsøg været  \r\n\r\n gjort. Se Toftegaard Nielsen, a.st., s. 184 ff. (spørgsmål om  \r\n\r\n erstatningspligt for Københavns Amt for skade i forbindelse med  \r\n\r\n Fiskebæk-broens sammenstyrtning i 1972) og Zahle, a.st., s. 78 f. (spørgsmål  \r\n\r\n om en afskediget ministers pligt til at betale dele af rejsegodtgørelsen for  \r\n\r\n et dyrt ophold i Paris tilbage til statskassen). Hvad kan sluttes ud fra  \r\n\r\n sådanne tilfælde i lovgivningspraksis? På den ene side kan man med sikkerhed  \r\n\r\n hævde, at en adgang til ved lov at ændre en dom eller at træffe afgørelse i  \r\n\r\n stedet for en domstol, ikke kan støttes på lovgivningspraksis. På den anden  \r\n\r\n side giver tilfældene kun begrænset støtte for den antagelse, at sådanne love  \r\n\r\n er grundlovsstridige, fordi lovforslagene kun i en vis udstrækning er  \r\n\r\n standset ud fra forfatningsretlige betragtninger. </P>  \r\n\r\n<P>Af særlig interesse i relation til L 268 er, om der findes fortilfælde  \r\n\r\n for, at lignende beslutninger er truffet ved lov. Jeg har ikke et så  \r\n\r\n omfattende og detaljeret kendskab til lovgivningspraksis, at jeg kan udelukke  \r\n\r\n forekomsten af sådanne eksempler. Det forekommer mig imidlertid ikke  \r\n\r\n sandsynligt, at der foreligger tilfælde af denne art. Dels er de ikke omtalt  \r\n\r\n i den statsretlige litteratur, og dels er de ikke fremdraget af  \r\n\r\n Justitsministeriet i notat af 13. ds. Dette notat nævner to seminarielove fra  \r\n\r\n årsskiftet 1988-89, som umiddelbart kunne synes at være interessante  \r\n\r\n fortilfælde, fordi man her fratog et seminarium statsstøtte (Det Nødvendige  \r\n\r\n Seminarium) og i øvrigt nedlagde eller sammenlagde bestemt angivne seminarier  \r\n\r\n forskellige steder i landet. En nærmere undersøgelse viser imidlertid, at  \r\n\r\n seminariesagerne ikke er parallelle til L 268. Begge lovene fra 1988-89 var  \r\n\r\n ifølge bemærkningerne til lovforslagene båret af nogle spareplaner, som også  \r\n\r\n ramte andre dele af den offentlige sektor. Jfr. Folketingstidende 1988-89,  \r\n\r\n tillæg A, sp. 3075 og 3145-47. For så vidt angår loven om Det Nødvendige  \r\n\r\n Seminarium, anføres afsluttende i bemærkningerne til lovforslaget: </P>  \r\n\r\n<P>&#187;Lovforslaget er ikke udtryk for nogen kritik af den måde, hvorpå Det  \r\n\r\n Nødvendige Seminarium har forvaltet den uddannelsesopgave, som institutionen  \r\n\r\n selv har sat sig, og som fra samfundets side er anerkendt som alternativ til  \r\n\r\n den almindelige læreruddannelse. Det må imidlertid erkendes, at der ikke  \r\n\r\n blandt uddannelsessøgende har været en sådan interesse for at gennemføre  \r\n\r\n denne særlige uddannelse, at det kan anses for rimeligt og økonomisk  \r\n\r\n forsvarligt at opretholde statens driftsstøtte til institutionen.&#171; </P>  \r\n\r\n<P>Disse bemærkninger står i tydelig kontrast til udtalelserne fra ministeren  \r\n\r\n om baggrunden for fremsættelsen af forslag om at standse for offentlig støtte  \r\n\r\n til 32 Tvindskoler. </P>  \r\n\r\n<P> <I>3.4. Findes der overhovedet en retlig grænse i grundlovens § 3, 2. og  \r\n\r\n 3. punktum, for singulær lovgivning?</I>  </P>  \r\n\r\n<P>Det antages helt overvejende i den statsretlige litteratur, at  \r\n\r\n bestemmelsen i <I>2. punktum</I> om <I>den udøvende magt</I> (forvaltninger i  \r\n\r\n almindelighed) ikke begrænser lovgivningens kompetence. De bestemmelser, som  \r\n\r\n kan træffes af forvaltningen, vil således normalt også kunne træffes ved lov.  \r\n\r\n Resultatet harmonerer ikke godt med retssikkerhedsformålet, men er forklaret  \r\n\r\n navnlig med, at udtrykket &#187;den udøvende magt&#171; er meget vagt, og at  \r\n\r\n Folketinget i kraft af parlamentarismen har en afgørende indflydelse på den  \r\n\r\n ministerstyrede del af forvaltningen. (Jfr. Poul Andersen, a.st., s. 307). I  \r\n\r\n betragtning af lovgivningspraksis finder jeg lige så lidt som  \r\n\r\n Justitsministeriet grundlag for at anfægte denne almindelige antagelse. </P>  \r\n\r\n<P>Større uenighed har der været i teorien om rækkevidden af grundlovens § 3,  \r\n\r\n<I>3. punktum</I> om <I>den dømmende magt.</I> Langt de fleste juridiske  \r\n\r\n teoretikere, som har skrevet om § 3 efter 1945, har antaget, at 3. punktum  \r\n\r\n sætter visse grænser for lovgivningsmagten. Det modsatte synspunkt er  \r\n\r\n forfægtet af Alf Ross, senest i Dansk Statsforvaltningsret, 3. udg. ved Ole  \r\n\r\n Espersen, 1980, s. 237 ff., og Zahle, a.st., s. 75 ff. Justitsministeriet  \r\n\r\n slutter sig i notatet af 13. ds. s. 18 f. til &#187;den overvejende  \r\n\r\n opfattelse i den forfatningsretlige litteratur&#171;. I betragtning heraf og  \r\n\r\n af, at dette resultat er i overensstemmelse med retssikkerhedsformålet og  \r\n\r\n ikke anfægtes af lovgivningspraksis, ser jeg ingen grund til at argumentere  \r\n\r\n nærmere for, at også jeg er på linje med det almindelige standpunkt i den  \r\n\r\n statsretlige litteratur. </P>  \r\n\r\n<P> <I>3.5. Udstrækningen af den retlige grænse i grundlovens § 3, 3.  \r\n\r\n punktum, om den dømmende myndighed </I></P>  \r\n\r\n<P>3.5.1. Justitsministeriets opfattelse </P>  \r\n\r\n<P>For at kunne rejse spørgsmål i forhold til grundlovens § 3, 3. punktum, må  \r\n\r\n der ifølge ministeriet (s. 19) ud over at foreligge en singulær lov  \r\n\r\n &#187;være tale om, at den normering, som den pågældende lov indebærer, er af  \r\n\r\n en sådan karakter, at den efter grundloven må siges at henhøre under  \r\n\r\n domstolene&#171;. For denne generelle formel taler ifølge ministeriet Lars  \r\n\r\n Nordskov Nielsens bemærkning i U 1961 B, s. 342, om &#187;den dømmende magts  \r\n\r\n sikre kerne&#171; og de eksempler, der af Poul Andersen (a.st., s. 565) og  \r\n\r\n Max Sørensen (Statsforfatningsret, 2. udg., 1973, s. 290) anføres på  \r\n\r\n utilladelige lovgivningsindgreb. Nordskov Nielsens formulering giver ingen  \r\n\r\n særlig vejledning om grænsedragningen, men det gør de to andre teoretikeres  \r\n\r\n eksempler. Poul Andersens eksempler angår alle love, som ændrer en allerede  \r\n\r\n afsagt dom, Max Sørensens - således som han refereres s. 18 i notatet -  \r\n\r\n tillige tilfælde, hvor en lov f.eks. fastslår en privat parts  \r\n\r\n erstatningspligt over for en anden, efter at den skadegørende handling er  \r\n\r\n foretaget. Ministeriets konklusion er herefter den, at grundlovens § 3, 3.  \r\n\r\n punktum, kun er overtrådt, hvis der enten er tale om omgørelse af en allerede  \r\n\r\n afsagt dom eller om en indgriben i en konkret tvist, <I>&#187;hvis pådømmelse  \r\n\r\n umiddelbart henhører under domstolene&#171;</I> (min fremhævelse). </P>  \r\n\r\n<P>I forhold til det foreslåede indgreb over for Tvindskolerne fremhæver  \r\n\r\n ministeriet yderligere to betragtninger til støtte for, at lovforslaget er  \r\n\r\n foreneligt med grundlovens § 3. For det første anføres (s. 20 og 21), at  \r\n\r\n indgrebet mod skolerne er <I>fremadrettet.</I> Det angår ikke allerede  \r\n\r\n udbetalte eller tilsikrede tilskud, men de pågældende skolers adgang til  \r\n\r\n fremtidige tilskud, og det er et lovgivningsanliggende. &#187;En ændring af  \r\n\r\n reglerne med virkning for fremtidige tilskud kan således ikke antages at  \r\n\r\n indebære et indgreb i den dømmende magt.&#171; For det andet gøres det  \r\n\r\n gældende, at lovforslaget efter ministeriets opfattelse <I>ikke vil afskære  \r\n\r\n Tvindskolerne fra ved domstolene at få prøvet, om man har overholdt de hidtil  \r\n\r\n gældende regler.</I> Dels kan de opnå en sådan prøvelse under sager om  \r\n\r\n tilbagebetaling af allerede udbetalt støtte. Dels vil de pågældende skoler  \r\n\r\n &#187;næppe være afskåret fra selv at anlægge sag mod  \r\n\r\n Undervisningsministeriet med påstand om, at ministeriet tilpligtes at  \r\n\r\n anerkende, at man har overholdt de gældende tilskudsregler.&#171; Der  \r\n\r\n henvises herved til Gomard, Civilprocessen, 4. udg., 1994, s. 28. </P>  \r\n\r\n<P> <I>3.5.2. Egen vurdering</I>  </P>  \r\n\r\n<P>Indledningsvis skal bemærkes, at ingen af ministeriets to særlige  \r\n\r\n argumenter for grundlovsmæssigheden af særlovsbestemmelserne efter min  \r\n\r\n opfattelse er holdbare. Betragtningen om det <I>fremadrettede</I> indgreb er  \r\n\r\n vist hentet fra en sammenhæng, hvor man afgrænser ekspropriative indgreb i  \r\n\r\n relation til grundlovens § 73, og har ingen relevans i forhold til  \r\n\r\n grundlovens § 3, 3. punktum. Det afgørende forekommer at være, om der  \r\n\r\n foreligger en retstvist, som domstolene kan tage stilling til, og ikke, om  \r\n\r\n afgørelsen kun angår fremtidige forhold eller ej. Hvis man tænkte sig, at  \r\n\r\n Undervisningsministeriet allerede havde truffet afgørelse om administrativt  \r\n\r\n at stoppe tilskuddet til en skole med virkning fra 1. januar 1997, men  \r\n\r\n derefter fortrød og søgte samme beslutning gennemført i lovs form, ville  \r\n\r\n afgørelsen fortsat være fremadrettet, men samtidig være dækket af  \r\n\r\n Justitsministeriets formel for, hvornår grænsen i grundlovens § 3, 3.  \r\n\r\n punktum, er overtrådt. Skulle lovgiver få den ide at meddele skilsmisse ved  \r\n\r\n lov, vil loven alene have virkning for fremtiden og uanset dette klart krænke  \r\n\r\n grundlovens § 3, 3. punktum. </P>  \r\n\r\n<P>Vedr. <I>muligheden for domstolsprøvelse i forhold til de hidtil gældende  \r\n\r\n regler</I> skal først fremhæves, at en sag om tilbagebetaling af allerede  \r\n\r\n udbetalte statstilskud naturligvis kan domstolsprøves, men kun, hvis  \r\n\r\n tilbagebetalingskrav faktisk rejses. Det forhold, at tilskudsreglerne er  \r\n\r\n overtrådt, er ikke ensbetydende med, at tilbagebetaling kan kræves. Følgelig  \r\n\r\n må det antages, at en prøvelse i forbindelse med tilbagebetalingskrav kun vil  \r\n\r\n være relevant i forhold til en (mindre) del af skolerne. Med hensyn til  \r\n\r\n muligheden for at anlægge en anerkendelsessag vedr. en allerede ophævet  \r\n\r\n lovgivning (i forhold til de pågældende skoler) bemærkes, at det forekommer  \r\n\r\n yderst tvivlsomt, om et sådant søgsmål har en sådan aktualitet, at  \r\n\r\n søgsmålsret foreligger efter procesrettens regler. Mere betydningsfuldt er  \r\n\r\n imidlertid, at selv om en skole skulle kunne anlægge et sådant  \r\n\r\n anerkendelsessøgsmål, vil den i retlig henseende ingen glæde have af at vinde  \r\n\r\n sagen, for på dommens tidspunkt er loven ændret, og skolen vil alligevel  \r\n\r\n intet tilskud få. Dette forhold vil i øvrigt efter min opfattelse formentlig  \r\n\r\n i sig selv bevirke, at domstolene ikke vil betragte søgsmålsinteressen som  \r\n\r\n tilstrækkelig. Summa summarum er det herefter min konklusion på dette punkt,  \r\n\r\n at Justitsministeriet ikke har ret i, at lovindgrebet over for de navngivne  \r\n\r\n skoler ikke fjerner muligheden for domstolsprøvelse. </P>  \r\n\r\n<P>Herudover er det min opfattelse, at Justitsministeriets <I>generelle  \r\n\r\n formel</I> i relation til grundlovens § 3, 3. punktum, er for snæver. Jeg er  \r\n\r\n enig med ministeriet i, at man ikke ved lov må omgøre en allerede afsagt dom  \r\n\r\n eller gribe ind i en konkret tvist, hvis pådømmelse henhører under  \r\n\r\n domstolene, men jeg mener, at man må gå et skridt videre og lade forbudet  \r\n\r\n dække også andre lignende situationer, hvor muligheden for domstolsprøvelse  \r\n\r\n fjernes. Ministeriets generelle &#187;formel&#171; er bygget på eksempler hos  \r\n\r\n to forfattere. Det er problematisk på et sådant grundlag at holde andre  \r\n\r\n eksempler uden for forbudet, selv om de kvalitativt er af samme beskaffenhed  \r\n\r\n som dem, der er indenfor. Hvad forfattere nævner som eksempler, vil ofte have  \r\n\r\n sammenhæng med de konkrete situationer, som tilfældigvis har foreligget. </P>  \r\n\r\n<P>Efter min vurdering taler meget stærke grunde for, at det konkrete  \r\n\r\n lovindgreb over for Tvindskolerne må sidestilles med de situationer, hvor der  \r\n\r\n er enighed om at anse singulær lovgivning for forbudt. Der er tale om at  \r\n\r\n standse tilskudsbetalingen efter regler, som giver en ret til tilskud på  \r\n\r\n visse betingelser, fordi tilskudsreglerne anses for overtrådt. Det vil sige,  \r\n\r\n at alle involverede spørgsmål er retsspørgsmål og kan dermed prøves af  \r\n\r\n domstolene. Det eneste, som adskiller dette tilfælde fra en situation, hvor  \r\n\r\n et lovindgreb også efter Justitsministeriet er forbudt, er, at der endnu ikke  \r\n\r\n foreligger en administrativ afgørelse. Efter de foreliggende oplysninger er  \r\n\r\n der ingen tvivl om, at et administrativt indgreb straks ville blive indbragt  \r\n\r\n for domstolene af den pågældende skole. Hertil kommer - og det er efter min  \r\n\r\n vurdering afgørende - at det ifølge lovforslagets bemærkninger er indgrebets  \r\n\r\n formål at afskære domstolsprøvelsen. Det bør også nævnes, at Folketinget  \r\n\r\n gennem dets Uddannelsesudvalg tilsyneladende forbereder sig på at gå ind i en  \r\n\r\n funktion, som normalt varetages af domstolene. Ifølge Politiken den 16. ds.  \r\n\r\n har udvalgets formand, Hanne Severinsen, udtalt følgende: &#187;Vi må nu i  \r\n\r\n Folketingets Uddannelsesudvalg se dokumentation for hver enkelt skoles rolle.  \r\n\r\n Dermed vil vi også se på, om nogle af de 32 skoler i undervisningsministerens  \r\n\r\n forslag bør sikres mulighed for at fortsætte.&#171; </P>  \r\n\r\n<P>I en sådan situation, hvor Folketinget klart forholder sig til en  \r\n\r\n retstvist, som det i modsætning til domstolene ikke er indrettet til at  \r\n\r\n behandle, og hvor indgrebets form er valgt netop for at afskære  \r\n\r\n domstolsprøvelsesmulighederne, taler retssikkerhedshensyn efter min  \r\n\r\n opfattelse meget tungt for at betragte loven som en krænkelse af grundlovens  \r\n\r\n § 3, 3. punktum. For dette resultat taler ud over det allerede anførte, at  \r\n\r\n grundlovens § 3 generelt må antages primært at være båret af  \r\n\r\n retssikkerhedshensyn, jfr. foran 3.2, og at der, så vidt ses, ikke tidligere  \r\n\r\n er gennemført lovgivning som den nu foreliggende, se herved foran under 3.3.  \r\n\r\n om lovgivningspraksis. Afslutningsvis skal nævnes, at Max Sørensens  \r\n\r\n fremstilling a.st. giver en vis støtte for min konklusion, idet han ud over  \r\n\r\n de eksempler, der refereres i Justitsministeriets notat generelt lægger vægt  \r\n\r\n på, om &#187;parterne har formuleret deres krav og påstande under henvisning  \r\n\r\n til gældende ret&#171;. Denne formulering forekommer ganske rammende i  \r\n\r\n forhold til den konkrete situation vedr. Tvindskolerne. </P>  \r\n\r\n<P> <I>3.6. Konklusion</I>  </P>  \r\n\r\n<P>Det samlede resultat af mine overvejelser vedr. lovforslagets forhold til  \r\n\r\n grundlovens § 3 er, at forslagets §§ 7-10 i den konkrete sammenhæng indebærer  \r\n\r\n en tilsidesættelse af § 3, 3. punktum, hvorefter den dømmende magt er hos  \r\n\r\n domstolene. Naturligvis gør jeg ikke en sådan antagelse gældende, medmindre  \r\n\r\n jeg mener at have stærke grunde for den. Samtidig erkender jeg åbent, at  \r\n\r\n retskildematerialet i relation til grundlovens § 3 er så sparsomt, at det er  \r\n\r\n vanskeligt at prognosticere, hvordan en retssag om spørgsmålet vil falde ud.  \r\n\r\n Denne usikkerhed dækker alle prognoser på området, også min og også  \r\n\r\n Justitsministeriets. </P>  \r\n\r\n<P> <B>4. Forholdet til andre regler i grundloven</B>  </P>  \r\n\r\n<P> <I>4.1. Grundlovens § 73</I>  </P>  \r\n\r\n<P>Denne bestemmelse yder borgere og andre retssubjekter en beskyttelse imod  \r\n\r\n indgreb i deres &#187;ejendom&#171;, hvis indgrebet har karakter af  \r\n\r\n ekspropriation. Jeg er helt enig med Justitsministeriet i, at skolernes  \r\n\r\n forventning om fremtidig at kunne få offentlige tilskud ikke er  \r\n\r\n &#187;ejendom&#171; i bestemmelsens forstand, og at bestemmelsen derfor ikke  \r\n\r\n med rette kan påberåbes over for indgrebet i lovforslagets §§ 7-10. </P>  \r\n\r\n<P> <I>4.2. Grundlovens § 76</I>  </P>  \r\n\r\n<P>Forskriften angår skolefrihed, men der er fuld enighed i den statsretlige  \r\n\r\n teori om, at der ikke i bestemmelsen kan indlægges nogen forpligtelse for  \r\n\r\n staten til at yde økonomisk støtte til private skoler. Herefter er jeg også i  \r\n\r\n relation til § 76 på linje med Justitsministeriets konklusion, hvorefter  \r\n\r\n denne bestemmelse ikke kan anses for tilsidesat. </P>  \r\n\r\n<P> <I>4.3. En forfatningsretlig lighedsgrundsætning</I>  </P>  \r\n\r\n<P>Det har været hævdet i den juridiske litteratur, at der gælder en  \r\n\r\n almindelig lighedsgrundsætning på forfatningsniveau, jfr. Fr. Vinding Kruse,  \r\n\r\n Ejendomsretten 1, 3. udg., 1951, s. 252. En sådan grundsætning har støtte i  \r\n\r\n grundlovens § 70 om forbud mod diskrimination på grund af tro eller  \r\n\r\n afstamning, men antages herudover at gælde helt generelt. Indholdet af reglen  \r\n\r\n svarer til den almindeligt anerkendte lighedsgrundsætning i  \r\n\r\n forvaltningsretten. Denne indebærer et krav om, at det lige skal behandles  \r\n\r\n lige, eller mere operativt udtrykt, at der ikke må ske forskelsbehandling  \r\n\r\n uden saglig grund. Lighedsgrundsætninger af denne art gælder også i flere  \r\n\r\n internationale retssystemer, jfr. således bl.a. EMK art. 14 og EU-retten,  \r\n\r\n hvor en almindelig lighedsgrundsætning antages at gælde som en uskreven  \r\n\r\n retsgrundsætning på traktatniveau. (Der kan herved bl.a. henvises til Gulmann  \r\n\r\n og Nagel-Sørensen, EU-ret, 3. udg., s. 67 f.). </P>  \r\n\r\n<P>En forfatningsretlig lighedsgrundsætning har været påberåbt i to retssager  \r\n\r\n - U 1965 293 H og U 1986 898 H. Begge domme gik den pågældende part imod på  \r\n\r\n det punkt, hvor den forfatningsretlige lighedsgrundsætning blev gjort  \r\n\r\n gældende, men domstolene tog ikke udtrykkeligt stilling til spørgsmålet, om  \r\n\r\n der gælder en sådan almindelig lighedsgrundsætning i statsretten. Min egen  \r\n\r\n opfattelse er, at der i forkellige konkrete grundlovssammenhænge kan  \r\n\r\n argumenteres for fortolkning af paragraffer ud fra et almindeligt  \r\n\r\n diskriminationsforbud, men at man næppe helt almindeligt kan antage, at der  \r\n\r\n gælder et sådant. Gjorde der det, ville konsekvensen være en generel og  \r\n\r\n ubestemt begrænsning af lovgivers kompetence, hvis indhold bestemmes af  \r\n\r\n domstolene. En konsekvens af denne art uden specifik støtte i grundlovens  \r\n\r\n forskrifter forekommer mig ikke acceptabel. </P>  \r\n\r\n<P>Man kan måske inddrage en lighedsargumentation i relation til  \r\n\r\n afgrænsningnen af, i hvilket omfang konkret lovgivning er i strid med  \r\n\r\n grundlovens § 3, 3. punktum, jfr. herved foran under 3. Derimod er det efter  \r\n\r\n min vurdering uholdbart at påberåbe sig en lighedsgrundsætning selvstændigt  \r\n\r\n som et forfatningsretligt krav, der rækker ud over grundlovens § 3.  \r\n\r\n Lighedsargumentationen kan yde en vis støtte til konklusionen foran under  \r\n\r\n 3.6, men har ikke betydning i sig selv og kan kun støtte en fortolkning af  \r\n\r\n grundlovens § 3, hvis Undervisningsministeriet har uret i, at skolerne  \r\n\r\n overtræder statsstøttereglerne. Jeg er således også enig med  \r\n\r\n Justitsministeriet i konklusionen s. 26 f., at lovforslaget ikke kan anfægtes  \r\n\r\n ud fra en forfatningsretlig lighedsgrundsætning. </P>  \r\n\r\n<P> <B>5. Forholdet til Den Europæiske Menneskerettighedskonventions art.  \r\n\r\n</B></P>  \r\n\r\n<P>6 </P>  \r\n\r\n<P>EMK bestemmer i art. 6, stk. 1, bl.a., at enhver har ret til en  \r\n\r\n &#187;retfærdig og offentlig rettergang for en uafhængig og upartisk domstol  \r\n\r\n . . ., når der skal træffes afgørelse om hans borgerlige rettigheder og  \r\n\r\n forpligtelser&#171;. Formålet med bestemmelsen er at give de enkelte en  \r\n\r\n retssikkerhedsgaranti, jfr. bl.a. Peer Lorenzen m.fl., Den Europæiske  \r\n\r\n Menneskerettigheds Komvention, 1994, s. 139, samt Rehof og Trier,  \r\n\r\n Menneskeret, 1990, s. 139 ff. Formålet er for så vidt sammenfaldende med det  \r\n\r\n primære formål med den danske grundlovs § 3, 3. punktum. </P>  \r\n\r\n<P>Retten til domstolsadgang gælder &#187;borgerlige rettigheder og  \r\n\r\n forpligtelser&#171;. Dette udtryk forstås i konventionspraksis forholdsvis  \r\n\r\n vidt, og dette gælder ikke mindst, når det drejer sig om retspositioner, der  \r\n\r\n danner grundlag for erhverv, jfr. Peer Lorenzen m.fl., a. st., s. 185-89. Der  \r\n\r\n foreligger så vidt ses ikke udtrykkelig afgørelse for, at ret til offentligt  \r\n\r\n tilskud falder inden for bestemmelsens område. Situationen hører imidlertid  \r\n\r\n heller ikke til de tilfælde, som efter praksis anses for at ligge uden for  \r\n\r\n art. 6, stk. 1, og i betragtning af den generelt liberale fortolkning af  \r\n\r\n udtrykket &#187;borgerlige rettigheder&#171; må jeg lægge til grund, at  \r\n\r\n spørgsmålet om ret til tilskud er omfattet af bestemmelsen. Andet er da  \r\n\r\n heller ikke hævdet i Justitsministeriets notat af 13. ds. </P>  \r\n\r\n<P>Art. 6 fortolkes således, at den i forhold til de retsforhold, den  \r\n\r\n vedrører, hjemler ret til at få retsforhold indbragt for og endeligt afgjort  \r\n\r\n af en domstol. Bestemmelsen forpligter således den nationale lovgiver til at  \r\n\r\n give mulighed for, at bl.a. civile retstvister kan indbringes for domstole,  \r\n\r\n som opfylder kravene i art. 6, stk. 1. (Jfr. Lorenzen m.fl., a. st., s. 14  \r\n\r\n med henvisning til EMD i Golder-sagen). </P>  \r\n\r\n<P>Umiddelbart synes Tvindskolerne at kunne påberåbe sig art. 6, stk. 1, i  \r\n\r\n forhold til lovforslagets §§ 7-10. Justitsministeriet gør imidlertid  \r\n\r\n gældende, at en vedtagelse af lovforslaget ikke vil medføre en overtrædelse  \r\n\r\n af EMK art. 6, stk. 1. Dette begrundes med to synspunkter, som ministeriet  \r\n\r\n også har anført i relation til grundlovens § 3, 3. punktum, se herved foran  \r\n\r\n under 3.5. </P>  \r\n\r\n<P>For det første hævdes det, at der ikke er tale om et <I>retskrav</I> fra  \r\n\r\n skolernes side, fordi lovforslaget alene angår <I>fremtidige</I> forhold.  \r\n\r\n Dette er efter min opfattelse ikke holdbart. Undervisningsministeriet finder,  \r\n\r\n at skolerne overtræder de gældende tilskudsregler, og at de derfor skal  \r\n\r\n fratages fremtidig støtte. Skolerne er uenige heri, men afskæres fra en  \r\n\r\n domstolsprøvelse af, hvad der klart er et retsspørgsmål, fordi indgrebet  \r\n\r\n foretages ved lov. Det ville være en anden situation, hvis skolerne mistede  \r\n\r\n adgangen til at modtage statsstøtte på grund af en generel lovændring. (Om  \r\n\r\n betingelsen &#187;uenighed af retlig karakter&#171;, se Lorenzen m.fl. a.st.,  \r\n\r\n s. 183 f.). </P>  \r\n\r\n<P>Dernæst anfører Justitsministeriet, at den foreslåede lov <I>ikke ændrer  \r\n\r\n ved skolernes adgang til at opnå domstolsprøvelse</I> i medfør af grundlovens  \r\n\r\n § 63. Dette er urigtigt i relation til grundlovens § 3, 3. punktum og er  \r\n\r\n ligeledes urigtigt i forhold til EMK art. 6. Jeg henviser herved til min  \r\n\r\n argumentation foran s. 11-12. </P>  \r\n\r\n<P>Min <I>konklusion</I> er herefter den, at vedtagelse af lovforslag L 268  \r\n\r\n må antages at indebære en overtrædelse af EMK art. 6, stk. 1, fordi  \r\n\r\n lovforslagets §§ 7-10 vil afskære Tvindskolerne fra at kunne få  \r\n\r\n domstolsprøvelse af et retsspørgsmål angående en civil rettighed. </P>  \r\n\r\n<P>EMK er en traktatretlig forpligtelse for Danmark, og denne kan vi ikke  \r\n\r\n lovgive os fri af. Nationalretligt er EMK inkorporeret i dansk ret ved lov  \r\n\r\n nr. 285 af 29. april 1992. Denne lov kan lovgiveren naturligvis ændre  \r\n\r\n nationalretligt ved at vedtage L 268, og sidstnævnte lov vil derfor ikke  \r\n\r\n blive ugyldig, fordi den strider imod konventionen. Dette ændrer dog ikke det  \r\n\r\n forhold, at Danmark uanset lovændring fortsat er folkeretligt bundet af EMK.  \r\n\r\n</P>  \r\n\r\n<P> <B>6. Almindeligt anerkendte forfatningsprincipper</B>  </P>  \r\n\r\n<P>Selv om det imod mine antagelser foran under 3. og 5. lægges til grund, at  \r\n\r\n en vedtagelse af L 268 ikke vil medføre tilsidesættelse af bestemmelser i  \r\n\r\n grundloven og EMK, kan der stadig argumenteres ud fra retlige synspunkter  \r\n\r\n for, at forslagets §§ 7-10 bør opgives. Ved siden af grundloven og  \r\n\r\n internationale konventioner findes forskellige almindeligt anerkendte  \r\n\r\n principper, som ikke er retligt bindende, men som normalt følges, fordi de  \r\n\r\n nyder almindelig anerkendelse. Som et eksempel uden for nærværende sammenhæng  \r\n\r\n kan nævnes et princip om, at der ikke gennemføres straffebestemmelser med  \r\n\r\n tilbagevirkende kraft. </P>  \r\n\r\n<P>På linje med det nævnte eksempel er det et alment anerkendt princip for  \r\n\r\n lovgivning, at statsopgaver placeres hos de statsorganer, som er egnede til  \r\n\r\n at varetage dem, og i hvert fald ikke placeres således, at centrale  \r\n\r\n retssikkerhedsgarantier afskæres. Til sådanne garantier hører utvivlsomt  \r\n\r\n adgangen til at kunne få prøvet uenighed om retsspørgsmål hos en domstol.  \r\n\r\n</P>  \r\n\r\n<P>Alle statsretlige forfattere er enige om, at der knytter sig væsentlige  \r\n\r\n spørgsmål om retsprincipper til adgangen til at kunne opnå en  \r\n\r\n domstolsprøvelse af et retsspørgsmål. Særlig interessant forekommer det mig  \r\n\r\n at være, at Ross, som generelt bestrider, at grundlovens § 3, 3. punktum,  \r\n\r\n sætter en retlig grænse for singulær lovgivning, samtidig betoner den  \r\n\r\n retspolitiske værdi af at følge magtfordelingsprincipper ved fordeling af  \r\n\r\n offentlige opgaver. Der henvises herved bl.a. til Ross, a.st., s. 203, 206 og  \r\n\r\n 229 f. </P>  \r\n\r\n<P>Afslutningsvis skal nævnes, at tilsvarende synspunkter har fundet udtryk i  \r\n\r\n Justitsministeriets notat af 13. maj d.å. s. 22 og 29, og at ministeriet  \r\n\r\n allerede i forbindelse med sin første udtalelse til Undervisningsministeriet  \r\n\r\n har givet udtryk for, at lovforslaget gav anledning til principielle  \r\n\r\n retspolitiske overvejelser, se notatet s. 2. Man kunne måske ønske, at disse  \r\n\r\n synspunkter var udtrykt en smule stærkere og var blevet modtaget med lidt  \r\n\r\n større opmærksomhed i Undervisningsministeriet. </P>  \r\n\r\n<P> <B>7. Sammenfatning</B>  </P>  \r\n\r\n<P>Resultatet af mine undersøgelser og overvejelser vedr.  \r\n\r\n undervisningsministerens forslag til lovbestemmelser, der standser for  \r\n\r\n udbetaling af offentlig støtte til 32 navngivne Tvindskoler, kan sammenfattes  \r\n\r\n i følgende 4 punkter: </P>  \r\n\r\n<P>a) Lovindgrebet må antages at stride imod grundlovens § 3, 3. punktum,  \r\n\r\n fordi det er begrundet - i hvert fald delvis - i, at skolerne har overtrådt  \r\n\r\n den gældende lovgivning om statsstøtte, og fordi forslaget samtidig afskærer  \r\n\r\n skolerne fra at kunne få en domstolsprøvelse af dette spørgsmål. Lovgiveren  \r\n\r\n vil ved en sådan fremgangsmåde henlægge, hvad der reelt er dømmende  \r\n\r\n myndighed, til Folketinget. </P>  \r\n\r\n<P>b) Lovindgrebet er endvidere efter min opfattelse en tilsidesættelse af  \r\n\r\n Den Europæiske Menneskerettighedskonventions art. 6, stk. 1. Baggrunden for  \r\n\r\n denne antagelse er i det væsentlige den samme, som er gjort gældende i  \r\n\r\n relation til grundlovens § 3, 3. punktum, men forpligtelsen til at give  \r\n\r\n adgang til domstolsprøvelse har et mere sikkert holdepunkt i formuleringen af  \r\n\r\n EMK art. 6, end i den summariske affattelse af grundlovens § 3. </P>  \r\n\r\n<P>c) Uden hensyn til, om bestemmelser i grundloven eller konventioner  \r\n\r\n antages at være overtrådt eller ej, vil en vedtagelse af  \r\n\r\n undervisningsministerens lovforslag være i uoverensstemmelse med et  \r\n\r\n almindeligt anerkendt princip for fordeling af statsopgaver, fordi forslagets  \r\n\r\n §§ 7-10 forhindrer skoler i at kunne opnå den domstolsprøvelse af  \r\n\r\n retsspørgsmål, som der sædvanligvis er adgang til, og som er en central del  \r\n\r\n af danske forestillinger om retssikkerhed. </P>  \r\n\r\n<P>d) Grundloven og Den Europæiske Menneskerettighedskonvention kan ikke  \r\n\r\n antages at blive overtrådt på andre punkter end a) og b), hvis  \r\n\r\n undervisningsministerens lovforslag vedtages. </P>  \r\n\r\n<P>Indholdsfortegnelse er vedhæftet. </P>  \r\n\r\n<P>Med venlig hilsen </P>  \r\n\r\n<P>Claus Haagen Jensen </P>  \r\n\r\n<P> <B>Indholdsfortegnelse</B>  </P>  \r\n\r\n<pre><font color=gray> \r\n\r\n 1.     Kort karakteristik af lovforslaget  \r\n\r\n 2.     Problemstilling  \r\n\r\n 3.     Forholdet til grundlovens § 3  \r\n\r\n 3.1.   Retskildespørgsmål  \r\n\r\n 3.2.   Formålsovervejelser  \r\n\r\n 3.3.   Lovgivningspraksis  \r\n\r\n 3.4.   Findes der en retlig grænse for singulær lovgivning i  \r\n\r\n        grundlovens § 3, 2. og 3. punktum?  \r\n\r\n 3.5.   Udstrækningen af den retlige grænse i grundlovens § 3, 3.  \r\n\r\n        punktum  \r\n\r\n 3.5.1. Justitsministeriets opfattelse  \r\n\r\n 3.5.2. Egen vurdering  \r\n\r\n 3.6.   Konklusion  \r\n\r\n 4.     Forholdet til andre regler i grundloven  \r\n\r\n 4.1.   Grundlovens § 73  \r\n\r\n 4.2.   Grundlovens § 76  \r\n\r\n 4.3.   En forfatningsretlig lighedsgrundsætning  \r\n\r\n 5.     Forholdet til Den Europæiske Menneskerettighedskonventions  \r\n\r\n        art. 6  \r\n\r\n 6.     Almindeligt anerkendte forfatningsprincipper  \r\n\r\n 7.     Sammenfatning  \r\n\r\n</font></pre>\r\n\r\n<P>Justitsministeriet </P>  \r\n\r\n<P> <B>Notat </B></P>  \r\n\r\n<P>om </P>  \r\n\r\n<P>professor Claus Haagen Jensens udtalelse af 19. maj 1996 vedrørende  \r\n\r\n Undervisningsministeriets lovforslag L 268 om bl.a. bortfald af økonomisk  \r\n\r\n tilskud til Tvindskolerne </P>  \r\n\r\n<P>1. Indledning </P>  \r\n\r\n<P>I et notat af 13. maj 1996 har Justitsministeriet redegjort for visse  \r\n\r\n forfatnings- og menneskeretlige spørgsmål i forbindelse med  \r\n\r\n Undervisningsministeriets lovforslag L 268 af 8. maj 1996. Notatet indeholder  \r\n\r\n en gennemgang af lovforslagets forhold til grundlovens §§ 3, 73 og 76, til en  \r\n\r\n forfatningsretlig lighedsgrundsætning og til art. 6 i den europæiske  \r\n\r\n menneskerettighedskonvention. </P>  \r\n\r\n<P>Det fremgår af notatet, at der efter Justitsministeriets opfattelse ikke i  \r\n\r\n grundloven eller menneskerettighedskonventionen er <I>retlige hindringer</I>  \r\n\r\n for, at lovforslaget vedtages. Justitsministeriet har imidlertid samtidig  \r\n\r\n peget på, at lovforslaget kan give anledning til principiele retspolitiske  \r\n\r\n overvejelser, og at en lovgivning af den foreliggende karakter ud fra  \r\n\r\n almindelige principper kun bør anvendes, når der foreligger tungtvejende  \r\n\r\n grunde dertil. </P>  \r\n\r\n<P>Professor Claus Haagen Jensen, Aalborg Universitetscenter, har den 19. maj  \r\n\r\n 1996 afgivet en udtalelse om de rejste spørgsmål. Udtalelsen er udarbejdet  \r\n\r\n efter anmodning fra Socialistisk Folkeparti. </P>  \r\n\r\n<P>Notatets punkt 2 indeholder en kort generel omtale af forholdet mellem  \r\n\r\n Claus Haagen Jensens og Justitsministeriets synspunkter. </P>  \r\n\r\n<P>Notatets punkt 3 og 4 indeholder en nærmere omtale af de spørgsmål, hvorom  \r\n\r\n der ikke er enighed. </P>  \r\n\r\n<P>Notatets indhold sammenfattes under punkt 5. </P>  \r\n\r\n<P> <B>2. Generelt om forholdet mellem professor Claus Haagen Jensens og  \r\n\r\n Justitsministeriets synspunkter</B>  </P>  \r\n\r\n<P>På en række punkter er der enighed mellem Claus Haagen Jensen og  \r\n\r\n Justitsministeriet om de rejste spørgsmål. I overensstemmelse hermed anfører  \r\n\r\n Haagen Jensen på side 4, at han &#187;ikke har indvendinger imod størstedelen  \r\n\r\n af fremstillingen i ministeriets notat&#171;. </P>  \r\n\r\n<P>Haagen Jensen finder således (side 14 f. i udtalelsen) ligesom  \r\n\r\n Justitsministeriet, <I>at</I> lovforslaget ikke er i strid med grundlovens §  \r\n\r\n 73 (ejendomsrettens ukrænkelighed), <I>at</I> lovforslaget ikke er i strid  \r\n\r\n med grundlovens § 76 (skolefriheden), og <I>at</I> lovforslaget ikke er i  \r\n\r\n strid med en forfatningsretlig lighedsgrundsætning. </P>  \r\n\r\n<P>På to punkter er der på den anden side ikke enighed mellem Claus Haagen  \r\n\r\n Jensen og Justitsministeriet. Det drejer sig om lovforslagets forhold til  \r\n\r\n grundlovens § 3 og art. 6 i den europæiske menneskerettighedskonvention. </P>  \r\n\r\n<P>I det følgende behandles disse spørgsmål nærmere. Under punkt 3 omtales  \r\n\r\n spørgsmålet om forholdet til grundlovens § 3, og under punkt 4 omtales  \r\n\r\n spørgsmålet om forholdet til art. 6 i den europæiske  \r\n\r\n menneskerettighedskonvention. </P>  \r\n\r\n<P> <B>3. Lovforslagets forhold til grundlovens § 3</B>  </P>  \r\n\r\n<P> <I>3.1. Professor Claus Haagen Jensens synspunkter</I>  </P>  \r\n\r\n<P>3.1.1. Selv om Claus Haagen Jensen som anført når frem til et andet  \r\n\r\n resultat end Justitsministeriet, kan der indledningsvis være grund til at  \r\n\r\n fremhæve, at der også her på en række punkter er enighed. </P>  \r\n\r\n<P>Det gælder ikke mindst det forhold, at de nærmere retlige konsekvenser af  \r\n\r\n magtfordelingsprincippet i en række henseender ikke er afklaret, jf. herved  \r\n\r\n side 16 i Justitsministeriets notat. I overensstemmelse hermed anfører Haagen  \r\n\r\n Jensen på side 5 f. i sin udtalelse bl.a., <I>at</I> grundlovens § 3  \r\n\r\n &#187;efterlader . . . mange spørgsmål&#171;, <I>at</I> ordlyden er &#187;for  \r\n\r\n upræcis til at give nærmere vejledning om bestemmelsens rækkevidde&#171;,  \r\n\r\n<I>at</I> der &#187;ingen bidrag (er) at hente i grundlovens  \r\n\r\n forarbejder&#171;, <I>at</I> &#187;ingen domme viser noget reelt om,  \r\n\r\n hvorledes grænserne skal drages efter domstolenes opfattelse&#171;, <I>at</I>  \r\n\r\n bestemmelsens formål eller ideologi &#187;kan give anledning til megen  \r\n\r\n tvivl&#171;, og <I>at</I> lovgivningsmagtens stillingtagen til sager i  \r\n\r\n grænseområdet oftest er &#187;vanskelig at tage til sikker indtægt for en  \r\n\r\n bestemt fortolkning, fordi folketingsmedlemmerne forståeligt nok tænker mere  \r\n\r\n politisk end juridisk&#171;. </P>  \r\n\r\n<P>Haagen Jensen er ligeledes bl.a. enig med Justitsministeriet i, <I>at</I>  \r\n\r\n grundloven ikke i almindelighed afskærer Folketinget fra at gennemføre  \r\n\r\n &#187;singulær&#171; lovgivning, jf. udtalelsens side 7 f., men <I>at</I>  \r\n\r\n bestemmelsen i § 3, 3. pkt., dog sætter visse grænser for tilladeligheden af  \r\n\r\n en sådan lovgivning. Det kan i den forbindelse bemærkes, at det i dele af den  \r\n\r\n forfatningsretlige litteratur er anført, at grundlovens § 3 slet ingen  \r\n\r\n grænser sætter for lovgivningsmagten. Sådanne synspunkter er gjort gældende  \r\n\r\n af Alf Ross og Henrik Zahle, jf. side 17 i Justitsministeriets notat. </P>  \r\n\r\n<P>Interessen må imidlertid samle sig om de punkter vedrørende grundlovens §  \r\n\r\n 3, hvorom der ikke er enighed mellem Claus Haagen Jensen og  \r\n\r\n Justitsministeriet. Det er disse punkter, som fører Haagen Jensen til den  \r\n\r\n konklusion, at lovforslaget er i strid med grundloven. </P>  \r\n\r\n<P>3.1.2. Under punkt 3.5.1 i sin udtalelse (side 10 f.) gengiver Claus  \r\n\r\n Haagen Jensen Justitsministeriets synspunkter. Det anføres, at for at en lov  \r\n\r\n skal være i strid med grundlovens § 3, må der efter Justitsministeriets  \r\n\r\n opfattelse &#187;ud over at foreligge en singulær lov være tale om, at den  \r\n\r\n normering, som den pågældende lov indebærer, er af en sådan karakter, at den  \r\n\r\n efter grundloven må siges at henhøre under domstolene&#171;. Det anføres  \r\n\r\n også, at Justitsministeriets konklusion herefter er den, &#187;at grundlovens  \r\n\r\n § 3, 3. pkt., kun er overtrådt, hvis der enten er tale om en omgørelse af en  \r\n\r\n allerede afsagt dom eller om en indgriben i en konkret tvist, <I>hvis  \r\n\r\n pådømmelse umiddelbart henhører under domstolene&#171;</I> (Haagen Jensens  \r\n\r\n understregning). </P>  \r\n\r\n<P>Herefter anføres det, at Justitsministeriet fremhæver  \r\n\r\n &#187;yderligere&#171; to betragtninger til støtte for, at det foreliggende  \r\n\r\n lovforslag er foreneligt med grundlovens § 3. Haagen Jensen bemærker således,  \r\n\r\n at Justitsministeriet <I>for det første</I> anfører, at indgrebet imod  \r\n\r\n skolerne er fremadrettet. Det angår ikke de allerede udbetalte eller  \r\n\r\n tilsikrede tilskud, men alene de pågældende skolers adgang til fremtidige  \r\n\r\n tilskud. Dette er et lovgivningsanliggende. Herefter anfører Haagen Jensen  \r\n\r\n som et citat fra Justitsministeriets notat, at en &#187;ændring af reglerne  \r\n\r\n med virkning for fremtidige tilskud kan således ikke antages at indebære et  \r\n\r\n indgreb i den dømmende magt&#171;. </P>  \r\n\r\n<P>Haagen Jensen anfører endvidere, at Justitsministeriet <I>for det  \r\n\r\n andet</I> gør gældende, at lovforslaget ikke vil afskære Tvindskolerne fra  \r\n\r\n ved domstolene at få prøvet, om man har overholdt de hidtil gældende regler.  \r\n\r\n Det kan dels ske under sager om tilbagebetaling af allerede udbetalt støtte,  \r\n\r\n dels under et anerkendelsessøgsmål anlagt af skolerne mod  \r\n\r\n Undervisningsministeriet. </P>  \r\n\r\n<P>3.1.3. Claus Haagen Jensens egen vurdering af de rejste spørgsmål er  \r\n\r\n gengivet i udtalelsens punkt 3.5.2 (side 11 ff.). </P>  \r\n\r\n<P>Indledningsvis anfører Haagen Jensen, at ingen af Justitsministeriets to  \r\n\r\n &#187;særlige argumenter&#171; for lovforslagets grundlovsmæssighed er  \r\n\r\n holdbare. Om det forhold, at det omhandlede indgreb er fremadrettet, anfører  \r\n\r\n Haagen Jensen således, at der er tale om en betragtnig, som vedrører  \r\n\r\n grundlovens § 73, men som ingen relevans har i forhold til grundlovens § 3,  \r\n\r\n 3. pkt. Det afgørende er efter Haagen Jensens opfattelse i stedet, &#187;om  \r\n\r\n der foreligger en retstvist, som domstolene kan tage stilling til, og ikke om  \r\n\r\n afgørelsen kun angår fremtidige forhold eller ej&#171;. Om skolernes mulighed  \r\n\r\n for at anlægge et anerkendelsessøgsmål mod Undervisningsministeriet anfører  \r\n\r\n Haagen Jensen bl.a., <I>at</I> det forekommer &#187;yderst tvivlsomt&#171;,  \r\n\r\n om et sådant søgsmål kan admitteres, og <I>at</I> en skole i retlig henseende  \r\n\r\n ingen glæde vil have af at vinde en sådan sag, fordi skolen, såfremt loven  \r\n\r\n vedtages, alligevel intet tilskud vil få. </P>  \r\n\r\n<P>Herefter anfører Haagen Jensen, at Justitsministeriets &#187;generelle  \r\n\r\n formel&#171; i relation til grundlovens § 3, 3. pkt., er for snæver. Haagen  \r\n\r\n Jensen er enig med Justitsministeriet i, at en lov ikke kan ændre en dom  \r\n\r\n eller gribe ind i en konkret tvist, hvis pådømmelse henhører under  \r\n\r\n domstolene. Haagen Jensen mener imidlertid, at man &#187;må gå et skridt  \r\n\r\n videre og lade forbudet dække også andre, lignende situationer, hvor  \r\n\r\n muligheden for domstolsprøvelse fjernes&#171;. </P>  \r\n\r\n<P>Efter Haagen Jensens opfattelse &#187;taler meget stærke grunde for, at  \r\n\r\n det konkrete lovindgreb over for Tvindskolerne må sidestilles med de  \r\n\r\n situationer, hvor der er enighed om at anse singulær lovgivning for  \r\n\r\n forbudt&#171;. Til støtte herfor anfører Haagen Jensen navnlig, at der er  \r\n\r\n &#187;tale om at standse tilskudsbetalingen efter regler, som giver en ret  \r\n\r\n til tilskud på visse betingelser, fordi tilskudsreglerne anses for  \r\n\r\n overtrådt&#171;. Hertil kommer det efter Haagen Jensens opfattelse  \r\n\r\n &#187;afgørende&#171;, at &#187;det ifølge lovforslagets bemærkninger er  \r\n\r\n indgrebets formål at afskære domstolsprøvelsen&#171;. </P>  \r\n\r\n<P>Bl.a. på denne baggrund er det Haagen Jensens opfattelse, at  \r\n\r\n retssikkerhedshensyn taler &#187;meget tungt for at betragte loven som en  \r\n\r\n krænkelse af grundlovens § 3, 3. pkt.&#171;. I sin konklusion på side 13  \r\n\r\n (punkt 3.6) anfører Haagen Jensen, at han mener at have stærke grunde for sit  \r\n\r\n synspunkt. Det anføres dog samtidig, at &#187;retskildematerialet i relation  \r\n\r\n til grundlovens § 3 er så sparsomt, at det er vanskeligt at prognosticere,  \r\n\r\n hvordan en retssag om spørgsmålet vil falde ud. Denne usikkerhed dækker alle  \r\n\r\n prognoser på området, også min og også Justitsministeriets&#171;. </P>  \r\n\r\n<P> <I>3.2. Justitsministeriets bemærkninger</I>  </P>  \r\n\r\n<P>3.2.1. Claus Haagen Jensen anfører på side 10-11 i sin udtalelse - i  \r\n\r\n relation til Justitsministeriets synspunkter om indgrebets fremadrettede  \r\n\r\n karakter og om skolernes adgang til uanset lovindgrebet at gå til domstolene  \r\n\r\n - at Justitsministeriet hermed fremhæver &#187;yderligere to betragtninger  \r\n\r\n til støtte for, at lovforslaget er foreneligt med grundlovens § 3&#171;. </P>  \r\n\r\n<P>Der kan på den baggrund være anledning til at præcisere, at hele  \r\n\r\n fremstillingen i afsnittet om grundlovens § 3 i Justitsministeriets notat  \r\n\r\n drejer sig om, hvorvidt det foreliggende lovforslag falder inden for de  \r\n\r\n tilfældegrupper, hvor der i den forfatningsretlige litteratur (og i praksis)  \r\n\r\n har været rejst spørgsmål om forholdet til grundlovens § 3, 3. pkt., jf.  \r\n\r\n notatets punkt 5.2.1-5.2.4. Justitsministeriet finder som her anført, at  \r\n\r\n dette spørgsmål må besvares benægtende. Det, Haagen Jensen kalder  \r\n\r\n Justitsministeriets &#187;yderligere to betragtninger&#171; vedrørende  \r\n\r\n indgrebets fremadrettede karakter og skolernes adgang til domstolsprøvelse i  \r\n\r\n notatets punkt 5.2.5, er således en integreret del af den retlige  \r\n\r\n argumentation for, at det foreliggende lovforslag falder uden for de  \r\n\r\n ovennævnte tilfældegrupper, og at der derfor ikke er tale om et  \r\n\r\n grundlovsstridigt indgreb i dømmende magt. </P>  \r\n\r\n<P>3.2.2. For så vidt angår spørgsmålet om holdbarheden af  \r\n\r\n Justitsministeriets antagelser på det førstnævnte punkt, har Claus Haagen  \r\n\r\n Jensen som nævnt anført, at det forhold, at det foreslåede indgreb er  \r\n\r\n<I>fremadrettet</I> i den forstand, at det ikke vedrører allerede udbetalte  \r\n\r\n eller tilsikrede tilskud, men alene tilskud efter den 31. december 1996,  \r\n\r\n ingen relevans har i forhold til grundlovens § 3, 3. pkt. </P>  \r\n\r\n<P>Dette synspunkt er Justitsministeriet ikke enigt i. </P>  \r\n\r\n<P>Det er tværtimod Justitsministeriets opfattelse, at det forhold, at  \r\n\r\n indgrebet ikke vedrører allerede udbetalte eller tilsikrede tilskud, har  \r\n\r\n meget væsentlig betydning for afgrænsningen i forhold til dømmende magt. Det  \r\n\r\n skyldes, at et lovindgreb i skolernes allerede eksisterende formue (herunder  \r\n\r\n allerede udbetalte eller tilsikrede økonomiske tilskud) i højere grad ville  \r\n\r\n kunne sidestilles med indgreb, som det henhører under domstolene at tage  \r\n\r\n stilling til, f.eks. idømmelse af bøde eller konfiskation. Et <I>sådant</I>  \r\n\r\n lovindgreb ville derfor kunne rejse spørgsmål i forhold til opgavefordelingen  \r\n\r\n mellem lovgivningsmagten og domstolene. </P>  \r\n\r\n<P>I modsætning hertil indebærer det foreliggende lovforslag alene en  \r\n\r\n afgrænsning af, hvilke skoler staten <I>fremover</I> - uden på nogen måde at  \r\n\r\n være grundlovsmæssigt forpligtet hertil - vil yde økonomisk støtte til. Det  \r\n\r\n er efter Justitsministeriets opfattelse et anliggende, som lovgivningsmagten  \r\n\r\n utvivlsomt er beføjet til at træffe bestemmelse om, jf. side 20 i  \r\n\r\n Justitsministeriets notat. </P>  \r\n\r\n<P>3.2.3. For så vidt angår det andet spørgsmål, dvs. spørgsmålet om  \r\n\r\n Tvindskolernes mulighed for at anlægge et anerkendelsessøgsmål ved  \r\n\r\n domstolene, har Haagen Jensen som nævnt anført, at det forekommer  \r\n\r\n &#187;yderst tvivlsomt&#171;, om skolerne kan anses for søgsmålsberettigede.  \r\n\r\n</P>  \r\n\r\n<P>Justitsministeriet er fortsat af den opfattelse, at skolerne næppe vil  \r\n\r\n være afskåret fra i form af et anerkendelsessøgsmål at få prøvet rigtigheden  \r\n\r\n af de tilkendegivelser om misbrug m.v., som kan siges at være indeholdt i  \r\n\r\n lovforslagets almindelige bemærkninger. Justitsministeriet har i den  \r\n\r\n forbindelse bl.a. lagt vægt på, at der i retspraksis synes at være en  \r\n\r\n stigende tilbøjelighed til at tage anerkendelsessøgsmål under påkendelse, jf.  \r\n\r\n Bernhard Gomard, Civilprocessen (4. udg., 1994), side 280 ff. (særligt side  \r\n\r\n 284). Der henvises endvidere til punkt 4.2 nedenfor. </P>  \r\n\r\n<P>3.2.4. I øvrigt er det som anført Claus Haagen Jensens hovedsynspunkt, at  \r\n\r\n Justitsministeriets antagelse af, hvilke lovgivningsindgreb der er i strid  \r\n\r\n med grundlovens § 3, er for snæver. </P>  \r\n\r\n<P>Haagen Jensen er enig med Justitsministeriet i, at en lov ikke kan omgøre  \r\n\r\n en allerede afsagt dom eller gribe ind i en konkret tvist, hvis pådømmelse  \r\n\r\n henhører under domstolene. Haagen Jensen mener imidlertid, at man <I>&#187;må  \r\n\r\n gå et skridt videre</I> og lade forbudet dække også andre, lignende  \r\n\r\n situationer, hvor muligheden for domstolsprøvelse fjernes&#171;, og at det  \r\n\r\n foreliggende lovforslag må <I>&#187;sidestilles</I> med de situationer, hvor  \r\n\r\n der er enighed om at anse singulær lovgivning for forbudt&#171; (fremhævet  \r\n\r\n her). Som det afgørende for denne vurdering anfører Haagen Jensen, at det er  \r\n\r\n indgrebets formål at afskære domstolsprøvelsen. </P>  \r\n\r\n<P>Justitsministeriet forstår Haagen Jensens udtalelse om at &#187;gå et  \r\n\r\n skridt videre&#171; således, at denne udtalelse relaterer sig til den  \r\n\r\n forståelse af grundlovens § 3, som der hidtil er givet udtryk for i den  \r\n\r\n statsretlige litteratur. Haagen Jensens udtalelse overskrider - uanset at  \r\n\r\n Haagen Jensen anvender udtrykket &#187;sidestille&#171; - efter  \r\n\r\n Justitsministeriets opfattelse de grænser, som det hidtil har været antaget  \r\n\r\n at grundlovens § 3 sætter for lovgivningsmagtens kompetence. </P>  \r\n\r\n<P>Som det fremgår af Justitsministeriets notat af 13. maj 1996, punkt 5, og  \r\n\r\n bemærkningerne ovenfor, er der væsentlig forskel mellem de eksempler på  \r\n\r\n utilladelige lovindgreb, der er anført i den statsretlige litteratur, og det  \r\n\r\n her foreliggende tilfælde. </P>  \r\n\r\n<P>Med hensyn til spørgsmålet om, hvorvidt der er grundlag for en sådan  \r\n\r\n yderligere begrænsning af lovgivningsmagtens kompetence - med Haagen Jensens  \r\n\r\n udtryk &#187;at gå et skridt videre&#171; - må det fremhæves, at  \r\n\r\n udgangspunktet efter dansk forfatningsret er, at lovgivningsmagtens  \r\n\r\n kompetence alene er begrænset, i det omfang det udtrykkeligt fremgår af  \r\n\r\n grundloven. Alf Ross har herom anført, at det &#187;harmonerer godt med  \r\n\r\n demokratisk ideologi, at et organ, der er sammensat af landets folkevalgte  \r\n\r\n forsamling og kongen, har den residuelle kompetence, dvs. kompetence til  \r\n\r\n enhver retsakt, der ikke ifølge grundloven udtrykkeligt er forbeholdt et  \r\n\r\n andet statsorgan&#171;, a.st., side 222 f. Det må derfor kræve særlige  \r\n\r\n holdepunkter for at antage begrænsninger i lovgivningsmagtens kompetence.  \r\n\r\n Sådanne holdepunkter findes efter Justitsministeriets opfattelse ikke i det  \r\n\r\n foreliggende retskildemateriale vedrørende grundlovens § 3. </P>  \r\n\r\n<P>For så vidt angår Haagen Jensens afgørende argument: at grænserne for  \r\n\r\n lovgivningsmagtens kompetence i den foreliggende sag må bero på lovindgrebets  \r\n\r\n formål, har Justitsministeriet forstået, at Haagen Jensen herved sigter til  \r\n\r\n de bemærkninger om spørgsmålet om retssager, der er anført i lovforslagets  \r\n\r\n bemærkninger side 7, højre spalte. </P>  \r\n\r\n<P>Hertil bemærkes, at lovforslaget går ud på, at Folketinget umiddelbart i  \r\n\r\n loven træffer bestemmelse om, hvilke skoler der for fremtiden ikke skal være  \r\n\r\n berettigede til tilskud. En vedtagelse af lovforslaget vil have den virkning,  \r\n\r\n at der ikke for fremtiden skal træffes administrative afgørelser om nye  \r\n\r\n tilskud til de pågældende skoler, som herefter i givet fald ville kunne  \r\n\r\n indbringes for domstolene. De bemærkninger herom, som <I>ministeren</I> har  \r\n\r\n anført i lovforslaget, er efter Justitsministeriets opfattelse uden betydning  \r\n\r\n for spørgsmålet om afgrænsningen af <I>lovgivningsmagtens</I> kompetence  \r\n\r\n efter grundlovens § 3. </P>  \r\n\r\n<P>Som anført på side 21 i Justitsministeriets notat af 13. maj 1996 kan det  \r\n\r\n forhold, at der i den gældende lovgivning er hjemmel til administrativt at  \r\n\r\n træffe afgørelse, der betyder stop for fremtidig tilskudsudbetaling med  \r\n\r\n mulighed for efterfølgende domstolsprøvelse efter grundlovens § 63, efter  \r\n\r\n Justitsministeriets opfattelse ikke føre til en begrænsning af  \r\n\r\n lovgivningsmagtens kompetence. Der ville i givet fald på dette område, hvor  \r\n\r\n det drejer sig om udbetaling af tilskud, være tale om en meget vidtgående  \r\n\r\n indskrænkning i det statsretlige udgangspunkt om lovgivningsmagtens  \r\n\r\n kompetence til at regulere med virkning for fremtiden. </P>  \r\n\r\n<P>3.2.5. Spørgsmålet er herefter, om der i øvrigt som følge af grundlovens §  \r\n\r\n 3 er formål, som lovgivningsmagten ikke må forfølge, eller begrundelser, som  \r\n\r\n lovgivningsmagten ikke må bruge. </P>  \r\n\r\n<P>Det er utvivlsomt, at Folketinget kan fjerne tilskud af besparelsesmæssige  \r\n\r\n grunde. I den forbindelse vil Folketinget kunne beslutte, at der fortsat skal  \r\n\r\n ydes tilskud til nogle, men ikke til andre af de hidtidige modtagere. </P>  \r\n\r\n<P>Folketinget vil f.eks. også kunne fjerne tilskud til visse skoler med den  \r\n\r\n begrundelse, at de er i stand til at klare sig selv økonomisk. </P>  \r\n\r\n<P>Efter Justitsministeriets opfattelse vil Folketinget også som i det  \r\n\r\n foreliggende tilfælde kunne fjerne tilskud med den begrundelse, at man ikke  \r\n\r\n har tillid til, at modtagerne fremover vil anvende tilskud til de formål, som  \r\n\r\n Folketinget ønsker at tilgodese med støtten. </P>  \r\n\r\n<P>I modsat fald ville skoler, som man har mistet tilliden til, i forhold til  \r\n\r\n lovgivningsmagten være bedre beskyttede mod &#187;negative&#171; ændringer af  \r\n\r\n tilskudsreglerne med virkning for fremtiden end skoler, som man ikke har  \r\n\r\n mistet tilliden til. </P>  \r\n\r\n<P>3.2.6. Sammenfattende er det således fortsat Justitsministeriets  \r\n\r\n opfattelse, at Undervisningsministeriets lovforslag ikke indebærer et indgreb  \r\n\r\n i dømmende magt i strid med grundlovens § 3. </P>  \r\n\r\n<P> <B>4. Lovforslagets forhold til art. 6 i den europæiske  \r\n\r\n menneskerettighedskonvention</B>  </P>  \r\n\r\n<P> <I>4.1. Professor Claus Haagen Jensens synspunkter</I>  </P>  \r\n\r\n<P>Under punkt 5 (side 16 ff.) i udtalelsen anfører Claus Haagen Jensen, at  \r\n\r\n lovforslaget efter hans opfattelse tillige er i strid med art. 6 i den  \r\n\r\n europæiske menneskerettighedskonvention (retten til en retfærdig rettergang).  \r\n\r\n</P>  \r\n\r\n<P>Haagen Jensen bemærker herom, at Tvindskolerne &#187;umiddelbart synes . .  \r\n\r\n . at kunne påberåbe sig art. 6, stk. 1, i forhold til lovforslagets §§  \r\n\r\n 7-10.&#171; Det anføres endvidere, at de synspunkter, som under punkt 6 i  \r\n\r\n Justitsministeriets notat er anført til støtte for, at lovforslaget ikke er  \r\n\r\n konventionsstridigt, ikke er holdbare. Det skyldes ifølge Haagen Jensen,  \r\n\r\n<I>at</I> skolerne fratages retten til ved domstolene at få prøvet  \r\n\r\n Undervisningsministeriets antagelse om, at skolerne har overtrådt de gældende  \r\n\r\n tilskudsregler, og <I>at</I> det ikke er korrekt, at lovforslaget ikke ændrer  \r\n\r\n ved skolernes adgang til at opnå domstolsprøvelse i medfør af grundlovens §  \r\n\r\n 63. Haagen Jensen henviser i den forbindelse til sine synspunkter vedrørende  \r\n\r\n grundlovens § 3. </P>  \r\n\r\n<P> <I>4.2. Justitsministeriets bemærkninger</I>  </P>  \r\n\r\n<P>Undervisningsministeriets lovforslag indebærer ingen begrænsninger i  \r\n\r\n Tvindskolernes adgang til ved domstolene at få prøvet de afgørelser, som  \r\n\r\n Undervisningsministeriet har truffet eller fremover vil træffe vedrørende  \r\n\r\n udbetalte tilskud. </P>  \r\n\r\n<P>Skolerne vil som anført under punkt 3.2.3 efter Justitsministeriets  \r\n\r\n opfattelse næppe heller være afskåret fra i form af et anerkendelsessøgsmål  \r\n\r\n at få prøvet, om man har overtrådt de hidtil gældende tilskudsregler. Det  \r\n\r\n gælder i hvert fald, i det omfang konventionen, der er inkorporeret i dansk  \r\n\r\n ret, indebærer en pligt for domstolene til at admittere sådanne søgsmål. </P>  \r\n\r\n<P>Endelig er der intet til hinder for, at skolerne anfægter den foreslåede  \r\n\r\n lovs grundlovsmæssighed ved domstolene. </P>  \r\n\r\n<P>På denne baggrund - og i lyset af de synspunkter, der er anført ovenfor  \r\n\r\n under punkt 3.2 - er det fortsat Justitsministeriets opfattelse, at  \r\n\r\n lovforslaget er i overensstemmelse med art. 6 i den europæiske  \r\n\r\n menneskerettighedskonvention. </P>  \r\n\r\n<P> <B>5. Sammenfatning</B>  </P>  \r\n\r\n<P>Notatet indeholder Justitsministeriets bemærkninger til professor Claus  \r\n\r\n Haagen Jensens udtalelse af 19. maj 1996 om visse spørgsmål i forbindelse med  \r\n\r\n Undervisningsministeriets lovforslag L 268 af 8. maj 1996. </P>  \r\n\r\n<P>På en række punkter er der enighed mellem Claus Haagen Jensen og  \r\n\r\n Justitsministeriet om de rejste spørgsmål. Haagen Jensen finder således (side  \r\n\r\n 14 ff. i udtalelsen) ligesom Justitsministeriet, <I>at</I> lovforslaget ikke  \r\n\r\n er i strid med grundlovens § 73 (ejendomsrettens ukrænkelighed), <I>at</I>  \r\n\r\n lovforslaget ikke er i strid med grundlovens § 76 (skolefriheden), og  \r\n\r\n<I>at</I> lovforslaget ikke er i strid med en forfatningsretlig  \r\n\r\n lighedsgrundsætning. </P>  \r\n\r\n<P>På to punkter er der på den anden side ikke enighed mellem Claus Haagen  \r\n\r\n Jensen og Justitsministeriet. Det drejer sig om lovforslagets forhold til  \r\n\r\n grundlovens § 3 og art. 6 i den europæiske menneskerettighedskonvention. </P>  \r\n\r\n<P>Justitsministeriet finder fortsat ikke, at lovforslaget er i strid med  \r\n\r\n disse bestemmelser. </P>  \r\n\r\n<P>Dette er imidlertid ikke ensbetydende med, at Justitsministeriet ikke kan  \r\n\r\n være enigt i en række af de principielle betragtninger, som Haagen Jensen har  \r\n\r\n anført. Efter Justitsministeriets opfattelse beror uenigheden derfor ikke så  \r\n\r\n meget på, hvilke betragtninger det foreliggende lovforslag giver anledning  \r\n\r\n til, men i højere grad på, om disse betragtninger er afgørende for  \r\n\r\n fortolkningen af grundlovens § 3 eller - som Justitsministeriet har givet  \r\n\r\n udtryk for - alene kan føre til, at der er tale om en lovgivningsform, som  \r\n\r\n Folketinget af principielle grunde bør være tilbageholdende med og kun  \r\n\r\n anvende, når tungtvejende grunde taler for det. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "01/07/1997"
        },
        {
            "displayName": "Accession",
            "displayValue": "199514K00268"
        },
        {
            "displayName": "Entydig dokumentidentifikation",
            "displayValue": "CL006540"
        },
        {
            "displayName": "Dato for førstegangsindlæggelse",
            "displayValue": "01/07/1997"
        },
        {
            "displayName": "Dato for indlæggelse",
            "displayValue": "01/07/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "268"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}