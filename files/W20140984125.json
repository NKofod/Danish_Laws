{
    "id": 165569,
    "title": "SU – handicaptillæg – afsluttet behandling – flere funktionsnedsættelser",
    "documentTypeId": "240",
    "isSagsforlobPeriodValid": true,
    "shortName": "KEN nr 9841 af 12/08/2014",
    "documentHtml": "<div class=\"bjelke\">Den fulde tekst</div><p class=\"Titel2\">SU – handicaptillæg – afsluttet behandling – flere funktionsnedsættelser</p>\r\n<div class=\"Resume\">\r\n   <p class=\"TekstGenerel\">Ankenævnet bemærkede, at alene oplysningen om at klager havde god effekt af medicinsk behandling ikke sagligt kunne tillægges vægt af styrelsen, da oplysningen ikke sagde noget om behandlingens effekt på klagers symptomer. Ankenævnet bemærkede endvidere, at styrelsen ikke kunne lægge vægt på det forhold, at klager var afsluttet fra et sygehus, idet behandlingen afsluttedes, fordi behandlingsmulighederne var udtømte. Ankenævnet fandt dog på baggrund af de lægelige oplysninger i sagen, at klagers funktionsnedsættelser efter en samlet vurdering ikke var af en sådan sværhedsgrad, at de samlet medførte meget betydelige begrænsninger i klagers evne til at påtage sig erhvervsarbejde.</p>\r\n</div>\r\n<p>\r\n   <span class=\"Bold\">Din klage over afslag på handicaptillæg</span>\r\n</p>\r\n<p>Du har i brev af [dato udeladt] klaget over Styrelsen for Videregående Uddannelsers (herefter: styrelsen) afgørelse af [dato udeladt] om afslag på handicaptillæg.</p>\r\n<p>\r\n   <span class=\"Bold\">Ankenævnets afgørelse</span>\r\n</p>\r\n<p>Nævnet tiltræder styrelsens afgørelse af [dato udeladt] om, at du ikke har ret til handicaptillæg.</p>\r\n<p>\r\n   <span class=\"Bold\">Retsgrundlag</span>\r\n</p>\r\n<p>SU-loven (dagældende lovbekendtgørelse nr. 661 af 29. juni 2009, nu lovbekendtgørelse nr. 39 af 15. januar 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 7.</span>\r\n</p>\r\n<p>(…)</p>\r\n<p>\r\n   <span class=\"Italic\">Stk. 3.</span> Sammen med stipendium og studielån eller sammen med slutlån gives et stipendium som tillæg til uddannelsessøgende i videregående uddannelse, som på grund af varig fysisk eller psykisk funktionsnedsættelse har meget betydelige begrænsninger i evnen til at påtage sig erhvervsarbejde.</p>\r\n<p>SU-bekendtgørelsen (dagældende bekendtgørelse nr. 455 af 08. juni 2009, nu bekendtgørelse nr. 792 af 25. juni 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 21.</span> Styrelsen kan bestemme, at der gives tillægsstipendium efter lovens § 7, stk. 3, ud fra</p>\r\n<p>1) en vurdering af arten og graden af funktionsnedsættelsen, og på baggrund heraf</p>\r\n<p>2) en vurdering af funktionsnedsættelsens betydning for den uddannelsessøgendes evne til at påtage sig erhvervsarbejde som andre uddannelsessøgende.</p>\r\n<p>(. . .)</p>\r\n<p>\r\n   <span class=\"Italic\">Stk. 3.</span> Det er en forudsætning for fortsat at modtage tillægsstipendium, at den uddannelsessøgende opfylder betingelserne i lovens § 7, stk. 3.</p>\r\n<p>Af bemærkningerne til lovforslaget, der indførte § 7, stk. 3 (L 81, 2003/1), fremgår bl.a. følgende (uddrag):</p>\r\n<p>”Tillægsstipendiet gives til uddannelsessøgende, hvis funktionsnedsættelse har så væsentlige følger, at det stort set ikke er muligt for dem at påtage sig arbejde. ”</p>\r\n<p>Af bemærkningerne til bestemmelsen fremgår endvidere følgende (uddrag):</p>\r\n<p>”Et væsentligt element i visitationen vil være en vurdering af, om den uddannelsessøgendes funktionsnedsættelse har så betydelige følger, at det stort set ikke er muligt for den pågældende at påtage sig erhvervsarbejde i nævneværdigt omfang. Der skal efter den foreslåede ordning ikke foretages en vurdering af, om de studiemæssige følger af en funktionsnedsættelse medfører et øget tidsforbrug under uddannelsen. ”</p>\r\n<p>Af vejledning nr. 62 af 3. juni 2004 om tillæg til uddannelsessøgende i videregående uddannelse med varig funktionsnedsættelse (handicaptillæg) fremgår bl.a. følgende (uddrag):</p>\r\n<p>”Arbejdsmarkedet for studerende skal forstås som mængden af de studenterjobs, som uddannelsessøgende typisk er ansat i. Vurderingen af arbejdsevnen er generel, og der indgår ikke en redegørelse for, hvilket konkret studenterjob den studerende i givet fald vil kunne varetage. Der tages udelukkende stilling til, om ansøger vil være i stand til at varetage studenterjob med de ressourcer, pågældende har. (…) Jobbenes studierelevans eller geografiske placering i forhold til ansøger er ikke en del af vurderingen. ”</p>\r\n<p>\r\n   <span class=\"Bold\">Begrundelse</span>\r\n</p>\r\n<p>Af SU-lovens § 7, stk. 3, fremgår to kriterier, som begge skal være opfyldt, for at en studerende kan gives tillægsstipendium. Kriterierne er (1) varig fysisk eller psykisk funktionsnedsættelse og (2) meget betydelige begrænsninger i evnen til at påtage sig erhvervsarbejde. Det er samtidig en betingelse for, at der kan gives tillægsstipendium, at den (2) meget betydelige begrænsning i evnen til at påtage sig erhvervsarbejde er en følge af den (1) varige fysiske eller psykiske funktionsnedsættelse.</p>\r\n<p>\r\n   <span class=\"Italic\">Varighed</span>\r\n</p>\r\n<p>Ankenævnet lægger til grund, at du som følge af skoliose og ADHD har en varig funktionsnedsættelse.</p>\r\n<p>\r\n   <span class=\"Italic\">Erhvervsevne</span>\r\n</p>\r\n<p>Styrelsen har i afgørelsen af [dato udeladt] vurderet, at følgerne af din funktionsnedsættelse ikke berettiger til tillæg, idet styrelsen finder, at du vil kunne påtage dig et ikke-rygbelastende studiejob i mindre omfang, hvor du kan få rutineprægede opgaver med struktur.</p>\r\n<p>Styrelsen har i brev af [dato udeladt] meddelt dig afslag på handicaptillæg og henvist til oplysningerne i journalnotat af [dato udeladt] fra [hospital] samt udtalelse af [dato udeladt] fra [speciallæge]. Styrelsen vurderer, at følgerne af din funktionsnedsættelse ikke berettiger til tillæg, da det er styrelsens vurdering, at du vil kunne påtage dig et ikke-rygbelastende studiejob i mindre omfang, hvor du kan få rutineprægede opgaver med struktur.</p>\r\n<p>Styrelsen har for så vidt angår din ryglidelse henvist til oplysningerne i journalnotat af [dato udeladt] fra [hospital]. Det fremgår heraf, at du er afsluttet fra [hospital], idet behandlingsmulighederne er udtømte, med mindre at dine gener bliver så udtalte, at operation skal overvejes. For så vidt angår, din ADHD har styrelsen henvist til udtalelse af [dato udeladt] fra [speciallæge]. Det fremgår heraf, at du siden børnehavealderen har haft symptomer på ADHD. Det fremgår endvidere, at den medicinske behandling har god effekt, men at behandlingen kun er symptomatisk, idet kernesymptomerne fortsat er til stede.</p>\r\n<p>Styrelsen har endvidere i udtalelsen af [dato udeladt] henvist til oplysningerne i speciallægeerklæring af [dato udeladt]  fra [speciallæge i ortopædkirurgi]. Det fremgår heraf, at du lider af skoliose, og at rygskævheden har været uændret siden 2007. Det fremgår endvidere, at du oplever lændesmerter ved gang efter ca. 10 minutter, og at der kan være smerter, når du sidder ned, som ikke bedres ved, at du rejser dig. Du tager smertestillende medicin i form af Pamol og Ibuprofen ved behov og der er aktuelt ikke yderligere behandlingsmulighed. Det fremgår endvidere, at du har haft job [udeladt], men efter 1,5 måned havde konstante smerter, selvom du skånedes for tunge løft. Det fremgår af speciallægeerklæringen, at din funktionsevne vurderes at være varigt nedsat og med varige skånehensyn i forhold til rygbelastning med undgåelse af tunge løft, skub og træk, undgåelse af gentagne vrid, stræk og foroverbøjning af rygsøjlen, mulighed for at skifte imellem siddende, stående og gående arbejdsstilling samt fleksibilitet i forhold til pauser og vedvarende regelmæssig rygmuskeltræning</p>\r\n<p>Ankenævnet finder på baggrund af de lægelige oplysninger, som foreligger i din sag, at dine funktionsnedsættelser samlet ikke er af en sådan sværhedsgrad, som medfører meget betydelige begrænsninger i din evne til at påtage dig erhvervsarbejde. Ankenævnet finder derfor ikke, at der ikke er grundlag for at tilsidesætte styrelsens afgørelse af [dato udeladt]. Nævnet har i sin afgørelse lagt vægt på, at der i speciallægeerklæring af [dato udeladt] er opregnet en række skånehensyn, som kan tages i et studiejob.</p>\r\n<p>Det bemærkes, at ankenævnet har truffet afgørelse på baggrund af en samlet vurdering af dine funktionsnedsættelser.</p>\r\n<p>Ankenævnet bemærker, at alene oplysningen om, at du har god effekt af den medicinske behandling af din ADHD, sagligt ikke kan tillægges vægt, da denne oplysning ikke siger noget om behandlingens effekt på dine symptomer. Ankenævnet tillægger derfor ikke denne oplysning nogen betydning.</p>\r\n<p>Ankenævnet bemærker endvidere, at det forhold at du er afsluttet fra [hospital] i 2009 ikke kan tillægges vægt, idet behandlingen afsluttedes, da behandlingsmulighederne var udtømte.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Det fremgår af oplysningsskema til studerende ved ansøgning om handicaptillæg af [dato udeladt], at du søger tillæg på baggrund af ryglidelse samt psykisk funktionsnedsættelse. Det fremgår endvidere, at du senest i [dato udeladt] havde erhvervsarbejde 55 timer fordelt over 2 måneder som [udeladt], og at du har oplyst, at årsagen til arbejdets ophør var, at du havde smerter i ryggen.</p>\r\n<p>Det fremgår af journalnotat af [dato udeladt] fra [hospital], at du gennem det sidste halve til hele år har haft betydelige smerter i ryggen. Det konstateres, at du lider af S-formet skoliose.</p>\r\n<p>Det fremgår af journalnotat af [dato udeladt] fra [hospital], at din rygskævhed er uændret. Du afsluttes, idet [hospital] ikke kan tilbyde yderligere, med mindre at dine gener bliver så udtalte, at operation skal overvejes.</p>\r\n<p>Af udtalelse af [dato udeladt] fra [speciallæge] fremgår, at du siden børnehavealderen har haft symptomer på hyperkinetisk syndrom (ADHD). Det fremgår endvidere, at du behandles med god effekt med [medicintyper udeladt]. Behandlingen er symptomatisk, idet lidelsens kernesymptomer fortsat er til stede. Det fremgår, at lidelsen er kronisk og invaliderende.</p>\r\n<p>Styrelsen har i brev af [dato udeladt] meddelt dig afslag på handicaptillæg og henvist til oplysningerne i journalnotat af [dato udeladt] fra [hospital] samt udtalelse af [dato udeladt] fra [speciallæge]. Styrelsen vurderer, at følgerne af din funktionsnedsættelse ikke berettiger til tillæg, da det er styrelsens vurdering, at du vil kunne påtage dig et ikke-rygbelastende studiejob i mindre omfang, hvor du kan få rutineprægede opgaver med struktur.</p>\r\n<p>Du har i brev af [dato udeladt] klaget til Ankenævnet for Statens Uddannelsesstøtteordninger og bl.a. anført, at styrelsens afgørelse er baseret på, at du afsluttedes fra [hospital] i [dato udeladt] 2009, men at skoliose er en permanent lidelse, som ikke ændrer sig til det bedre.</p>\r\n<p>Af speciallægeerklæring af [dato udeladt] fra speciallæge i ortopædkirurgi [navn] fremgår, at du er diagnosticeret med thorakal skoliose med toppunkt omkring Th 8 og lidt kompensatorisk lumbal skoliose i [dato udeladt], og rygskævheden har været uændret i perioden. Det fremgår, at du efter 1,5 måned som [jobtype udeladt] havde konstante smerter, selvom du skånede ryggen for tunge løft. Det fremgår endvidere, at du siden diagnosticeringen jævnligt har været behandlet ved kiropraktor og ved fysioterapeut. I perioder, hvor smerterne har været værre, har det været hyppig behandling. Det fremgår, at du oplever lændesmerter ved gang efter ca. 10 minutter. Smerterne stråler ned i hofterne og op imellem skulderbladene. Smerterne kan afhjælpes ved at ligge. Det fremgår endvidere at du har smertegener fra venstre skulder, smerter og stivhed i højre håndled, smerter og stivhed i ryggen samt hyppige smerter ved senetilhæftninger. Dine ben er endvidere ikke lige lange. Det fremgår, at der kan være smerter, når du sidder ned, og disse smerter bedres ikke ved, at du rejser dig. Du tager smertestillende medicin i form af Pamol og Ibuprofen ved behov. Det fremgår, at der aktuelt ikke er yderligere behandlingsmuligheder end vedvarende regelmæssig træning. Der kan i fremtiden blive behov for operation. Din funktionsevne vurderes varigt nedsat og med varige skånehensyn i forhold til rygbelastning med undgåelse af tunge løft, skub og træk, undgåelse af gentagne vrid, stræk og foroverbøjning af rygsøjlen, mulighed for at skifte imellem siddende, stående og gående arbejdsstilling samt fleksibilitet i forhold til pauser og vedvarende regelmæssig rygmuskeltræning. For så vidt angår din ADHD, fremgår det, at du behandles dagligt med Ritalin, som du kan mærke hjælper dig godt. Du er dog længere om at læse studiestoffet, da du har svært ved at være fokuseret.</p>\r\n<p>Styrelsen har i brev af [dato udeladt] videresendt sagen sammen med en udtalelse til ankenævnet. Styrelsen har i det væsentlige henvist til begrundelsen i afgørelsen af [dato udeladt]. For så vidt angår din ryglidelse, bemærker styrelsen, at dine smerter er belastningsrelaterede, og styrelsen vurderer derfor, at din lidelse ikke er af en art og sværhedsgrad, der giver en meget betydelig nedsat erhvervsevne i ikke-fysisk belastende studiejob. For så vidt angår din ADHD, bemærker styrelsen, at du behandles medicinsk med god effekt.</p>\r\n<p>Ankenævnet har ved brev af [dato udeladt] fremsendt sagens akter til dig, således at du havde lejlighed til at fremkomme med bemærkninger hertil.</p>\r\n<p>Du har i brev af [dato udeladt] bemærket, at dine to livsvarige kroniske lidelser hver for sig og tilsammen er årsag til, at du på ingen måde kan varetage et studiejob. Du anfører, at alle dine forsøg på dette er mislykkedes med store smerter som konsekvens. For så vidt angår din scoliose henviser du til, at arbejdet som [jobtype udeladt] medførte minimal bevægelse, absolut ikke kan betragtes som fysisk belastende arbejde og svarer til mindre arbejde end et studiejob, men at din ryg alligevel ikke kunne holde til det ret længe. Du henviser i denne forbindelse til speciallægeerklæring af [dato udeladt]. Du bemærker endvidere, at du i perioder oplever lændesmerter efter at have siddet ned i 20 minutter, som beskrevet i speciallægeerklæringen af [dato udeladt]. Du anfører, at dette gør, at du ikke vil kunne varetage et studiejob, da du i disse perioder ikke kan meget andet end at ligge ned og bevæge dig minimalt. Du anfører, at disse smerter vil fremkomme med jævne mellemrum lige meget hvilket studiejob, du varetager. For så vidt angår din ADHD, bemærker du, at det ikke er korrekt forstået, når styrelsen angiver, at du har god effekt af din medicinske behandling. Du oplyser, at du er medicineret, så det virker godt i studietiden dvs. 8-15/16, hvorefter effekten aftager pga. dosisstørrelse. Dette medfører at du efter dette tidspunkt har betydeligt større problemer med at kunne fokusere på noget. Du kan ikke tage større dosis, da det ikke er lykkedes at finde medicinering, der holder til sent på dagen, uden at du bliver søvnløs om aftenen eller får tics. Du oplyser endvidere, at du grundet bivirkninger er ændret i medicin, fra det som er opgivet i udtalelse af [dato udeladt] fra [speciallæge]. Du fremhæver endvidere, at det af denne udtalelse fremgår, at behandlingen er symptomatisk, idet lidelsens kernesymptomer fortsat er til stede. Du anfører, at medicineringen gør, at du kommer igennem din dag, men efter kl. 16 fungerer du ikke i det omfang, der kræves for at udføre et arbejde, hvor der kræves dokumentation. Endelig anfører du, at kombinationen af dine to funktionslidelser medfører, at du ikke kan varetage et studiejob – heller ikke et ikke-fysisk krævende studiejob.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/11/2014"
        },
        {
            "displayName": "Accession",
            "displayValue": "W20140984125"
        },
        {
            "displayName": "Entydig dokumentidentifikation",
            "displayValue": "CE000149"
        },
        {
            "displayName": "Dato for indlæggelse",
            "displayValue": "04/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9841"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "12/08/2014"
        },
        {
            "displayName": "Administrerende myndighed",
            "displayValue": "Ankenævnet for Uddannelsesstøtten"
        },
        {
            "displayName": "Ressortministeriets journalnummer",
            "displayValue": "14/000689"
        },
        {
            "displayName": "Stikord",
            "displayValue": "SU"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}