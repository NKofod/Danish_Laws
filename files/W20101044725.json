{
    "id": 153095,
    "title": "Ankestyrelsens principafgørelse 7-10 om lovvalg - social sikring - vikarbureau - bopæl - EU/EØS - tilbagekaldelse - begunstigende forvaltningsakt - åbenbart ulovlig",
    "documentTypeId": "240",
    "isSagsforlobPeriodValid": true,
    "shortName": "KEN nr 10447 af 29/01/2010",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 7-10 om lovvalg - social sikring - vikarbureau - bopæl - EU/EØS - tilbagekaldelse - begunstigende forvaltningsakt - åbenbart ulovlig</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Lønmodtageren var ikke omfattet af dansk lovgivning om social sikring under freelance arbejde i Norge for et dansk vikarbureau.</p>\r\n   <p class=\"TekstGenerel\">Inden flytningen indgik hun aftale med et dansk vikarbureau om at arbejde freelance i Norge, men påbegyndte først et vikariat ca. 7 uger efter flytningen.</p>\r\n   <p class=\"TekstGenerel\">Ankestyrelsen lagde vægt på, at hun ved flytningen til Norge var ophørt med at være omfattet af dansk lovgivning. Hun var derfor ikke omfattet af dansk lovgivning om social sikring ved påbegyndelsen af arbejdet for den danske arbejdsgiver.</p>\r\n   <p class=\"TekstGenerel\">Der var dog ikke tilstrækkeligt grundlag for at tilbagekalde allerede udstedte godkendelser på blanket E 101, der måtte anses for begunstigende forvaltningsakter. Godkendelsen var ikke åbenbart ulovlig, da den ikke stred klart imod ordlyden af reglerne i forordningen eller praksis på området, men beroede på en konkret anvendelse og fortolkning af reglerne. Desuden havde arbejdsgiveren givet samtlige oplysninger, der var nødvendige for en korrekt afgørelse og havde indrettet sig i overensstemmelse med godkendelsen. Der var tale om tidsbegrænsede bevillinger, og der var allerede forløbet en væsentlig del af perioden på tidspunktet for tilbagekaldelse</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Rådets forordning (EØF) nr. 1408/71 af 14. juni 1971 om anvendelse af de sociale sikringsordninger på arbejdstagere, selvstændige erhvervsdrivende og deres familiemedlemmer, der flytter inden for Fællesskabet - artikel 13, stk. 2, f -</p>\r\n<p>Rådets forordning (EØF) nr. 1408/71 af 14. juni 1971 om anvendelse af de sociale sikringsordninger på arbejdstagere, selvstændige erhvervsdrivende og deres familiemedlemmer, der flytter inden for Fællesskabet - artikel 14, stk. 1, a -</p>\r\n<p>\r\n   <span class=\"Bold\">Note:</span>\r\n</p>\r\n<p>EF-forordning 1408/71 afløses fra 1. maj 2010 af forordning 883/2204</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i møde truffet afgørelse i sagen om at være omfattet af dansk social sikring under udstationering for NN</p>\r\n<p>Resultatet er:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> NN har været omfattet af dansk lovgivning om social sikring under 3 vikariater i Norge i 2009, dvs. 18.2 til 21.2, 2.3. til 13.3 og 30.4. til 31. 8, hvor hun blev ansat af norsk arbejdsgiver</p>\r\n</p>\r\n<p>Det betyder, at Sikringsstyrelsen, nu Pensionsstyrelsen, skal udstede blanket E 101 for perioden 2.3. til 13.3, samt at tilbagekaldelsen af de 2 tidligere udstedte blanketter annulleres.</p>\r\n<p>Vi ændrer således afgørelsen fra Sikringsstyrelsen.</p>\r\n<p>På de næste sider kan du læse om begrundelse, retsregler med videre.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Ankestyrelsen finder, at der ikke var tilstrækkeligt grundlag for at tilbagekalde de to tidligere godkendte blanketter for perioderne 18.2 til 21. 2 og 30. 4 til 31. 12 og heller ikke tilstrækkeligt grundlag for at give afslag på godkendelsen for perioden fra 2.3. til 13.3.</p>\r\n<p>Efterfølgende er dog oplyst, at NN fra og med 1. 9. 2009 er ansat hos norsk arbejdsgiver.</p>\r\n<p>Om tilbagekaldelsen af de godkendte blanketter</p>\r\n<p>Ankestyrelsen finder ligesom Sikringsstyrelsen, nu Pensionsstyrelsen, at det ville have været mest korrekt, at der var givet afslag på blanketter E 101, hvor der ansøgtes om godkendelse af, at lønmodtageren fortsat var omfattet af dansk lovgivning om social sikring under beskæftigelsen i Norge for den danske arbejdsgiver.</p>\r\n<p>Vi har lagt vægt på, at lønmodtageren var ophørt med arbejde for en dansk arbejdsgiver pr. 1. januar 2009, hvor hun flyttede til Norge, og at hun arbejdede freelance for en anden dansk arbejdsgiver, første gang fra 18. februar 2009.</p>\r\n<p>Det fremgik således allerede af første ansøgning, at hun ikke havde bopæl i Danmark fra den 1. januar 2009 til den 18. februar 2009 og heller ikke havde arbejde for den danske arbejdsgiver i denne periode.</p>\r\n<p>Ved flytningen fra Danmark var hun herefter ikke længere omfattet af dansk lovgivning, men af norsk lovgivning om social sikring. Det følger af reglen i forordning 1408/71, hvorefter en person, som ophører med at være omfattet af en medlemsstats lovgivning, uden at han bliver omfattet af en anden medlemsstats lovgivning, er omfattet af lovgivningen i den medlemsstat, på hvis område han er bosat, i overensstemmelse med bestemmelserne i denne lovgivning.</p>\r\n<p>Godkendelsen af blanket E 101 om, at lønmodtageren fortsat er omfattet af dansk lovgivning om social sikring, forudsætter efter Ankestyrelsens opfattelse, at arbejdstageren var omfattet af dansk lovgivning om social sikring ved påbegyndelsen af arbejdet for den danske arbejdsgiver.</p>\r\n<p>Der henvises til reglen i forordning nr. 1408/71 om, at en arbejdstager, der udsendes af en virksomhed, hvortil han normalt er knyttet, og som af denne virksomhed udsendes til en anden medlemsstats område for dér at udføre et arbejde for denne virksomheds regning, fortsat er omfattet af lovgivningen i den førstnævnte stat, forudsat at dette arbejde ikke påregnes at overstige et år.</p>\r\n<p>Ankestyrelsen finder dog ud fra en samlet vurdering, at der ikke var tilstrækkeligt grundlag for at tilbagekalde allerede udstedte godkendelse på blanket E 101, der må anses for begunstigende forvaltningsakter.</p>\r\n<p>Vi har navnlig lagt vægt på, at godkendelsen ikke var åbenbart ulovlig. Godkendelsen strider ikke klart imod ordlyden af reglerne i forordningen eller praksis på området, men beror på en konkret anvendelse og fortolkning af reglerne. Desuden havde arbejdsgiveren givet samtlige oplysninger, der var nødvendige for en korrekt afgørelse, og havde indrettet sig i overensstemmelse med godkendelsen. Der var tale om tidsbegrænsede bevillinger, og der var allerede forløbet en væsentlig del af perioden på tidspunktet for tilbagekaldelsen.</p>\r\n<p>Om afslaget på udstedelse af blanket E 101</p>\r\n<p>Ved afgørelsen af, at der ikke var tilstrækkeligt grundlag for at give afslag på blanket E 101, har Ankestyrelsen lagt vægt på de samme forhold, som er nævnt</p>\r\n<p>ovenfor som begrundelse for, at de godkendte blanketter E 101 ikke kunne annulleres.</p>\r\n<p>Derudover har vi lagt vægt på, at perioden fra 2. 3. til 13. 3 er en ganske kortvarig periode, at den er placeret mellem de allerede godkendte to perioder, at behandlingen af ansøgningen herom tog næsten 4 måneder, og at arbejdsgiver på baggrund af de godkendte perioder måtte have forventning om, at denne periode også ville blive godkendt, da grundlaget var uændret.</p>\r\n<p>Ankestyrelsen finder derfor, at der kan være grundlag for at godkende, at dansk lovgivning fortsat var gældende indtil 1. september 2009, hvor lønmodtageren blev fast ansat hos norsk arbejdsgiver.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> De oplysninger, som forelå da Sikringsstyrelsen, nu Pensionsstyrelsen, traf afgørelse i sagen</p>\r\n   <p class=\"Liste1\">\r\n      <span class=\"Liste1Nr\">–</span> Afgørelse af 6. juli 2009</p>\r\n   <p class=\"Liste1\">\r\n      <span class=\"Liste1Nr\">–</span> Klagen til Ankestyrelsen</p>\r\n   <p class=\"Liste1\">\r\n      <span class=\"Liste1Nr\">–</span> Genvurdering af 21. august 2009</p>\r\n   <p class=\"Liste1\">\r\n      <span class=\"Liste1Nr\">–</span> Kontorrapport af 6. november 2009</p>\r\n</p>\r\n<p>NN har arbejdet på det danske A hospital indtil 31. december 2008, hvor hun flyttede til Norge.</p>\r\n<p>Hun indgik den 8. december 2008 aftale med XX i Danmark om at vikariere for dem i Norge.</p>\r\n<p>XX har på det grundlag bedt Sikringsstyrelsen om attestation af, at NN var omfattet af dansk lovgivning om social sikring under udstationering i Norge. Det foregik ved fremsendelse af blanket E 101, som styrelsen skulle attestere.</p>\r\n<p>Det var på ansøgningerne oplyst, at NN flyttede til Norge pr. 31. december 2008, og at der var tale om freelance arbejde.</p>\r\n<p>Der er truffet følgende afgørelser om udstationering i 2009:</p>\r\n<p>A: 18. 2. til 21. 2, søgt 14. 1. og godkendt 5. 2</p>\r\n<p>B: 2. 3 til 13. 3, søgt 9. 3. og afslået 6. 7</p>\r\n<p>C: 17. 3. til 31. 12, søgt 20. 4 og godkendt 13. 5.</p>\r\n<p>Sikringsstyrelsen, nu Pensionsstyrelsen, traf den 6. juli 2009 af afgørelse om, at NN ikke var omfattet af dansk lovgivning om social sikring under arbejde i Norge i perioden fra 2. 3. 2009 til 13. 3. 2009, og at de tidligere godkendte perioder (A og C) blev tilbagekaldt, da betingelserne for godkendelsen ikke var opfyldte.</p>\r\n<p>XX har i klagen over afgørelsen blandt andet anført, at afslaget medfører et kæmpe ekstraarbejde, hvor revisor må inddrages, og en stor ekstraudgift.</p>\r\n<p>\r\n   <span class=\"Bold\">Formålet med behandlingen af sagen</span>\r\n</p>\r\n<p>Vi har behandlet sagen for at belyse reglerne om retten til at være omfattet af dansk lovgivning om social sikring under arbejde for et dansk vikarbureau i Norge.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/07/2013"
        },
        {
            "displayName": "Accession",
            "displayValue": "W20101044725"
        },
        {
            "displayName": "Entydig dokumentidentifikation",
            "displayValue": "BS005899"
        },
        {
            "displayName": "Dato for indlæggelse",
            "displayValue": "13/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10447"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "29/01/2010"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 6800001-09"
        },
        {
            "displayName": "Stikord",
            "displayValue": "7-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}