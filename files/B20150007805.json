{
    "id": 167888,
    "title": "Bekendtgørelse om obligatorisk digital indberetning til Danmarks Statistik",
    "documentTypeId": "60",
    "isSagsforlobPeriodValid": true,
    "shortName": "BEK nr 78 af 20/01/2015",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Anvendelsesområde</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Krav om digital indberetning</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Kommunikation</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Fritagelse for digital indberetning</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Manglende indberetning</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap6\">Kapitel 6</a>\r\n      </td>\r\n      <td class=\"IndholdsfortegnelseTekst\">Ikrafttræden</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om obligatorisk digital indberetning til Danmarks Statistik</p>\r\n<p class=\"Indledning2\">I medfør af § 3 b, stk. 1 og 2, § 3 c og § 3 d i lov om Danmarks Statistik, jf. lovbekendtgørelse nr. 599 af 22. juni 2000, som ændret ved lov nr. 1231 af 18. december 2012, og efter forhandling med styrelsen for Danmarks Statistik fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Anvendelsesområde</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Bekendtgørelsen finder anvendelse på indberetningspligtige til Danmarks Statistik.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Indberetningspligtige omfatter offentlige myndigheder og erhvervsdrivende, som anmodes om at indberette oplysninger til Danmarks Statistik, jf. §§ 8-12 a i lov om Danmarks Statistik.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Krav om digital indberetning</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Danmarks Statistik udvælger et antal indberetningspligtige, som anmodes om digitalt at indberette oplysninger til Danmarks Statistik, jf. § 1. I anmodningen angives indberetningspligt, indberetningsmulighed og en tidsfrist for afgivelse af oplysninger. Anmodning fremsendes til den indberetningspligtige senest 10 dage forud for indberetningsfristen; dog fremsendes første anmodning om indberetning til en ny statistik senest 20 dage før indberetningsfristen. Første anmodning om indberetning fremsendes via Offentlig digital post, medmindre den indberetningspligtige ikke er omfattet af lov om Offentlig digital post eller er fritaget herfra.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Oplysninger efter stk. 1 skal indberettes via en af Danmarks Statistik godkendt digital indberetningsløsning, herunder system-til-system løsninger, med mindre der er opnået fritagelse, jf. kapitel 4. Indberetningsløsningen er tilgængelig på den offentlige indberetningsplatform www.virk.dk og www.dst.dk/indberetning.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> I anmodning om indberetning og på Danmarks Statistiks hjemmeside www.dst.dk/indberetning er krav til og muligheder for anvendelse af indberetningsløsninger angivet.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> En digital indberetning anses for at være kommet frem, når den er tilgængelig for Danmarks Statistik.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Indberetning foretaget via www.virk.dk sker med anvendelse af digital medarbejdersignatur eller med NemID medarbejdersignatur. For personligt ejede erhvervsvirksomheder kan indberetning foretages med anvendelse af personlig NemID.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Kommunikation</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Kommunikation fra Danmarks Statistik til den indberetningspligtige sker digitalt via Offentlig digital post eller en e-mail adresse, jf. dog §§ 6-7.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Der kan fremsendes anbefalet brev med krav om indberetning, såfremt den indberetningspligtige ikke har indberettet de pålagte oplysninger til en statistik inden for den angivne tidsfrist, og der er fremsendt to påmindelser til den indberetningspligtige.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Den indberetningspligtige skal for hver statistik meddele Danmarks Statistik, hvorvidt den pågældende ønsker, at skriftlig kommunikation sker via Offentlig digital post eller en specificeret e-mail adresse. Den valgte adresse anvendes ved efterfølgende digital kommunikation.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Danmarks Statistik kan udstede følgende typer af dokumenter uden underskrift eller med maskinelt gengivet underskrift eller på tilsvarende måde:</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num1\">1.</span> Generel information.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num2\">2.</span> Anmodning om indberetning.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num3\">3.</span> Påmindelser.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num4\">4.</span> Spørgeskema til brug ved indberetninger.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num5\">5.</span> Kvittering.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num6\">6.</span> Øvrig orientering, for eksempel om indberetningsfrister.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> De i stk. 1 angivne dokumenter sidestilles i retlig henseende med dokumenter med personlig underskrift.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Fritagelse for digital indberetning</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Afgrænsede grupper af indberetningspligtige, jf. stk. 2-5, er fritaget for krav om digital indberetning. Ved fritagelse kan indberetning ske via almindelig post.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> En indberetningspligtig er fritaget for kravet om digital indberetning, første gang vedkommende er pålagt indberetning til en statistik, såfremt anmodning om indberetning er kommet frem til den indberetningspligtige senere end 20 dage før indberetningsfristen.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Indberetningspligtige i regnskabsklasse A og B er indtil 31. december 2015 fritaget for kravet om digital indberetning af regnskaber for byerhverv, såfremt der indsendes et internt regnskab med de nødvendige oplysninger til Danmarks Statistik.</p>\r\n<p class=\"Stk2\">\r\n   <span class=\"StkNr\" id=\"Par6_Stk4\">Stk. 4.</span> Indberetningspligtige er fritaget for kravet om digital indberetning, hvis en repræsentant for den indberetningspligtige afgiver en underskrevet erklæring om, at det ikke er muligt at få en internetforbindelse med en beregnet downstreamhastighed på mindst 512 kbit/s på almindelige vilkår på den indberetningspligtiges hjemstedsadresse.</p>\r\n<p class=\"Stk2\">\r\n   <span class=\"StkNr\" id=\"Par6_Stk5\">Stk. 5.</span> Indberetningspligtige, der ikke har mulighed for at få et CVR-nummer, er fritaget for kravet om digital indberetning, medmindre indberetningen kan foretages uden brug af digital medarbejdersignatur eller NemID medarbejdersignatur.</p>\r\n<p class=\"Stk2\">\r\n   <span class=\"StkNr\" id=\"Par6_Stk6\">Stk. 6.</span> Indberetningspligtige, der er fritaget for kravet om digital indberetning, skal indberette oplysninger på det papirspørgeskema, som sendes til den indberetningspligtige sammen med anmodning om indsendelse af statistikoplysninger. Papirspørgeskemaet returneres til Danmarks Statistik med almindelig post inden for den angivne frist. Den indberetningspligtige kan i stedet vælge at indberette oplysningerne digitalt efter reglerne i § 2.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Danmarks Statistik kan fritage en indberetningspligtig fra kravet om digital indberetning, såfremt der foreligger væsentlige grunde, der forhindrer eller unødigt vanskeliggør digital indberetning.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> En indberetningspligtig, der ønsker fritagelse i henhold til stk. 1, skal indsende en begrundet skriftlig ansøgning herom til Danmarks Statistik senest 15 dage før udløbet af fristen for indberetning.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Danmarks Statistiks afgørelse fremsendes til den indberetningspligtige senest 5 dage efter modtagelsen af ansøgningen. Såfremt denne imødekommes, fremsendes afgørelsen og et papirspørgeskema til brug for indberetningen. Danmarks Statistik kan samtidig beslutte at forlænge indberetningsfristen.</p>\r\n<p class=\"Stk2\">\r\n   <span class=\"StkNr\" id=\"Par7_Stk4\">Stk. 4.</span> Fritagelse er gældende i 2 år og omfatter samtlige statistikker, hvortil den indberetningspligtige anmodes om at indberette oplysninger.</p>\r\n<p class=\"Stk2\">\r\n   <span class=\"StkNr\" id=\"Par7_Stk5\">Stk. 5.</span> Den indberetningspligtige kan søge om fornyet fritagelse. Ansøgningen skal fremsendes til Danmarks Statistik senest en måned før udløbet af den bevilgede fritagelse.</p>\r\n<p class=\"Stk2\">\r\n   <span class=\"StkNr\" id=\"Par7_Stk6\">Stk. 6.</span> Danmarks Statistik kan frem til og med den 31. december 2016 bestemme, at indberetninger, der fremsendes på papir, og som opfylder kravene til besvarelse, herunder angivelse af afsender, fritages for digital indberetningspligt i det konkrete tilfælde.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Danmarks Statistik fører et register over fritagelser, som er bevilget i henhold til § 7.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Danmarks Statistiks afslag på ansøgninger om fritagelse for digital indberetning efter § 7 kan ikke indbringes for anden administrativ myndighed.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Manglende indberetning</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> For erhvervsdrivende, der undlader rettidigt at meddele de oplysninger, der kræves efter regler fastsat i medfør af § 3 a i lov om Danmarks Statistik, efter §§ 8-12 a i lov om Danmarks Statistik eller efter retsakter om indhentning og bearbejdning af statistiske oplysninger vedtaget af De Europæiske Fællesskaber, eller som forsætligt eller ved grov uagtsomhed afgiver urigtige oplysninger, finder § 13 i lov om Danmarks Statistik anvendelse.</p>\r\n<p class=\"Kapitel\" id=\"K6\">\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Bekendtgørelsen træder i kraft den 1. februar 2015.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Kravet om digital indberetning, jf. bekendtgørelsens kapitel 2, finder anvendelse for indberetningspligtige, når Danmarks Statistik har fremsendt anmodning om indberetning, jf. § 2, stk. 1.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Bekendtgørelse nr. 19 af 10. januar 2014 om obligatorisk indberetning af visse oplysninger til Danmarks Statistik ophæves.</p><div class=\"Givet\" id=\"Givet\"><p class=\"Givet\" align=\"center\">Økonomi- og Indenrigsministeriet, den 20. januar 2015</p><p class=\"Sign1\" align=\"center\">Morten Østergaard</p><p class=\"Sign2\" align=\"right\">/ Søren Schiønning Andersen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/01/2015"
        },
        {
            "displayName": "Accession",
            "displayValue": "B20150007805"
        },
        {
            "displayName": "Entydig dokumentidentifikation",
            "displayValue": "BX000337"
        },
        {
            "displayName": "Dato for førstegangsindlæggelse",
            "displayValue": "30/01/2015"
        },
        {
            "displayName": "Dato for indlæggelse",
            "displayValue": "30/01/2015"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "78"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "20/01/2015"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Danmarks Statistik"
        },
        {
            "displayName": "Ressortministeriets journalnummer",
            "displayValue": "Økonomi- og Indenrigsmin.,<br />Danmarks Statistik, j.nr. 15/00182"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}