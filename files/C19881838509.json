{
    "id": 62620,
    "title": "Statsskattedirektoratets cirkulære vedrørende skønsmæssig ansættelse af goodwill (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 18385 af 24/03/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Statsskattedirektoratets cirkulære vedrørende  \r\n\r\n skønsmæssig ansættelse af goodwill (* 1) </H1>  \r\n\r\n<P></P>  \r\n\r\n<BR>  \r\n\r\n<P> Emne: Skønsmæssig ansættelse af goodwill. </P>  \r\n\r\n<P>1. Indledning. </P>  \r\n\r\n<P>Ved overdragelse af goodwill mellem parter, der ikke har modstående  \r\n\r\n interesser med hensyn til fastsættelsen af overdragelsesprisen (f.eks.  \r\n\r\n hovedaktionær/selskab, selskab/hovedaktionær eller forældre/børn) fastsættes  \r\n\r\n værdien af goodwill efter et skøn over handelsværdien. </P>  \r\n\r\n<P>Ligningsmyndighederne har ofte som vejledning for skønnet anvendt en  \r\n\r\n regel, hvorefter goodwill normalt ansættes til halvdelen af gennemsnittet af  \r\n\r\n virksomhedens skattepligtige indkomst i de seneste 3 år før overdragelsen,  \r\n\r\n jf. Ligningsvejledningen 1986, L 6.4. </P>  \r\n\r\n<P>Denne vejledende regel har i de senere år været genstand for kritik, idet  \r\n\r\n den anses for at være for unuanceret og for at føre til uacceptable  \r\n\r\n resultater. Spørgsmålet har været behandlet i en arbejdsgruppe med  \r\n\r\n repræsentanter for bl.a. advokater og revisorer. </P>  \r\n\r\n<P>Ligningsrådet har herefter vedtaget at erstatte den hidtidige vejledende  \r\n\r\n regel for skønnet over værdien af goodwill med den nedenfor anførte  \r\n\r\n beregningsregel. </P>  \r\n\r\n<P>2. Den ny beregningsmetode i hovedtræk. </P>  \r\n\r\n<P>Beregningen foretages med udgangspunkt i den skattepligtige indtægt i de  \r\n\r\n seneste 3 år forud for overdragelsen. Indtægten reguleres med renteindtægter  \r\n\r\n og -udgifter, idet sælgerens finansiering af virksomheden ikke antages at  \r\n\r\n have indflydelse på virksomhedens goodwill. Endvidere reguleres for rent  \r\n\r\n skattemæssige dispositioner, såsom henlæggelse til investeringsfond,  \r\n\r\n forskudsafskrivning og ændring i varelagernedskrivning. Overførsel til  \r\n\r\n medarbejdende ægtefælle fragår, idet beløbet træder i stedet for lønudgift.  \r\n\r\n</P>  \r\n\r\n<P>Der tages ikke hensyn til budgetter på grund af disses usikkerhed, men i  \r\n\r\n stedet foretages en beregning af indtjeningens udviklingstendens. </P>  \r\n\r\n<P>I indtjeningen fragår driftsherreløn, og der regnes med en standardiseret  \r\n\r\n forrentning af de overdragne aktiver bortset fra goodwill, idet kun den  \r\n\r\n herefter resterende indtjening er til rådighed til forrentning af goodwill.  \r\n\r\n</P>  \r\n\r\n<P>Restbeløbet kapitaliseres med 5 ud fra den betragtning, at en køber vil  \r\n\r\n kræve sin investering i goodwill forrentet med 20%. </P>  \r\n\r\n<P>Det fremkomne resultat reduceres til halvdelen, fordi goodwill ikke  \r\n\r\n beskattes og ikke kan afskrives skattemæssigt. </P>  \r\n\r\n<P>3. Beregningsreglens nærmere udformning. </P>  \r\n\r\n<P>3.1. Indtjeningsevnen. </P>  \r\n\r\n<P>Grundlaget for opgørelsen af indtjeningsevnen er virksomhedens  \r\n\r\n skattepligtige indtægt i de sidste 3 år før overdragelsen. </P>  \r\n\r\n<P>3.1.1. Regulering af de enkelte år. </P>  \r\n\r\n<P>Den skattepligtige indtægt reguleres med renteindtægter og -udgifter,  \r\n\r\n overførsel til medarbejdende ægtefælle, investeringsfondshenlæggelser,  \r\n\r\n forskudsafskrivninger samt ændring i varelagernedskrivning i forhold til det  \r\n\r\n foregående år. </P>  \r\n\r\n<P>3.1.2. Udviklingstendensen. </P>  \r\n\r\n<P>Udviklingstendensen beregnes på grundlag af forskellen mellem de  \r\n\r\n regulerede skattepligtige indtægter i de 3 sidste år gør overdragelsen. </P>  \r\n\r\n<P>Forskellen mellem sidste og næstsidste år før overdragelsen ganges med  \r\n\r\n 2/3. Forskellen mellem næstsidste år og tredjesidste år ganges med 1/3. Disse  \r\n\r\n 2 beløb lægges til den regulerede skattepligtige indtægt i det sidste år før  \r\n\r\n overdragelsen. </P>  \r\n\r\n<P>Beregningen kan udtrykkes ved formlen 1/3 af (5 gange sidste års  \r\n\r\n regulerede indtægt minus næstsidste års regulerede indtægt minus tredjesidste  \r\n\r\n års regulerede indtægt). </P>  \r\n\r\n<P>3.1.3. Driftsherreløn. </P>  \r\n\r\n<P>Ved salg af en personligt ejet virksomhed anses halvdelen af det herefter  \r\n\r\n fremkomne beløb, dog højst 500.000 kr., for driftsherreløn og fratrækkes.  \r\n\r\n</P>  \r\n\r\n<P>3.1.4. Forrentning af overtagne aktiver. </P>  \r\n\r\n<P>Endvidere fratrækkes en forrentning af de overtagne aktiver bortset fra  \r\n\r\n goodwill. Forrentningsprocenten fastsættes til den senest offentliggjorte  \r\n\r\n kapitalafkastsats efter virksomhedsskatteloven. Kapitalafkastsatsen er for  \r\n\r\n tiden 11%, jf. SD-cirkulære 1987-40. </P>  \r\n\r\n<P>3.2. Kapitalisering. </P>  \r\n\r\n<P>Indtjeningsevnen beregnet efter punkt 3.1 kapitaliseres med 5. </P>  \r\n\r\n<P>3.3. Reduktion til halvdelen. </P>  \r\n\r\n<P>Som følge af beskatningsreglerne for goodwill reduceres det kapitaliserede  \r\n\r\n beløb til halvdelen, som udgør værdi af goodwill. </P>  \r\n\r\n<P>4. Beregningsreglens anvendelsesområde. </P>  \r\n\r\n<P>Beregningsreglen er alene en vejledning for skønnet over goodwill-værdien  \r\n\r\n og må derfor helt eller delvist fraviges, hvor særlige forhold gør sig  \r\n\r\n gældende. Sådanne særlige forhold kan være væsentlige ændringer i  \r\n\r\n principperne for indkomstopgørelsen i 3 års perioden, f.eks. med hensyn til  \r\n\r\n igangværende arbejder eller afskrivning. </P>  \r\n\r\n<P>Foreligger der faste branchekotymer, der også følges ved overdragelser  \r\n\r\n mellem fremmede, eller fremlægges sagkyndige erklæringer, der er  \r\n\r\n tilstrækkeligt underbyggede, eller dokumenterede købstilbud fra fremmede, kan  \r\n\r\n beregningsreglen ikke anvendes. </P>  \r\n\r\n<P>5. Ikrafttræden. </P>  \r\n\r\n<P>Cirkulæret har virkning for goodwill, der overdrages den 1. maj 1988 og  \r\n\r\n senere. Beregningsreglen kan også finde anvendelse i verserende klagesager  \r\n\r\n vedrørende tidligere overdragelser, hvis skatteyderen ønsker det. </P>  \r\n\r\n<P>Hans Westerberg </P>  \r\n\r\n<P>Marianne Mandahl </P>  \r\n\r\n<P>Eksempel: </P>  \r\n\r\n<PRE>  \r\n\r\n                   Tredjesidste år   Næstsidste år     Sidste år  \r\n\r\n                   før overdragel-   før overdragel-   før over-  \r\n\r\n                   sen               sen               dragelsen  \r\n\r\n Skattepligtig     200.000 kr.       190.000 kr.       260.000 kr.  \r\n\r\n indtægt  \r\n\r\n -medarbejdende  \r\n\r\n ægtefælle                          -100.000 kr.  \r\n\r\n -renteindtægter   -10.000 kr.       -12.000 kr.      - 8.000 kr.  \r\n\r\n +renteudgifter    +50.000 kr.       +62.000 kr.      +53.000 kr.  \r\n\r\n +investerings-  \r\n\r\n fondshenl.       +20.000 kr.             0 kr.      +50.000 kr.  \r\n\r\n +forskudsaf-  \r\n\r\n skrivning               0 kr.       +50.000 kr.            0 kr.  \r\n\r\n +-varelager-  \r\n\r\n  regulering        -10.000 kr.       +10.000 kr.      - 5.000 kr.  \r\n\r\n Reguleret  \r\n\r\n  skpl. indt.     250.000 kr.       200.000 kr.      350.000 kr.  \r\n\r\n</PRE>  \r\n\r\n<P>Indtjeningsevne før driftsherreløn og med regulering </P>  \r\n\r\n<P>for den beregnede udviklingstendens: </P>  \r\n\r\n<PRE>  \r\n\r\n  5 x 350.000 - 200.000 - 250.000                      433.333 kr.  \r\n\r\n          3  \r\n\r\n - driftsherreløn 50% (max. 500.000)                  216.667 kr.  \r\n\r\n - forrentning af overtagne aktiver bortset fra  \r\n\r\n   goodwill: 11% af 1.200.000                         132.000 kr.  \r\n\r\n Rest til forrentning af goodwill                      84.667 kr.  \r\n\r\n 84.667 kr. kapitaliseres med 5                       423.335 kr.  \r\n\r\n Goodwill = halvdelen heraf                           211.668 kr.  \r\n\r\n Afrundet til                                         210.000 kr.  \r\n\r\n</PRE>  \r\n\r\n</DIV>",
    "isHistorical": true,
    "editorialNotes": [
        "(* 1) SD-CIR 17-1988"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19881838509"
        },
        {
            "displayName": "Entydig dokumentidentifikation",
            "displayValue": "CM021629"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18385"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "24/03/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "De kommunale ligningsmyndigheder"
        },
        {
            "displayName": "Ressortministeriets journalnummer",
            "displayValue": "370-467-89, AFDELING: Forespørgsel KONTOR: 2. kontor."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}