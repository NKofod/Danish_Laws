{
    "id": 212436,
    "title": "Skrivelse om Orientering om ændring af sømandsbeskatningsloven, tonnageskatteloven og forskellige andre love (Tilpasning af DIS-ordningen, refusionsordningen for sandsugere og tonnageskatteordningen til EU-retten m.v. og udvidelse af sømandsfradraget til søfolk på forsknings- og havundersøgelsesskibe).",
    "documentTypeId": "200",
    "isSagsforlobPeriodValid": true,
    "shortName": "SKR nr 10235 af 23/12/2019",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om Orientering om ændring af sømandsbeskatningsloven, tonnageskatteloven og forskellige andre love (Tilpasning af DIS-ordningen, refusionsordningen for sandsugere og tonnageskatteordningen til EU-retten m.v. og udvidelse af sømandsfradraget til søfolk på forsknings- og havundersøgelsesskibe).</p>\r\n<p>Folketinget har den 20. december 2019 vedtaget lovforslag L 72 B om tilpasning af DIS-ordningen m.v.</p>\r\n<p>\r\n</p>\r\n<p>Loven som vedtaget og lovforarbejderne kan findes via dette link på Folketingets hjemmeside:</p>\r\n<p>\r\n</p>\r\n<p>https://www.ft.dk/samling/20191/lovforslag/l72/index.htm</p>\r\n<p>\r\n</p>\r\n<p>Det vedtagne lovforslag vil træde i kraft den 1. januar 2020.</p>\r\n<p>\r\n</p>\r\n<p>Lovforslaget indeholder i et ændringsforslag ændringer vedrørende lov om individuel boligstøtte, lov om social pension, lov om højeste, mellemste, forhøjet almindelig og almindelig førtidspension m.v., lov om aktiv socialpolitik og lov om en aktiv beskæftigelsesindsats.</p>\r\n<p>\r\n</p>\r\n<p>Der er efter de gældende regler hjemmel til, at der fastsættes regler om omregning af lønnen omfattet af § 5 i sømandsbeskatningsloven til bruttoindkomst, således at indkomsten kan indgå i indtægtsgrundlaget for indtægtsregulering mv. af ydelserne på samme måde som andre skattepligtige lønindkomster. Reglerne herfor er fastsat i bekendtgørelser.</p>\r\n<p>\r\n</p>\r\n<p>DIS-ordningen efter sømandsbeskatningslovens § 5 medfører overordnet, at rederier kan udbetale en skattefri nettoløn til søfolk, der arbejder om bord på DIS-skibe, som udfører erhvervsmæssig befordring af passagerer eller gods.</p>\r\n<p>\r\n</p>\r\n<p>DIS-ordningen i sømandsbeskatningslovens § 5 finder under visse betingelser tilsvarende anvendelse ved arbejde om bord på kabellægningsfartøjer, jf. sømandsbeskatningslovens § 5 a, bugser- og bjærgningsfartøjer, jf. sømandsbeskatningslovens § 6, skibe, som sejler i regelmæssig passagersejlads mellem havne i EU-medlemsstater, jf. sømandsbeskatningslovens § 7, og stenfiskerfartøjer, jf. sømandsbeskatningslovens § 8. Ved nærværende lovforslag foreslås det endvidere at indsætte en ny bestemmelse i § 5 b i sømandsbeskatningsloven, som medfører, at DIS-ordningen finder tilsvarende anvendelse ved arbejde om bord på skibe, der er registreret i andre EU- eller EØS-medlemsstater.</p>\r\n<p>\r\n</p>\r\n<p>For at sikre, at der ikke alene tages hensyn til det skattefri lønniveau for DIS-indkomst i tilfælde omfattet af sømandsbeskatningslovens § 5, udvides bemyndigelsesbestemmelserne, således at beskæftigelsesministeren fastsætter regler for, hvorledes indkomster, som er omfattet af sømandsbeskatningslovens §§ 5-8, skal indgå i indtægtsgrundlaget for beregning af ydelser.</p>\r\n<p>\r\n</p>\r\n<p>Det vurderes, at det således efter de hidtidige regler alene har været muligt at omregne lønnen efter § 5 i sømandsbeskatningsloven. I det omfang Udbetaling Danmark eller kommunerne før 1. januar 2020 har omregnet lønnen efter andre bestemmelser i sømandsbeskatningsloven (§ 5 a og §§ 6-8), vil myndigheden efter principperne for genoptagelse på ulovbestemt grundlag skulle vurdere pligten til at genoptage de sager, hvor der er administreret uden den fornødne hjemmel. Genoptagelsen af disse sager vil ske med henblik på en vurdering af, om nogle borgere skal have efterbetalt ydelser.</p>\r\n<p>\r\n</p>\r\n<p>For lovændringen i lov om en aktiv beskæftigelsesindsats er der dog tale om en præcisering af de hidtil gældende regler, og der vurderes derfor ikke her umiddelbart grundlag for at skulle overveje genoptagelse.</p>\r\n<p>\r\n</p>\r\n<p>På baggrund af ændringen i sømandsbeskatningsloven foretages der konsekvensændringer i bekendtgørelserne om beregning af og fradrag i fleksløntilskud og ledighedsydelse. Da det drejer sig om personer, der er visiteret til fleksjob, må det forventes, at der vil være få personer, der bliver omfattet af reglerne i sømandsbeskatningsloven.</p>\r\n<p>\r\n</p>\r\n<p>Udover ovenstående ændringer er der i bekendtgørelse om beregning af og fradrag i fleksløntilskud ændret, således at bruttoferiegodtgørelsen beregnes som 11,11 pct. af lønindtægten optjent fra den 1. januar til og med den 31. december (optjeningsåret), til brug for ferieåret, som går fra den 1. maj til og med den 30. april. Bruttoferiegodtgørelse indgår som en forholdsmæssig andel af feriegodtgørelsen sat i forhold til antallet af feriedage, som afholdes, i beregningen af fleksløntilskud.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Styrelsen for Arbejdsmarked og Rekruttering, den 23. december 2019</p><p class=\"Sign1\" align=\"center\">Peter Truels Nielsen</p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/12/2019"
        },
        {
            "displayName": "Accession",
            "displayValue": "C20191023554"
        },
        {
            "displayName": "Entydig dokumentidentifikation",
            "displayValue": "BE008293"
        },
        {
            "displayName": "Dato for førstegangsindlæggelse",
            "displayValue": "24/12/2019"
        },
        {
            "displayName": "Dato for indlæggelse",
            "displayValue": "24/12/2019"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10235"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "23/12/2019"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Styrelsen for Arbejdsmarked og Rekruttering"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Styrelsen for Arbejdsmarked og Rekruttering, j.nr. 19/13863"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}