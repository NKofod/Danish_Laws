{
    "id": 61911,
    "title": "Cirkulære om skattenedsættelse m.v. ved væsentlig indtægtsnedgang som følge af erhvervsophør på grund af alder, sygdom, svangerskab og fødsel m.v. og som følge af midlertidig indtægtsnedgang i visse tilfælde. ",
    "documentTypeId": "140",
    "isSagsforlobPeriodValid": false,
    "shortName": "CIR nr 77 af 22/04/1969",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om skattenedsættelse m.v. ved  \r\n\r\n væsentlig indtægtsnedgang som følge af erhvervsophør på grund af alder,  \r\n\r\n sygdom, svangerskab og fødsel m.v. og som følge af midlertidig  \r\n\r\n indtægtsnedgang i visse tilfælde. </H1>  \r\n\r\n<P></P>  \r\n\r\n<P CLASS=SUB-TITLE>(Til de skattelignende myndigheder og  \r\n\r\n kommunalbestyrelserne). </P>  \r\n\r\n<BR>  \r\n\r\n<P>I. </P>  \r\n\r\n<P>Skattedepartementets cirkulære nr. 16 af 22. januar 1969 om regler for  \r\n\r\n skattenedsættelse m.v. ved væsentlig indtægtsnedgang som følge af  \r\n\r\n erhvervsophør på grund af alder, sygdom, svangerskab og fødsel eller under  \r\n\r\n militærtjeneste m.v. ændres under hensyn til, at det ikke skal være en  \r\n\r\n betingelse for skattenedsættelse m.v. ved erhvervsophør på grund af  \r\n\r\n svangerskab og fødsel, at erhvervsophøret er endeligt. </P>  \r\n\r\n<P>Punkt 1 i cirkulæret affattes således: </P>  \r\n\r\n<P>&quot;1.Ved væsentlig indtægtsnedgang som følge af endelig opgivelse af  \r\n\r\n stilling eller erhverv på grund af alder eller alvorlig sygdom eller ved  \r\n\r\n væsentlig indtægtsnedgang som følge af, at stilling eller erhverv opgives på  \r\n\r\n grund af svangerskab og fødsel, kan der efter andragende bevilges nedsættelse  \r\n\r\n af den skattepligtige indkomst. </P>  \r\n\r\n<P>Betingelserne herfor omtales i pkt. 2-6.&quot; </P>  \r\n\r\n<P>Punkt 9, stk. 1 affattes således: </P>  \r\n\r\n<P>&quot;I de i pkt.1 nævnte tilfælde af indtægtsnedgang kan der bevilges  \r\n\r\n nedsættelse af pålignede indkomstskatter til stat og kommune samt kirkelige  \r\n\r\n afgifter og folkepensionsbidrag. Reglerne i pkt. 2-7 finder da tilsvarende  \r\n\r\n anvendelse.&quot; </P>  \r\n\r\n<P>Punkt 9, stk. 2 affattes således: </P>  \r\n\r\n<P>&quot;Vedrører indtægtsnedgangen kun en del af et skatteår, beregnes  \r\n\r\n indtægtsnedgangen, jfr. pkt. 4, ved at sammenholde indtægten i indkomståret  \r\n\r\n med den forventede indtægt regnet fra tidspunktet for indtægtsnedgangen og  \r\n\r\n til udgangen af skatteåret, eventuelt til genoptagelse af stilling eller  \r\n\r\n erhverv på et tidligere tidspunkt, idet denne indtægt afpasses således, at  \r\n\r\n den svarer til et fuldt års indtægt.&quot; </P>  \r\n\r\n<P>II. </P>  \r\n\r\n<P>I tilfælde af indtægtsnedgang på grund af kortere arbejdsløshed, sygdom,  \r\n\r\n afsoning af straf eller påbegyndelse af en mere kortvarig uddannelse, har man  \r\n\r\n efter praksis ofte bevilget henstand, men ikke skattenedsættelse, fordi de  \r\n\r\n pågældende skatteydere på tidspunktet for afslutningen af uddannelsen osv.  \r\n\r\n som regel vil have lave løbende skatter i forhold til indtægten på dette  \r\n\r\n tidspunkt. </P>  \r\n\r\n<P>Hvor man i sådanne tilfælde hidtil ikke har indrømmet skattenedsættelse,  \r\n\r\n bør der, også når det drejer sig om indtægtsnedgang i 1969, fortsat bevilges  \r\n\r\n henstand, men viser det sig ved kildeskattens ikrafttræden den 1. januar  \r\n\r\n 1970, at den pågældende i det forløbne år har haft en væsentlig  \r\n\r\n indtægtsnedgang, vil den indrømmede henstand med skatternes betaling kunne  \r\n\r\n ændres til en skattenedsættelse, der afpasses efter indtægtsnedgangen. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 22. april 1969.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Hans P. Gøtrik. </P>  \r\n\r\n<P CLASS=MINISTER ALIGN=RIGHT>/ Uffe Thau. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/06/1969"
        },
        {
            "displayName": "Accession",
            "displayValue": "C19690007709"
        },
        {
            "displayName": "Entydig dokumentidentifikation",
            "displayValue": "CM020897"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "77"
        },
        {
            "displayName": "År for udstedelse",
            "displayValue": "1969"
        },
        {
            "displayName": "Dato for underskrift",
            "displayValue": "22/04/1969"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Skd. IX 1-85-1969"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}