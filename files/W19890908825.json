{
    "id": 156717,
    "title": "Ankestyrelsens principafgørelse O-45-89 om betaling - daginstitution - vidtgående handicappet barn - pasningsbehov - merudgifter ved forsørgelsen",
    "documentTypeId": "240",
    "isSagsforlobPeriodValid": true,
    "shortName": "KEN nr 9088 af 15/08/1989",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-45-89 om betaling - daginstitution - vidtgående handicappet barn - pasningsbehov - merudgifter ved forsørgelsen</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Det var ikke udelukket efter en konkret vurdering at yde hjælp til betaling af udgift til daginstitution til et 11-årigt barn, der på grund af psykisk udviklingshæmning havde pasningsbehov, som jævnaldrende, ikke- handicappede børn ikke havde.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>28-05-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 829 af 1. oktober 1992 - § 48, stk. 1 og § 73</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 104 af 3. juli 1987 om hjælp efter bistandslovens § 48 -</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Den psykisk udviklingshæmmede B, født i 1976 men med et funktionsniveau som en 3-årig, boede hjemme og gik i skole ca. 6 timer om dagen. Efter skoletid tilbragte B ca. 3 timer i en aldersintegreret daginstitution oprettet i henhold til bistandslovens § 69. Hertil var der bevilget B støttepædagog i 15 timer pr. uge.</p>\r\n<p>Forældrene, der begge var udearbejdende, havde tilsammen en månedlig nettoindtægt på over 16.000 kr.</p>\r\n<p>B havde en storebror på 16 år. Det sociale udvalg nedsatte forældrebetalingen til halvdelen efter reglerne i § 4, stk. 1, i Socialministeriets bekendtgørelse nr. 26 af 13. januar 1984 om betaling for ophold i daginstitutioner m.v. for børn med vidtgående fysiske eller psykiske handicap.</p>\r\n<p>Udvalget afviste en yderligere nedsættelse. Udvalget henviste til, at der ikke kunne ydes hjælp efter bistandslovens § 48, stk. 1, og til at fritidshjemmet optog børn i alderen 7-13 år, samt til at man skønnede, at B havde et pasningsbehov.</p>\r\n<p>Forældrene klagede til amtsankenævnet og henviste navnlig til, at der ikke ville have været et pasningsbehov, hvis B havde været rask.</p>\r\n<p>Amtsankenævnet tiltrådte den af det sociale udvalg trufne afgørelse om ikke at yde socialpædagogisk friplads til dækning af den resterende del af udgiften ved B's ophold i børneinstitution, idet nævnet ikke</p>\r\n<p>fandt, at betalingsspørgsmålet kunne antages at vanskeliggøre B's forbliven i institutionen, jf. bistandslovens § 73, stk. 2, og Socialministeriets bekendtgørelse nr. 848 af 11. december 1986 om betaling for ophold i daginstitutioner m.v. for børn.</p>\r\n<p>Nævnet lagde ved afgørelsen vægt på, at B's forældre havde en månedlig nettoindtægt på 16.590 kr.</p>\r\n<p>Nævnet lagde endvidere til grund, at der ikke i bistandslovens § 48 var hjemmel til at yde hjælp til dækning af forældrebetalingen ved ophold i børneinstitutionen.</p>\r\n<p>Afgørelsen blev på familiens vegne indanket af en statskonsulent for psykisk udviklingshæmmede. Der henvistes til en vedlagt funktionsundersøgelse (»Vinelandsprøven«), hvoraf det bl.a. fremgik, at B skulle være under konstant opsyn.</p>\r\n<p>Ankestyrelsen antog sagen til principiel behandling til afklaring af, om den del af daginstitutionsudgiften, der ikke afholdtes efter § 4, stk. 1, i bekendtgørelsen af 13. januar 1984, kunne afholdes som en merudgift ved barnets forsørgelse i hjemmet, jf. bistandslovens § 48, stk. 1.</p>\r\n<p>Nævnet anførte over for Ankestyrelsen bl.a., at man fortsat var af den opfattelse, at der ikke i bistandslovens § 48 er hjemmel til at yde hjælp til forældrebetaling i daginstitution, idet nævnet fandt, at spørgsmålet måtte behandles efter bistandslovens § 73 og de bekendtgørelser, der er fastsat med hjemmel i denne lovbestemmelse.</p>\r\n<p>Nævnet støttede sin opfattelse på de principper, som Ankestyrelsen havde givet udtryk for i to afgørelser offentliggjort som SM 0-5- 84 og SM 0-7-86.</p>\r\n<p>Ankestyrelsen fik fra fritidshjemmet oplyst, at det var almindeligt, at børnene gik ud af institutionen i 10-11 års alderen.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen var med amtsankenævnet enig i, at der ikke kunne ydes yderligere nedsættelse af betalingen for ophold i daginstitutionen efter de regler, der var fastsat i bekendtgørelserne efter bistandslovens § 73.</p>\r\n<p>Ankestyrelsen fandt derimod, at udgifterne til betaling af den resterende del af daginstitutionsudgiften skulle dækkes efter bistandslovens § 48, stk. 1, jf. stk. 2, nr. 1, fra den 1. i måneden efter at B var fyldt 11 år.</p>\r\n<p>Ankestyrelsens udgangspunkt ved bedømmelsen var, at der som hovedregel ikke kan ydes dækning af daginstitutionsudgifter fastsat med hjemmel i bistandslovens § 73 efter andre bestemmelser i loven, herunder § 48.</p>\r\n<p>Det var herved lagt til grund, at der ikke var merudgifter ved forsørgelsen, når daginstitutionsbetalingen svarede til - eller var mindre end - betalingen for alderssvarende ikke handicappede børns daginstitutionsophold.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19890908825"
        },
        {
            "displayName": "Entydig dokumentidentifikation",
            "displayValue": "BS009507"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9088"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "15/08/1989"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20490-88"
        },
        {
            "displayName": "Stikord",
            "displayValue": "O-45-89"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}