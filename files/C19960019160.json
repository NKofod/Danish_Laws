{
    "id": 83314,
    "title": "Vejledning om brugerindflydelse ved indgåelse af leverandøraftaler på hjælpemiddelområdet og frit leverandørvalg ved særligt personlige hjælpemidler, jf. lov nr. 497 af 12. juni 1996. (Til kommuner og amtskommuner m.fl.) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 191 af 02/12/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om brugerindflydelse ved indgåelse af  \r\n\r\n leverandøraftaler på hjælpemiddelområdet og frit leverandørvalg ved særligt  \r\n\r\n personlige hjælpemidler, jf. lov nr. 497 af 12. juni 1996. </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til kommuner og amtskommuner m.fl.)  \r\n\r\n</P>  \r\n\r\n<BR>  \r\n\r\n<P>Ved lov nr. 497 af 12. juni 1996 er der med virkning fra 1. januar 1997  \r\n\r\n indsat to nye bestemmelser i bistandslovens § 58, stk. 2 og 3, om henholdsvis  \r\n\r\n brugerindflydelse i forbindelse med kommunernes indgåelse af aftaler med  \r\n\r\n leverandører af hjælpemidler og frit leverandørvalg ved særligt personlige  \r\n\r\n hjælpemidler. </P>  \r\n\r\n<P>Denne vejledning uddyber lovændringerne og supplerer således  \r\n\r\n Socialstyrelsens vejledning nr. 1 af 14. juni 1988 om ydelse af hjælpemidler  \r\n\r\n i henhold til bistandslovens § 58. </P>  \r\n\r\n<P>Det bemærkes, at reglen om frit leverandørvalg ikke gælder for  \r\n\r\n hjælpemidler, der er omfattet af en leverandøraftale, hvis aftalen er indgået  \r\n\r\n eller der er foretaget udbud før den 22. maj 1996, jf.  \r\n\r\n ikrafttrædelsesbestemmelsen i § 2, stk. 2, i lov nr. 497. </P>  \r\n\r\n<P>Lov nr. 497 af 12. juni 1996 er optrykt som bilag til denne vejledning. (*  \r\n\r\n 1) </P>  \r\n\r\n<P CLASS=PUNKT> <B>1.</B> Brugerindflydelse i forbindelse med  \r\n\r\n leverandøraftaler (§ 58, stk. 2). </P>  \r\n\r\n<P>Bestemmelsen fastslår, at kommunalbestyrelsen kan bestemme, at et  \r\n\r\n hjælpemiddel skal leveres af en bestemt leverandør, og at kommunalbestyrelsen  \r\n\r\n ved indgåelse af leverandøraftaler skal inddrage repræsentanter for brugerne  \r\n\r\n ved udarbejdelse af kravspecifikationerne. </P>  \r\n\r\n<P>Med leverandøraftaler sigtes der til alle aftaler, som regulerer en  \r\n\r\n kommunes hjælpemiddelsortiment eller antal af leverandører. Bestemmelsen  \r\n\r\n omfatter hjælpemiddelområdet generelt og ikke alene de situationer, hvor  \r\n\r\n hjælpemidlet udleveres til brugeren direkte af leverandøren. </P>  \r\n\r\n<P>Reglen om brugerrepræsentation har til formål at udnytte brugernes viden  \r\n\r\n og erfaring om selve produkterne og den service, der bør knytte sig dertil.  \r\n\r\n Brugerrepræsentanterne skal inddrages på en sådan måde, at deres synspunkter  \r\n\r\n kan indgå ved opstillingen af de krav, der stilles forud for indgåelse af en  \r\n\r\n leverandøraftale eller beslutninger om valg af bestemte leverandører. Desuden  \r\n\r\n vil brugernes medvirken ved formulering af kravene i og forudsætningerne bag  \r\n\r\n de indgåede aftaler være medvirkende til at tydeliggøre, hvad brugerne kan  \r\n\r\n forvente af det offentlige system på hjælpemiddelområdet. </P>  \r\n\r\n<P>Brugernes medvirken ved opstilling af krav til leverandør og produkter vil  \r\n\r\n også kunne bidrage til at sikre grundlaget for og kvaliteten af den  \r\n\r\n vejledning, kommunen yder i den enkelte sag. </P>  \r\n\r\n<P>Lovændringen indebærer ingen ændring med hensyn til kommunernes ansvar for  \r\n\r\n hjælpemiddelforsyningen, og tilrettelæggelsen af brugerindflydelsen i  \r\n\r\n forbindelse med udarbejdelse af kravspecifikationerne foretages af den  \r\n\r\n enkelte kommune. Det bør i den forbindelse sikres, at processen med  \r\n\r\n udarbejdelse af aftalegrundlaget foregår inden for tilstrækkelige tidsmæssige  \r\n\r\n rammer til at gøre brugerindflydelsen reel. </P>  \r\n\r\n<P>Som repræsentanter for brugere anbefales det at inddrage personer fra de  \r\n\r\n relevante handicaporganisationer. Det kan dog også være relevant at inddrage  \r\n\r\n brugere eller andre, der har en særlig ekspertise på området, og som kan  \r\n\r\n repræsentere de pågældende brugergrupper. Der er ikke krav om, at  \r\n\r\n brugerrepræsentanterne skal have bopæl i kommunen. </P>  \r\n\r\n<P>Det kan evt. være hensigtsmæssigt, at kontakten til de relevante  \r\n\r\n handicapgrupper sker gennem De Samvirkende Invalideorganisationer. Der kan i  \r\n\r\n den forbindelse henvises til, at De Samvirkende Invalideorganisationer,  \r\n\r\n Kløverprisvej 10 B, 2650 Hvidovre, udgiver en vejviser med adresser på  \r\n\r\n medlemsorganisationerne samt DSI's amts- og lokalafdelinger. </P>  \r\n\r\n<P>Hjælpemidler dækker over et meget bredt spektrum af produkter, som  \r\n\r\n benyttes af vidt forskellige brugergrupper. Derfor kan det ikke generelt  \r\n\r\n siges, hvilke forhold, der bør specificeres i de krav, der danner grundlag  \r\n\r\n for leverandøraftalerne. Dette kan f.eks. være spørgsmål om kvalitet,  \r\n\r\n produktsortiment, forsyningssikkerhed, leveringstid, garanti, reklamation,  \r\n\r\n reparation m.v. </P>  \r\n\r\n<P>Med hensyn til kravene til produkternes kvalitet findes der på nogle  \r\n\r\n områder kvalitetsmål (ISO-kvalifikationer), som kan indgå ved udarbejdelse af  \r\n\r\n kravspecifikationer. Der er også mulighed for at få sagkyndig bistand ved de  \r\n\r\n amtskommunale hjælpemiddelcentraler og eventuelt Hjælpemiddelinstituttet,  \r\n\r\n Gregersensvej 38, 2630 Tåstrup, med henblik på opstilling af kvalitetskrav.  \r\n\r\n</P>  \r\n\r\n<P>For at sikre et tilstrækkelig omfattende grundlag for kvalitetsorienterede  \r\n\r\n udbud vil det, afhængig af de lokale forhold, kunne være hensigtsmæssigt med  \r\n\r\n fælleskommunale, eventuelt amtslige løsninger. Dette vil også skabe mulighed  \r\n\r\n for et bredere udvalg af hjælpemidler. </P>  \r\n\r\n<P>For hjælpemidler, der udleveres direkte fra leverandøren, vil det kunne  \r\n\r\n være hensigtsmæssigt at præcisere nogle fagmæssige krav, f.eks. krav om en  \r\n\r\n bestemt uddannelsesmæssig baggrund, eller at leverandøren skal kunne tilbyde  \r\n\r\n løbende kontrol og hjemmebesøg. Der vil endvidere kunne fastlægges procedurer  \r\n\r\n vedrørende f.eks. ansøgning og udskiftning eller reparation af udleverede  \r\n\r\n hjælpemidler. Også hensynet til, at brugerne kan vælge mellem flere  \r\n\r\n leverandører vil kunne inddrages i udbudssituationen, f.eks. gennem indgåelse  \r\n\r\n af aftaler med et konsortium af leverandører. </P>  \r\n\r\n<P>Det bemærkes, at en leverandøraftale ikke må være til hinder for, at  \r\n\r\n personer med et særligt behov får stillet et egnet hjælpemiddel til rådighed,  \r\n\r\n selv om hjælpemidlet ikke er omfattet af leverandøraftalen. </P>  \r\n\r\n<P>Udover inddragelse af brugerrepræsentanter i de enkelte udbudssituationer  \r\n\r\n vil der eventuelt kunne etableres dialogfora med brugerne eller deres  \r\n\r\n organisationer og/eller organisationernes lokalafdelinger med henblik på  \r\n\r\n generelt at skabe en større brugerindflydelse på hjælpemiddelområdet. </P>  \r\n\r\n<P CLASS=PUNKT> <B>2.</B> Frit leverandørvalg for særligt personlige  \r\n\r\n hjælpemidler (§ 58, stk. 3). </P>  \r\n\r\n<P>Når der er tale om hjælpemidler i form af ortopædisk fodtøj, herunder  \r\n\r\n individuelt fremstillede ortopædiske fodindlæg, arm- og benproteser,  \r\n\r\n tandproteser, støttekorsetter og bandager m.v. (der sigtes her til  \r\n\r\n individuelt fremstillede eller tilpassede afstivende bandager som f.eks.  \r\n\r\n skinnebandager, stativer og halskraver), parykker, brystproteser,  \r\n\r\n stomihjælpemidler og kropsbårne synshjælpemidler kan brugerne, såfremt de  \r\n\r\n ikke ønsker at benytte kommunens leverandør, selv vælge leverandør af  \r\n\r\n hjælpemidlet. </P>  \r\n\r\n<P>Der skal foretages en konkret vurdering af, hvilket hjælpemiddel, der er  \r\n\r\n det bedst egnede og billigste for den enkelte ansøger, jf. vejledning nr. 1  \r\n\r\n af 14. juni 1988, pkt. 2.4., og ansøgeren skal tilbydes et egnet hjælpemiddel  \r\n\r\n uden egenudgift, bortset fra eventuel egenbetaling fastsat i  \r\n\r\n hjælpemiddelbekendtgørelsen (f.eks. ortopædisk fodtøj). Når der foreligger en  \r\n\r\n bevilling på et bestemt hjælpemiddel, kan ansøgeren selv indkøbe hjælpemidlet  \r\n\r\n hos en leverandør efter eget valg. </P>  \r\n\r\n<P>Udgifterne til hjælpemidlet, inklusiv moms, refunderes af kommunen. Hvis  \r\n\r\n kommunen har indgået leverandøraftale, refunderes dog højst et beløb svarende  \r\n\r\n til de udgifter kommunen ville have haft, hvis ansøgeren havde valgt at  \r\n\r\n benytte kommunens leverandør. Det bør derfor fremgå af bevillingen, hvad  \r\n\r\n hjælpemidlet koster hos kommunens leverandør. I nogle tilfælde vil dette  \r\n\r\n umiddelbart kunne konstateres ud fra de priser, der er fastlagt i  \r\n\r\n leverandøraftalen, mens det i andre situationer vil være nødvendigt at  \r\n\r\n indhente et tilbud fra kommunens leverandør. </P>  \r\n\r\n<P>For at sikre, at reglen om frit leverandørvalg ikke indebærer unødig  \r\n\r\n belastning af den enkelte brugers økonomi, bør det beløb, ansøgeren er  \r\n\r\n berettiget til i henhold til bevillingen, refunderes straks ved forevisning  \r\n\r\n af fakturaen. Eventuelt kan det aftales, at det beregnede kontantbeløb  \r\n\r\n betales af kommunen direkte til den leverandør, som ansøgeren vælger. </P>  \r\n\r\n<P>2.1. Kontering. </P>  \r\n\r\n<P>Når der i forbindelse med brugernes frie valg af leverandør foregår en  \r\n\r\n direkte kompensation af brugeren, dvs. når kompensationen foregår på basis af  \r\n\r\n en direkte fakturering fra leverandøren til modtageren, da skal den kommunale  \r\n\r\n udgift (incl. moms) konteres på funktion 5.03 under anvendelse af art 5.2.  \r\n\r\n</P>  \r\n\r\n<P>Karen Jespersen /Frode Svendsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Lov nr. 497 af 12. juni 1996 udelades her. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/12/1996"
        },
        {
            "displayName": "Accession",
            "displayValue": "C19960019160"
        },
        {
            "displayName": "Entydig dokumentidentifikation",
            "displayValue": "CM042701"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "191"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "02/12/1996"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Socialministeriet, Handicapkontoret, J.nr. 50151-359"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}