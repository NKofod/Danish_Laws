{
    "id": 106226,
    "title": "1986 BSF 113   FORSLAG TIL FOLKETINGSBESLUTNING OM ENERGIAFGIFTER FOR MOMSREGISTREREDE   VIRKSOMHEDER ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 113",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 113 </P>  \r\n\r\n<P></P>  \r\n\r\n<P>Forslag til folketingsbeslutning om energiafgifter for momsregistrerede  \r\n\r\n virksomheder </P>  \r\n\r\n<P></P>  \r\n\r\n<P>Fremsat af Tinning (VS) Albrechtsen (VS) Elisabeth Bruun Olesen (VS) </P>  \r\n\r\n<P></P>  \r\n\r\n<P>den 30. januar 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at fremsætte lovforslag om indførelse </P>  \r\n\r\n<P>af energiafgifter for momsregistrerede virksomheder efter følgende </P>  \r\n\r\n<P>retningslinier: </P>  \r\n\r\n<P>1. Den nuværende automatiske refusionsordning for energiafgifter, </P>  \r\n\r\n<P>der er pålagt momsregistrerede virksomheder, bortfalder. </P>  \r\n\r\n<P>2. Der fastsættes følgende mindstepriser: </P>  \r\n\r\n<P>- for el: 53 øre pr. kWh. </P>  \r\n\r\n<P>- for fyringsolie: 2.500 kr. pr. 1.000 liter. </P>  \r\n\r\n<P>- for øvrige brændsler, herunder naturgas, fastsættes mindstepriser, </P>  \r\n\r\n<P>som målt efter brændværdien modsvarer olieprisen. </P>  \r\n\r\n<P>Mindstepriserne reguleres efter månedsprisindekset med tillæg af 5 </P>  \r\n\r\n<P>pct. p.a. </P>  \r\n\r\n<P>3. Pålagte energiafgifter refunderes kun med det beløb, der </P>  \r\n\r\n<P>overstiger mindstepriserne. </P>  \r\n\r\n<P>4. Som betingelse for fortsat afgiftsrefusion kan virksomhederne </P>  \r\n\r\n<P>pålægges at analysere mulighederne for energibesparelser, </P>  \r\n\r\n<P>brændselsomlægning, levering af overskudsvarme m.v. samt at </P>  \r\n\r\n<P>gennemføre samfundsøkonomisk set fordelagtige energiinvesteringer. </P>  \r\n\r\n<P>Energiministeren fastsætter de nærmere regler herfor. </P>  \r\n\r\n<P>5. For særlig energitunge virksomheder iværksættes et </P>  \r\n\r\n<P>udredningsarbejde med henblik på at belyse de samfundsøkonomiske, </P>  \r\n\r\n<P>energiøkonomiske og miljømæssige fordele og ulemper ved omlægning </P>  \r\n\r\n<P>eller videreførelse af produktionen. Disse analyser danner </P>  \r\n\r\n<P>baggrund for stillingtagen til eventuel statsstøtte til de nævnte </P>  \r\n\r\n<P>virksomheder eller til omlægningen af dem. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>GENERELLE BEMÆRKNINGER </P>  \r\n\r\n<P>Olieprisen er det sidste års tid faldet ganske drastisk, hvilket nu 5 </P>  \r\n\r\n<P>gange har ført til regulering af den almindelige forbrugers </P>  \r\n\r\n<P>oliepris. Samtidig er olie anvendt til industrielle formål, </P>  \r\n\r\n<P>herunder landbrug, blevet holdt fri for afgift, hvilket nu </P>  \r\n\r\n<P>betyder, at olieprisen for erhvervsvirksomheder er helt i bund. </P>  \r\n\r\n<P>VS finder principielt, at energipriserne bør være ens for alle og </P>  \r\n\r\n<P>anser afgiftsfriholdelsen på erhvervssiden som en skjult </P>  \r\n\r\n<P>erhvervsstøtte. </P>  \r\n\r\n<P>Såfremt staten ikke refunderede afgift og moms til erhvervssektoren, </P>  \r\n\r\n<P>ville dette have givet staten en ekstra indtægt på 5,5 mia. kr. </P>  \r\n\r\n<P>fra el-energiforbrug og 5,3 mia. kr. fra olieforbruget, altså i </P>  \r\n\r\n<P>alt 10,8 mia. kr. i 1987 ved uændret forbrug og priser. </P>  \r\n\r\n<P>Til trods for VS' principholdning om ens energipriser for alle er vi </P>  \r\n\r\n<P>indstillet på, at en sådan udjævning er urealistisk at gennemføre </P>  \r\n\r\n<P>i et hug, hvilket er baggrunden for det foreslåede niveau, som dog </P>  \r\n\r\n<P>skal revurderes efter 3 år. På den anden side vil industrien, </P>  \r\n\r\n<P>landbruget m.fl. nok ikke undlade at protestere kraftigt over selv </P>  \r\n\r\n<P>denne relativt beskedne ændring. VS skal hertil anføre, at næppe </P>  \r\n\r\n<P>nogen erhvervsvirksomhed i forvejen havde kalkuleret med dette </P>  \r\n\r\n<P>prisfald, ligesom der ingen garanti er for, at prisen ikke stiger </P>  \r\n\r\n<P>til det gamle niveau igen. Derfor finder VS, at det er et fuldt </P>  \r\n\r\n<P>forsvarligt indgreb, som i øvrigt slet ikke kan sammenlignes med </P>  \r\n\r\n<P>de indgreb, almindelige borgere i øvrigt er blevet præsenteret for </P>  \r\n\r\n<P>i især de seneste år. </P>  \r\n\r\n<P>Den meget ustabile pris på olien og de meget lave energipriser i </P>  \r\n\r\n<P>øvrigt stiller sig efter VS' mening klart i vejen for en rimelig </P>  \r\n\r\n<P>udnyttelse af lokale energiressourcer, herunder vedvarende energi. </P>  \r\n\r\n<P>Ligeledes stiller dette sig i vejen for en miljømæssigt forsvarlig </P>  \r\n\r\n<P>udvikling med hensyn til kulforureningen og landbrugets </P>  \r\n\r\n<P>forurening. </P>  \r\n\r\n<P>Efter forslaget lægges erhvervenes energipriser fast på niveauet fra </P>  \r\n\r\n<P>1983 og tilnærmes derefter gradvis i løbet af 10-15 år til </P>  \r\n\r\n<P>forbrugerpriserne. Hvis ikke verdensmarkedspriserne på energi </P>  \r\n\r\n<P>sprænger alle rammer med udsving på mere end 250 procent, betyder </P>  \r\n\r\n<P>det, at virksomhederne nøje kan kalkulere de langsigtede fordele </P>  \r\n\r\n<P>ved energibesparende foranstaltninger. </P>  \r\n\r\n<P>Ved en fastlåsning af energiprisen på et rimeligt niveau, vil det i </P>  \r\n\r\n<P>langt højere grad kunne lade sig gøre at foretage realistiske </P>  \r\n\r\n<P>økonomiske beregninger forud for en beslutning om f.eks. at </P>  \r\n\r\n<P>investere i et biogasanlæg (fællesanlæg eller gårdanlæg), hvilket </P>  \r\n\r\n<P>er en nødvendig forudsætning for, at naturgødningen betragtes som </P>  \r\n\r\n<P>en energiressource og ikke bare noget, som der inden 1990 skal </P>  \r\n\r\n<P>ofres 3 mia. kr. på at opbevare i en vis periode af året. </P>  \r\n\r\n<P>Tilsvarende betragtninger gør sig gældende for en lang række </P>  \r\n\r\n<P>investeringsovervejelser i de forskellige erhverv. VS er </P>  \r\n\r\n<P>overbevist om, at udnyttelse af vedvarende energi er kommet for at </P>  \r\n\r\n<P>blive, og det bør være en statsopgave at sikre, at vejen banes for </P>  \r\n\r\n<P>udbygningen heraf i størst mulig grad - ikke mindst af hensyn til </P>  \r\n\r\n<P>miljøet, hvor naturgødningen jo spiller en ikke uvæsentlig rolle </P>  \r\n\r\n<P>for vandforureningen i danske vandløb, søer og havene omkring os. </P>  \r\n\r\n<P>VS ser frem til, at Folketingets partier, som jo stort set alle har </P>  \r\n\r\n<P>givet udtryk for, at nu skal der gøres noget ved miljøet, også </P>  \r\n\r\n<P>benytter den efter VS' mening for samfundet ganske gratis chance </P>  \r\n\r\n<P>til at gøre noget effektivt, der virkelig batter. </P>  \r\n\r\n<P>Som beregningsgrundlag for et forventet afgiftsprovenu på 3,7 mia. </P>  \r\n\r\n<P>kr. er taget udgangspunkt i energiforbruget i 1985: </P>  \r\n\r\n<P>DANMARKS ENERGIFORBRUG I 1985 I PJ (=10exp6 GJ) </P>  \r\n\r\n<PRE>  \r\n\r\n Formål.....    el  olie   naturgas  kul  ve  bygas  fjernv. i alt  \r\n\r\n ----------------------------------------------------------------  \r\n\r\n Rumopv.....     5   120      6       4    8    3      74     220  \r\n\r\n Proces.....    35    85      5      17    4    -       3     149  \r\n\r\n Transport..     1   157      -       -    -    -       -     158  \r\n\r\n El  \r\n\r\n apparater..    51     -      -       -    -    -       -      51  \r\n\r\n ---------------------------------------------------------------  \r\n\r\n Sum........    92   362     11      21    12   3       7     578  \r\n\r\n</PRE>  \r\n\r\n<P>El-forbruget i erhvervssektoren er 35 PJ (= 9,7x10exp9 kWh). Prisen </P>  \r\n\r\n<P>ultimo november 1986 er ca. 37 øre/kWh eller op til 44 øre for </P>  \r\n\r\n<P>forbrug under 5000 kWh/år. </P>  \r\n\r\n<P>Ved en fast minimumspris på 53 øre/kWh vil afgiften udgøre 16 øre/kWh </P>  \r\n\r\n<P>- ikke meget i forhold til den afgift, som den almindelige </P>  \r\n\r\n<P>forbruger skal betale. Disse 16 øre vil samlet indbringe et </P>  \r\n\r\n<P>afgiftsprovenu på ca. 1.500 mill. kr. pr. år. </P>  \r\n\r\n<P><IMG SRC=\"/image.aspx?id=106226&img=CL5050_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Olieforbruget i erhvervssektoren er 85 PJ (= 2,4 mill. mexp3). Prisen </P>  \r\n\r\n<P>ultimo november 1986 er kr. 1.580 pr. 1000 liter (= mexp3). Ved en </P>  \r\n\r\n<P>fast minimumspris på kr. 2.500/ 1000 liter vil afgiften udgøre </P>  \r\n\r\n<P>kr. 920/1000 liter. Disse 920 kr. vil samlet indbringe et </P>  \r\n\r\n<P>afgiftsprovenu på 2,2 mia. kr. årligt. </P>  \r\n\r\n<P><IMG SRC=\"/image.aspx?id=106226&img=1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>De øvrige energipriser reguleres efter olieprisen. Såfremt de </P>  \r\n\r\n<P>nuværende grundpriser forbliver uændrede og forbruget er som i </P>  \r\n\r\n<P>1985, vil denne procesenergiafgift indbringe 3,7 mia. kr. årligt </P>  \r\n\r\n<P>alene fra el og olie. </P>  \r\n\r\n<P>De indkomne midler fra procesafgiften skal alene kunne anvendes til </P>  \r\n\r\n<P>udnyttelse af lokale energiressourcer og vedvarende energi. </P>  \r\n\r\n<P>Ubrugte midler fra et finansår skal kunne spares op til senere </P>  \r\n\r\n<P>anvendelse. Den overordnede koordination, planlægning m.v. </P>  \r\n\r\n<P>forestås af det nedsatte VE-Råd (jf. det samtidig hermed fremsatte </P>  \r\n\r\n<P>forslag til folketingsbeslutning om udnyttelse af biomasseenergi </P>  \r\n\r\n<P>og vedvarende energikilder, punkt 5). </P>  \r\n\r\n<P>Det foreslås, at midlerne hovedsagelig anvendes til gennemførelse af </P>  \r\n\r\n<P>et handlingsprogram for udnyttelse af biomasseenergi og vedvarende </P>  \r\n\r\n<P>energikilder samt en handlingsplan for gennemførelse af </P>  \r\n\r\n<P>elbesparelser (se det samtidig hermed fremsatte forslag til </P>  \r\n\r\n<P>folketingsbeslutning om udnyttelse af biomasseenergi og vedvarende </P>  \r\n\r\n<P>energikilder og om elbesparelser. </P>  \r\n\r\n<P>BEMÆRKNINGER TIL FORSLAGET BEMÆRKNINGER TIL DE ENKELTE PUNKTER </P>  \r\n\r\n<P>Ad 2 og 3 </P>  \r\n\r\n<P>Ved årlig regulering af mindstepriserne i takt med den almindelige </P>  \r\n\r\n<P>prisudvikling med tillæg af 5 pct. sikres to ting: </P>  \r\n\r\n<P>1. Erhvervs- og forbrugerpriserne tilnærmes gradvis til hinanden. På </P>  \r\n\r\n<P>længere sigt opnås et enstrenget prissystem - til gavn både for </P>  \r\n\r\n<P>den administrative enkelhed og for en progressiv, miljøvenlig </P>  \r\n\r\n<P>energipolitik. </P>  \r\n\r\n<P>2. Hvis ikke verdensmarkedspriserne på energi foretager udsving af </P>  \r\n\r\n<P>hidtil uset omfang, vil erhvervenes kommende energiudgifter med </P>  \r\n\r\n<P>denne metode blive forudberegnelige. Dette er meget vigtigt for </P>  \r\n\r\n<P>virksomhedernes langsigtede planlægning - især deres mulighed for </P>  \r\n\r\n<P>at kalkulere fordelene ved energibesparende foranstaltninger og </P>  \r\n\r\n<P>produktionsomlægninger. </P>  \r\n\r\n<P>AD 4 </P>  \r\n\r\n<P>Ud over det økonomiske incitament, der ligger i stabilt voksende </P>  \r\n\r\n<P>energipriser, viser erfaringen, at der er behov for mere direkte </P>  \r\n\r\n<P>indgreb til fremme af energiøkonomiske omlægninger i erhvervslivet </P>  \r\n\r\n<P>- især naturligvis i de virksomheder, hvor energiudgifterne ikke </P>  \r\n\r\n<P>har udslagsgivende indflydelse på konkurrenceevnen. AD 5 </P>  \r\n\r\n<P>De 300-400 største industrivirksomheder tegner sig for over halvdelen </P>  \r\n\r\n<P>af industriens samlede energiforbrug. Mens industriens </P>  \r\n\r\n<P>gennemsnitlige energiudgifter er i størrelsesordenen under 3 pct. </P>  \r\n\r\n<P>af omsætningen, udgør energiudgifterne i enkelte virksomheder op </P>  \r\n\r\n<P>mod 30 pct. af omsætningen. For disse virksomheder savnes i dag en </P>  \r\n\r\n<P>erhvervspolitisk stillingtagen til, om det ud fra samlede </P>  \r\n\r\n<P>samfundsøkonomiske, miljømæssige og ressourcemæssige målsætninger </P>  \r\n\r\n<P>er fordelagtigt at videreføre produktion med de direkte og </P>  \r\n\r\n<P>indirekte former for offentlig støtte, disse virksomheder </P>  \r\n\r\n<P>modtager. Hvis disse virksomheder skal videreføres med offentlig </P>  \r\n\r\n<P>støtte, må de minimale modkrav være </P>  \r\n\r\n<P>at støtten tildeles efter en åben, offentlig diskussion, </P>  \r\n\r\n<P>- at der træffes en gennemskuelig politisk beslutning om, hvorvidt </P>  \r\n\r\n<P>det er den langsigtede målsætning at videreføre, omlægge eller </P>  \r\n\r\n<P>afvikle disse former for produktion. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00113"
        },
        {
            "displayName": "Entydig dokumentidentifikation",
            "displayValue": "CL005050"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "113"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}