{
    "id": 170126,
    "title": "Udtalelse afgivet af Klagekomitéen for Etnisk Ligebehandling",
    "documentTypeId": "250",
    "isSagsforlobPeriodValid": true,
    "shortName": "UDT nr 10780 af 04/02/2005",
    "documentHtml": "<div class=\"bjelke\">Den fulde tekst</div><p class=\"Titel2\">Udtalelse afgivet af Klagekomitéen for Etnisk Ligebehandling</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Italic\">J.nr. 770.11</span>\r\n   </p>\r\n   <p class=\"TekstGenerel\">\r\n      <span class=\"Italic\">Salg af et produkt, der kan virke stødende på kunder med en bestemt etnisk baggrund, blev ikke anse for at være omfattet af chikanebestemmelsen i lov om etnisk ligebehandling.</span>\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En person klagede over Føtex' salg af sandaler med et tryk, der ifølge klager betyder Allah. En retshjælpsorganisation, der repræsenterede klager, anførte, at sandalerne er stødende for muslimer samt for andre personer med oprindelse i Mellemøsten, og at salget derfor var i strid med lov om etnisk ligebehandling § 2, stk. 1, om levering af varer og tjenesteydelser sammenholdt med § 3, stk. 4, om chikane.</p>\r\n   <p class=\"TekstGenerel\">Klagekomitéen udtalte, at hvis et varehus sælger et produkt, der kan virke stødende på en gruppe kunder på grund af deres etniske oprindelse, kan dette ikke anses for at være chikane rettet mod enkeltpersoner i forbindelse med salg af en vare. På det grundlag vurderede komitéen, at salg af et produkt, der kan virke stødende på kunder med en bestemt etnisk baggrund, ikke kunne anses for at være omfattet af chikanebestemmelsen i lov om etnisk ligebehandling. Føtex' salg af de pågældende sandaler ansås derfor ikke for at være i strid med forbudet mod forskelsbehandling i lov om etnisk ligebehandling.</p>\r\n   <p class=\"TekstGenerel\">\r\n   </p>\r\n</div>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Klagekomitéen modtog ved brev af 30. november 2004 en retshjælpsorganisations klage over Føtex' salg af sandaler med arabisk tryk. Klagen blev indgivet af retshjælpsorganisationen på vegne af klager. Bilagt klagen var en avisartikel herom samt et eksemplar af sandalerne.</p>\r\n<p>\r\n</p>\r\n<p>Det fremgår af klagen, at klager er blevet opmærksom på, at varehuset Føtex forhandler sandaler med arabisk tryk, der ifølge klagen betyder Allah, hvilket dog bestrides af Føtex. Ifølge klagen finder klager, at sandalerne er stødende for muslimer samt for andre personer med oprindelse i Mellemøsten. Retshjælpsorganisationen anfører på den baggrund i klagen, at der således kan være tale om indirekte forskelsbehandling på grund af etnisk oprindelse, og at Føtex' salg af sandalerne derfor er i strid med lov om etnisk ligebehandling § 2, stk. 1, om levering af varer og tjenesteydelser sammenholdt med § 3, stk. 4, om chikane.</p>\r\n<p>\r\n</p>\r\n<p>\r\n   <span class=\"Bold\">Klagekomitéen for Etnisk Ligebehandlings udtalelse:</span>\r\n</p>\r\n<p>\"Efter lov om etnisk ligebehandling § 10, stk. 2, er Institut for Menneskerettigheder tillagt kompetence til at behandle klager over overtrædelse af lovens forbud mod forskelsbehandling på grund af race eller etnisk oprindelse. Denne opgave varetages på instituttets vegne af Klagekomitéen for Etnisk Ligebehandling, som i den forbindelse er tillagt beføjelse til at give udtryk for sin opfattelse af, om der er sket en overtrædelse af forbudet mod forskelsbehandling af de anførte grunde.</p>\r\n<p>\r\n</p>\r\n<p>Ifølge lovens § 2, stk. 1, gælder forbudet mod forskelsbehandling blandt andet for levering af varer. Der må således ikke forskelsbehandles direkte eller indirekte på grund af race eller etnisk oprindelse i forbindelse med udbydelse af en vare, jf. lovens § 3, stk. 1.</p>\r\n<p>\r\n</p>\r\n<p>Efter lovens § 3, stk. 4, skal chikane betragtes som forskelsbehandling, når en optræden i relation til race eller etnisk oprindelse finder sted med det formål eller den virkning at krænke en persons værdighed og skabe et truende, fjendtligt, nedværdigende, ydmygende eller ubehageligt klima for den pågældende. Det fremgår af lovbemærkningerne til bestemmelsen, at den chikanøse adfærd skal være rettet mod en eller flere enkeltpersoner.</p>\r\n<p>\r\n</p>\r\n<p>I forhold til chikane i forbindelse med salg af en vare, vil det for eksempel udgøre chikane i strid med lov om etnisk ligebehandling, hvis en ekspedient opfører sig nedlandende over for en kunde på grund af denne etniske baggrund.</p>\r\n<p>\r\n</p>\r\n<p>Klagen omhandler det forhold, at Føtex' salg af de nævnte sandaler kan virke stødende på muslimer samt andre personer med mellemøstlig baggrund, fordi der et tryk på sandalerne, der ifølge det oplyste kan læses som det arabiske ord for Allah.</p>\r\n<p>\r\n</p>\r\n<p>Hvis et varehus sælger et produkt, der kan virke stødende på en gruppe kunder på grund af deres etniske oprindelse, kan dette imidlertid ikke anses for at være chikane rettet mod enkeltpersoner i forbindelse med salg af en vare. Det er således Klagekomitéens vurdering, at det forhold, at Føtex sælger et produkt, der kan virke stødende på kunder med en bestemt etnisk baggrund, ikke kan anses for at være omfattet af chikanebestemmelsen i lov om etnisk ligebehandling.</p>\r\n<p>\r\n</p>\r\n<p>På baggrund af ovenstående er det Klagekomitéens opfattelse, at Føtex salg af de pågældende sandaler ikke er i strid med forbudet mod forskelsbehandling i lov om etnisk ligebehandling.</p>\r\n<p>\r\n</p>\r\n<p>Klagekomitéen har herved ikke taget stilling til, hvorvidt salget er i strid med anden lovgivning.\"</p>\r\n<p>\r\n</p>\r\n<p>\r\n   <span class=\"Italic\">&lt;770.11&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/10/2015"
        },
        {
            "displayName": "Accession",
            "displayValue": "Y20151078058"
        },
        {
            "displayName": "Entydig dokumentidentifikation",
            "displayValue": "CF001433"
        },
        {
            "displayName": "Dato for indlæggelse",
            "displayValue": "07/10/2015"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "10780"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "04/02/2005"
        },
        {
            "displayName": "Administrerende myndighed",
            "displayValue": "Klagekomitéen for Etnisk Ligebehandling"
        },
        {
            "displayName": "Ressortministeriets journalnummer",
            "displayValue": "770.11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}