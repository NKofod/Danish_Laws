{
    "id": 131007,
    "title": "Afgørelse af klage - Manglende dispensationshjemmel for mærkning med næringsdeklaration samt virkning af opsættende virkning ved afslag på dispensation",
    "documentTypeId": "240",
    "isSagsforlobPeriodValid": true,
    "shortName": "KEN nr 9097 af 15/01/2010",
    "documentHtml": "<div class=\"bjelke\">Den fulde tekst</div><p class=\"Titel2\">Afgørelse af klage – Manglende dispensationshjemmel for mærkning med næringsdeklaration samt virkning af opsættende virkning ved afslag på dispensation</p>\n      <div class=\"Resume\">\n        <p class=\"Tekst2\">\n          <div>Resumé</div>\n        </p>\n        <p class=\"Tekst2\">\n          <div>Fødevareregionen Vest havde afslået en ansøgning fra en fødevareproducent, om at dispensere fra reglerne om mærkning med næringsdeklaration på færdigpakkede fødevarer. Fødevareregionen begrundede bl.a. afgørelsen med, at der ikke i reglerne var mulighed for at give dispensation. Fødevareregionen tillagde klagen fra producenten opsættende virkning.</div>\n        </p>\n        <p class=\"Tekst2\">\n          <div>Sekretariatet for Fødevare- og Veterinærklager var enig i begrundelsen og stadfæstede afslaget. Sekretariatet gjorde opmærksom på, at fødevareregionen ikke havde stillet producenten bedre ved at tillægge klagen opsættende virkning, da virkningen heraf var, at den oprindelige ansøgning stod ubesvaret.</div>\n        </p>\n      </div>\n      <p>\n        <div style=\"width:100%\">\n          <Table class=\"Containertable\" style=\"border-style: none; border-collapse: collapse; padding: 0px;\">\n            <Tr>\n              <Td style=\"border-style: none; padding: 0px; vertical-align: top;\">\n                <Table valign=\"top\" class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"SchultzColumns: 378 216;\" width=\"594\">\n                  <tr>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"378\">\n                      <div class=\"TabelTekst\">NN</div>\n                    </td>\n                    <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"216\">\n                      <div class=\"TabelTekst\">Den 15. januar 2010 </div>\n                      <div class=\"TabelTekst\">Sagsnr.: 3316/715</div>\n                      <div class=\"TabelTekst\">Ref.: SFV / KFAL</div>\n                      <div class=\"TabelTekst\">Tlf.: 33951411</div>\n                    </td>\n                  </tr>\n                </Table>\n              </Td>\n            </Tr>\n          </Table>\n        </div>\n      </p>\n      <p class=\"Tekst\"><span class=\"Bold\">Afslag på dispensation til at anvende emballage med forkert mærkning fastholdes</span></p>\n      <p class=\"Tekst\">I har i brev af 26. oktober 2009 klaget over afslag på ansøgning om dispensation af 14. oktober 2009 fra Fødevareregion Syd (nu: Vest). I søgte om at bruge emballage med den »korte« næringsdeklaration i stedet for den »lange«.</p>\n      <p class=\"Tekst\">Sekretariatet for Fødevare- og Veterinærklager har behandlet klagen og fastholder afslaget/afgørelsen.</p>\n      <p class=\"Tekst\"><span class=\"Bold\">Sammendrag</span></p>\n      <p class=\"Tekst\">Der er ikke mulighed for at dispensere fra næringsdeklarationsbekendtgørelsen eller nøglehulsbekendtgørelsen. Fødevareregionen afslag på ansøgningen var derfor korrekt.</p>\n      <p class=\"Tekst\">Klage over afslaget kan ikke tillægges opsættende virkning, da den opsættende virkning er uden betydning for klager.</p>\n      <p class=\"Tekst\">I kan læse mere om afgørelsen nedenfor.</p>\n      <p class=\"Tekst\"><span class=\"Bold\">Oplysninger i sagen</span></p>\n      <p class=\"Tekst\"><span class=\"Italic\">I søger om dispensation til at bruge emballage med forkert mærkning</span></p>\n      <p class=\"Tekst\">I søgte i e-mail af 8. oktober 2009 om dispensation til at bruge emballage med både nøglehulslogo og den korte næringsdeklaration.</p>\n      <p class=\"Tekst\">I oplyste, at I var ved at implementere nøglehulsmærket på to produkter (grahamsmel og skårne rugkerner). Der burde have været den lange næringsdeklaration, men på 2x28.000 stk. poser var trykt den korte næringsdeklaration. De gamle klicheer var smidt ud, så I ikke havde mulighed for at gå tilbage til poser uden nøglehulsmærket.</p>\n      <p class=\"Tekst\">I havde allerede ændret emballage-designet, så ansøgningen gjaldt kun den allerede producerede emballage.</p>\n      <p class=\"Tekst\"><span class=\"Italic\">Fødevareregionen afslår dispensation</span></p>\n      <p class=\"Tekst\">Fødevareregionen afslog den 14. oktober 2009 jeres ansøgning om at anvende emballagen.</p>\n      <p class=\"Tekst\">Fødevareregionen konstaterede, at emballage med nøglehulsmærke også skal bære den »lange« næringsdeklaration, jf. næringsdeklarationsbekendtgørelsens<a class=\"FodnoteHenvisning\" name=\"Henvisning_Not1\" href=\"#Not1\">1)</a> § 5, stk. 3.</p>\n      <p class=\"Tekst\">Fødevareregionen begrundede afslaget med, at der ikke er mulighed for at dispensere fra kravet om mærkning med den »lange« næringsdeklaration, hverken i næringsdeklarationsbekendtgørelsen eller nøglehulsbekendtgørelsen<a class=\"FodnoteHenvisning\" name=\"Henvisning_Not2\" href=\"#Not2\">2)</a>.</p>\n      <p class=\"Tekst\"><span class=\"Italic\">I klagede</span></p>\n      <p class=\"Tekst\">I klagede over afslaget i brev af 26. oktober 2009, da der ikke er nogen sundhedsmæssig risiko eller vildledning ved at bruge emballagerne.</p>\n      <p class=\"Tekst\">I søgte samtidig om at klagen blev tillagt opsættende virkning.</p>\n      <p class=\"Tekst\"><span class=\"Italic\">Fødevareregionen tillagde klagen opsættende virkning</span></p>\n      <p class=\"Tekst\">Fødevareregionen tillagde klagen opsættende virkning i brev af 27. oktober 2009.</p>\n      <p class=\"Tekst\"><span class=\"Bold\">Sekretariatet for Fødevare- og Veterinærklagers begrundelse for afgørelsen</span></p>\n      <p class=\"Tekst\"><span class=\"Italic\">Fødevareregionens afslag på dispensation var korrekt</span></p>\n      <p class=\"Tekst\">Vi er enige i fødevareregionens afslag, da der ikke kan gives dispensation fra reglerne om næringsdeklaration.</p>\n      <p class=\"Tekst\"><span class=\"Italic\">Der er ikke hjemmel til at dispensere</span></p>\n      <p class=\"Tekst\">Der er ikke mulighed for at dispensere fra § 5, stk. 3, i næringsdeklarationsbekendtgørelsen.</p>\n      <p class=\"Tekst\">Fødevareregionen kan derfor ikke dispensere fra kravet om mærkning med den »lange« næringsdeklaration efter denne bestemmelse.</p>\n      <p class=\"Tekst\">Det fremgår af § 23 i delegationsbekendtgørelse for Fødevarestyrelsen<a class=\"FodnoteHenvisning\" name=\"Henvisning_Not3\" href=\"#Not3\">3)</a>, at fødevareregionerne ikke er bemyndiget til at dispensere fra lovgivningen, medmindre muligheden for dispensation fremgår eksplicit af reglerne.</p>\n      <p class=\"Tekst\"><span class=\"Italic\">Krav om kostfibre, når nøglehulsmærket er på mel og kerner</span></p>\n      <p class=\"Tekst\">Det fremgår af § 8 med henvisning til bilag 2 i nøglehulsbekendtgørelsen, at mel og kerner skal indeholde mindst 6 g kostfibre pr. 100 g, hvis nøglehulsmærket bruges.</p>\n      <p class=\"Tekst\">Nøglehulsmærkning af mel og kerner betyder derfor, at den »lange« næringsdeklaration skal bruges (§ 5, stk. 3, i næringsdeklarationsbekendtgørelsen).</p>\n      <p class=\"Tekst\"><span class=\"Italic\">Klage over afslag på dispensation kan ikke tillægges opsættende virkning</span></p>\n      <p class=\"Tekst\">Fødevareregionen tillagde jeres klage opsættende virkning. Fødevareregionen oplyste ikke i den forbindelse, hvilken betydning dette havde.</p>\n      <p class=\"Tekst\">Hvis en myndighed tillægger en klage opsættende virkning, betyder det, at myndigheden udskyder retsvirkningen af den afgørelse, der er klaget over, indtil klagemyndigheden har truffet afgørelse i klagesagen. Dette sker af hensyn til klager, som derefter ikke behøver at følge 1. instansens afgørelse i tiden indtil klagemyndigheden træffer afgørelse<a class=\"FodnoteHenvisning\" name=\"Henvisning_Not4\" href=\"#Not4\">4)</a>.</p>\n      <p class=\"Tekst\">Ved afslag på ansøgning om dispensation er der ikke en retsvirkning, der kan udskydes til klagerens fordel. Dette skyldes, at hvis retsvirkningen af et afslag udskydes, er virkningen, at ansøgningen om dispensation er ubesvaret.</p>\n      <p class=\"Tekst\">Virkningen er altså ikke, at klager får en godkendelse af ansøgningen, men at den opsættende virkning er uden betydning for klager.</p>\n      <p class=\"Tekst\">Fødevareregionen burde derfor have afvist at behandle anmodningen om at tillægge klagen opsættende virkning.</p>\n      <p class=\"Tekst\" style=\"text-align: Center;\">***</p>\n      <p class=\"Tekst\">I kan ikke klage over sekretariatets afgørelse til anden administrativ myndighed.</p>\n      <p class=\"Tekst\">Venlig hilsen</p>\n      <p class=\"Tekst\">Kirsten Falkum</p>\n      <p class=\"Tekst\">Fuldmægtig, cand.jur.</p>\n      <p class=\"Tekst\">Fødevareregion Vest modtager kopi af denne afgørelse.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelse nr. 910 af 24. september 2009 om næringsdeklaration m.v. af færdigpakkede fødevarer</p>\n      <p class=\"Fodnote\"><a class=\"FodnoteNr\" name=\"Not2\" href=\"#Henvisning_Not2\">2)</a> Bekendtgørelse nr. 456 af 9. juni 2009 om anvendelse af nøglehulsmærket</p>\n      <p class=\"Fodnote\"><a class=\"FodnoteNr\" name=\"Not3\" href=\"#Henvisning_Not3\">3)</a> Bekendtgørelse nr. 120 af 26. februar 2008 om Fødevarestyrelsens opgaver og beføjelser</p>\n      <p class=\"Fodnote\"><a class=\"FodnoteNr\" name=\"Not4\" href=\"#Henvisning_Not4\">4)</a> Jens Garde m.fl.: Forvaltningsret, Almindelige emner, 4. udgave, 2004, side 315ff</p>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/03/2010"
        },
        {
            "displayName": "Accession",
            "displayValue": "W20100909725"
        },
        {
            "displayName": "Entydig dokumentidentifikation",
            "displayValue": "AH003801"
        },
        {
            "displayName": "Dato for indlæggelse",
            "displayValue": "24/03/2010"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9097"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "15/01/2010"
        },
        {
            "displayName": "Administrerende myndighed",
            "displayValue": "Sekretariatet for Fødevare- og Veterinærklager"
        },
        {
            "displayName": "Ressortministeriets journalnummer",
            "displayValue": "Fødevaremin.,\\ Sekretariatet for Fødevare- og Veterinærklager, Sagsnr. 3316/715"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}