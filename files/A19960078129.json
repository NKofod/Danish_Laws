{
    "id": 82218,
    "title": "Bekendtgørelse af lov om aftaler og andre retshandler på formuerettens område ",
    "documentTypeId": "30",
    "isSagsforlobPeriodValid": false,
    "shortName": "LBK nr 781 af 26/08/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Bekendtgørelse af lov om aftaler og andre  \r\n\r\n retshandler på formuerettens område </H1>  \r\n\r\n</center>\r\n\r\n<P></P>  \r\n\r\n<P CLASS=SUB-TITLE>&nbsp;&nbsp;&nbsp;&nbsp;Herved bekendtgøres lov om aftaler og andre retshandler på  \r\n\r\n formuerettens område, jf. lovbekendtgørelse nr. 600 af 8. september 1986, med  \r\n\r\n de ændringer, der følger af § 1 i lov nr. 1098 af 21. december 1994, § 4 i  \r\n\r\n lov nr. 389 af 14. juni 1995 og § 5 i lov nr. 385 af 22. maj 1996. </P>  \r\n\r\n<BR>  \r\n\r\n<P> <B>I. Om afslutning af aftaler</B>  </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 1. </B> Tilbud og svar på tilbud er bindende for  \r\n\r\n afgiveren. Reglerne i §§ 2-9 kommer til anvendelse, for så vidt ikke andet  \r\n\r\n følger af tilbudet eller svaret eller af handelsbrug eller anden sædvane.  \r\n\r\n</P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 2. </B> Har tilbudsgiveren fastsat en frist for  \r\n\r\n antagelse af tilbudet, må antagende svar være kommet frem til ham inden  \r\n\r\n fristens udløb. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Fristen regnes, hvis tilbudet er gjort i brev,  \r\n\r\n fra den dag, brevet er dateret, og hvis det er gjort i telegram fra den tid  \r\n\r\n på dagen, da telegrammet er indleveret til afsendelsesstedets  \r\n\r\n telegrafstation. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 3. </B> Gøres tilbud i brev eller telegram, uden at der  \r\n\r\n fastsættes nogen frist for antagelse, må antagende svar være kommet frem til  \r\n\r\n tilbudsgiveren inden udløbet af det tidsrum, som ved tilbudets afgivelse af  \r\n\r\n ham kunne påregnes at ville medgå. Ved beregningen af dette tidsrum  \r\n\r\n forudsættes, når ikke andet følger af omstændighederne, at tilbudet kommer  \r\n\r\n frem i rette tid, samt at svaret afsendes uden ophold, efter at den, til hvem  \r\n\r\n tilbudet er rettet, har haft rimelig betænkningstid, og at det ikke forsinkes  \r\n\r\n undervejs. Er tilbudet gjort i telegram, skal antagelsen sendes telegrafisk,  \r\n\r\n hvis den ikke på anden måde kommer lige så tidligt frem. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Tilbud, som fremsættes mundtlig uden at give  \r\n\r\n frist for antagelse, må antages straks. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 4. </B> Kommer antagende svar for sent frem, anses det  \r\n\r\n som nyt tilbud. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Dette gælder dog ikke, hvis afsenderen af  \r\n\r\n svaret går ud fra, at det er kommet frem i rette tid, og tilbudsgiveren må  \r\n\r\n indse dette. I så fald skal denne, hvis han ikke vil godkende svaret, uden  \r\n\r\n ugrundet ophold give afsenderen meddelelse derom. Undlader han dette, anses  \r\n\r\n aftale for sluttet. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 5. </B> Afslås tilbud, er det bortfaldet, selv om  \r\n\r\n fristen for svar endnu ikke er udløbet. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 6. </B> Svar, som går ud på, at tilbud antages, men som  \r\n\r\n på grund af tillæg, indskrænkninger eller forbehold ikke stemmer med  \r\n\r\n tilbudet, anses som afslag i forbindelse med nyt tilbud. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Dette gælder dog ikke, når afsenderen af svaret  \r\n\r\n går ud fra, at det er overensstemmende med tilbudet, og tilbudsgiveren må  \r\n\r\n indse dette. I så fald skal denne, hvis han ikke vil godkende svaret, uden  \r\n\r\n ugrundet ophold give meddelelse derom. Undlader han dette, anses aftale for  \r\n\r\n sluttet med det indhold, svaret har. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 7. </B> Tilbud eller svar, som tilbagekaldes, er  \r\n\r\n bortfaldet, såfremt tilbagekaldelsen kommer frem til den anden part forinden  \r\n\r\n eller samtidigt med, at tilbudet eller svaret kommer til hans kundskab. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 8. </B> Har tilbudsgiveren erklæret, at han vil anse den  \r\n\r\n anden parts tavshed for antagelse af tilbudet, eller fremgår det i øvrigt af  \r\n\r\n forholdet, at han ikke venter udtrykkeligt svar, er den anden part alligevel  \r\n\r\n pligtig til, såfremt han vil antage tilbudet, på forespørgsel at afgive  \r\n\r\n erklæring derom. Undlader han dette er tilbudet bortfaldet. </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 9. </B> Har nogen i henvendelse, som ellers ville være  \r\n\r\n at anse som tilbud, anvendt ordene &#187;uden forbindtlighed&#171;,  \r\n\r\n &#187;uden obligo&#171; eller lignende udtryk, anses henvendelsen alene som  \r\n\r\n opfordring til at gøre tilbud i overensstemmelse med dens indhold. Fremkommer  \r\n\r\n sådant tilbud inden rimelig tid fra nogen, som henvendelsen er rettet til, og  \r\n\r\n må modtageren gå ud fra, at det er fremkaldt ved henvendelsen, skal han uden  \r\n\r\n ugrundet ophold give tilbudsgiveren meddelelse, hvis han ikke vil antage det.  \r\n\r\n Undlader han dette, anses tilbudet for antaget. </P>  \r\n\r\n<P> <B>II. Om fuldmagt</B>  </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 10. </B> Den, som har givet en anden fuldmagt til at  \r\n\r\n foretage en retshandel, bliver umiddelbart berettiget og forpligtet overfor  \r\n\r\n tredjemand ved retshandel, som fuldmægtigen foretager i fuldmagtsgiverens  \r\n\r\n navn og indenfor fuldmagtens grænser. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Indtager nogen ifølge aftale med en anden en  \r\n\r\n stilling, som efter lov eller sædvane medfører beføjelse for ham til indenfor  \r\n\r\n visse grænser at handle på den andens vegne, anses han befuldmægtiget til at  \r\n\r\n foretage retshandler, som falder indenfor disse grænser. </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 11. </B> Har fuldmægtigen ved retshandelens foretagelse  \r\n\r\n handlet i strid med fuldmagtsgiverens forskrifter, er retshandelen ikke  \r\n\r\n bindende for denne, såfremt tredjemand indså eller burde indse, at  \r\n\r\n fuldmægtigen således overskred sin beføjelse. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Er fuldmagten en sådan som omtalt i § 18, og  \r\n\r\n har fuldmægtigen ved foretagelsen af retshandelen overskredet sin beføjelse,  \r\n\r\n er retshandelen ikke bindende for fuldmagtsgiveren, selv om tredjemand var i  \r\n\r\n god tro. </P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 12. </B> Vil fuldmagtsgiveren tilbagekalde en sådan  \r\n\r\n fuldmagt som omtalt i §§ 13-16, har han, selv om han har underrettet  \r\n\r\n fuldmægtigen om, at fuldmagten ikke længere skal gælde, at foretage, hvad der  \r\n\r\n i de nævnte paragraffer for hvert enkelt tilfælde er foreskrevet; er flere af  \r\n\r\n disse forskrifter anvendelige på samme fuldmagt, bliver de alle at iagttage.  \r\n\r\n</P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Den tredjemand, overfor hvem en fuldmagt er  \r\n\r\n tilbagekaldt på den i § 13 omtalte måde, kan ikke påberåbe sig, at  \r\n\r\n tilbagekaldelsen ikke er sket på anden måde. </P>  \r\n\r\n</DIV>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 13. </B> En fuldmagt, som er bragt til tredjemands  \r\n\r\n kundskab ved en til ham særskilt rettet erklæring fra fuldmagtsgiveren, er  \r\n\r\n tilbagekaldt, når særskilt erklæring om, at fuldmagten ikke længere skal  \r\n\r\n gælde, er kommet frem til tredjemand. </P>  \r\n\r\n</DIV>  \r\n\r\n<A NAME=\"P14\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 14. </B> En fuldmagt, som af fuldmagtsgiveren er  \r\n\r\n offentlig bekendtgjort i bladene eller på anden måde, tilbagekaldes ved en  \r\n\r\n erklæring, som bekendtgøres på samme måde. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Er dette ikke muligt, skal tilbagekaldelsen  \r\n\r\n tilkendegives på anden ligeså virksom måde. Fuldmagtsgiveren kan forlange, at  \r\n\r\n den i § 17 omtalte myndighed skal afgøre, hvad han i så henseende har at  \r\n\r\n foretage. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Fuldmagten anses ikke som offentlig  \r\n\r\n bekendtgjort, fordi den er tinglæst. </P>  \r\n\r\n</DIV>  \r\n\r\n<A NAME=\"P15\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 15. </B> En sådan fuldmagt, som omtales i § 10, 2det  \r\n\r\n stykke, tilbagekaldes derved, at fuldmægtigen fjernes fra stillingen. </P>  \r\n\r\n</DIV>  \r\n\r\n<A NAME=\"P16\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 16. </B> En skriftlig fuldmagt, som er overgivet  \r\n\r\n fuldmægtigen, og som må anses bestemt til at være i hans besiddelse og at  \r\n\r\n forevises for tredjemand, tilbagekaldes derved, at den på fuldmagtsgiverens  \r\n\r\n forlangende tilbagegives ham eller tilintetgøres. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Fuldmægtigen er pligtig til på forlangende at  \r\n\r\n give fuldmagten tilbage til fuldmagtsgiveren. </P>  \r\n\r\n</DIV>  \r\n\r\n<A NAME=\"P17\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 17. </B> Gør fuldmagtsgiveren det antageligt, at en  \r\n\r\n sådan fuldmagt som i § 16 omtalt er forkommet eller af anden grund ikke kan  \r\n\r\n erholdes tilbage inden rimelig tid, kan den erklæres for uvirksom. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Begæring herom indgives til den almindelige  \r\n\r\n underret på det sted, hvor fuldmagtsgiveren bor eller sidst havde bopæl.  \r\n\r\n Finder retten, at begæringen bør bevilges, udfærdiger den en erklæring om, at  \r\n\r\n fuldmagten skal være uvirksom, når erklæringen een gang er optaget i  \r\n\r\n Statstidende, og der efter optagelsen er gået en fastsat tid, som ikke må  \r\n\r\n være længere end 14 dage. Retten kan i erklæringen bestemme, at den også skal  \r\n\r\n bekendtgøres på anden måde forinden optagelsen i Statstidende. Når  \r\n\r\n bekendtgørelse på foreskreven måde har fundet sted og den af retten fastsatte  \r\n\r\n tid er udløbet, er fuldmagten uden retsvirkning overfor fuldmagtsgiveren;  \r\n\r\n herom kan fuldmagtsgiveren forlange attest fra retten. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Rettens afgørelse efter denne paragraf er  \r\n\r\n upåankelig. Består retten af flere medlemmer, er det formanden, som træffer  \r\n\r\n afgørelsen. </P>  \r\n\r\n</DIV>  \r\n\r\n<A NAME=\"P18\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 18. </B> En fuldmagt, der alene hviler på  \r\n\r\n fuldmagtsgiverens erklæring til fuldmægtigen, er tilbagekaldt, når  \r\n\r\n erklæringen om, at fuldmagten ikke længere skal gælde, er kommet frem til  \r\n\r\n fuldmægtigen. </P>  \r\n\r\n</DIV>  \r\n\r\n<A NAME=\"P19\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 19. </B> Har fuldmagtsgiveren særlig grund til at  \r\n\r\n formode, at fuldmægtigen, uagtet fuldmagten er tilbagekaldt eller erklæret  \r\n\r\n uvirksom, på hans vegne vil foretage en retshandel overfor en bestemt  \r\n\r\n tredjemand, skal han, hvis han må antage, at denne er ubekendt med, at  \r\n\r\n fuldmagten ikke længere gælder, så vidt muligt give ham meddelelse herom.  \r\n\r\n Undlader han dette, bliver retshandelen bindende for ham, såfremt tredjemand  \r\n\r\n var i god tro. </P>  \r\n\r\n</DIV>  \r\n\r\n<A NAME=\"P20\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 20. </B> Er fuldmagten ikke tilbagekaldt eller erklæret  \r\n\r\n for uvirksom, men har fuldmagtsgiveren forbudt fuldmægtigen at gøre brug af  \r\n\r\n den eller på anden måde tilkendegivet, at den ikke længere skal gælde, er en  \r\n\r\n retshandel, som foretages i henhold til fuldmagten, ikke bindende for  \r\n\r\n fuldmagtsgiveren, såfremt tredjemand havde eller burde have kundskab om  \r\n\r\n forholdet. </P>  \r\n\r\n</DIV>  \r\n\r\n<A NAME=\"P21\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 21. </B> Dør fuldmagtsgiveren, er fuldmagten alligevel  \r\n\r\n gældende, forsåvidt det ikke følger af særlige omstændigheder, at den skal  \r\n\r\n bortfalde. Selv om sådanne omstændigheder foreligger, er dog en på fuldmagten  \r\n\r\n støttet retshandel gældende overfor dødsboet, såfremt tredjemand hverken  \r\n\r\n havde eller burde have kundskab om dødsfaldet og dets betydning for  \r\n\r\n fuldmægtigens beføjelse til at foretage retshandelen; er fuldmagten en sådan  \r\n\r\n som omtalt i § 18, udkræves det til retshandelens gyldighed, at heller ikke  \r\n\r\n fuldmægtigen havde eller burde have sådan kundskab, da han foretog  \r\n\r\n retshandelen. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Fuldmagten ophører fra udløbet af det døgn,  \r\n\r\n hvor bekendtgørelse i Statstidende af indkaldelse til fordringshaverne finder  \r\n\r\n sted. Betaler fuldmægtigen gæld efter dødsfaldet, og er boet insolvent, kan  \r\n\r\n dette dog altid fordre, at den stedfundne betaling går tilbage.(* 1) </P>  \r\n\r\n</DIV>  \r\n\r\n<A NAME=\"P22\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 22. </B> Kommer fuldmagtsgiveren under værgemål med  \r\n\r\n fratagelse af den retlige handleevne, jf. værgemålslovens § 6, erhverver  \r\n\r\n tredjemand ikke ved en retshandel med fuldmægtigen anden retsstilling over  \r\n\r\n for den, der er under værgemål, end tredjemand ville have erhvervet, hvis  \r\n\r\n retshandelen var foretaget med denne selv. I de tilfælde, hvor tredjemand  \r\n\r\n ville være afskåret fra at påberåbe sig retshandelen over for den, der er  \r\n\r\n under værgemål, hvis tredjemand havde kendt eller burde have kendt  \r\n\r\n værgemålet, kan tredjemand, når retshandelen er foretaget i henhold til en  \r\n\r\n sådan fuldmagt, som er omtalt i § 18, heller ikke påberåbe sig den, såfremt  \r\n\r\n fuldmægtigen, da retshandelen blev foretaget, havde eller burde have sådan  \r\n\r\n kundskab.(* 2) </P>  \r\n\r\n</DIV>  \r\n\r\n<A NAME=\"P23\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 23. </B> Kommer fuldmagtsgiveren under konkurs,  \r\n\r\n erhverver tredjemand ikke ved retshandel med fuldmægtigen anden retsstilling  \r\n\r\n overfor konkursboet, end han ville have erhvervet, hvis retshandelen var  \r\n\r\n foretaget af fuldmagtsgiveren selv. Er retshandelen foretaget i henhold til  \r\n\r\n en sådan fuldmagt som omtalt i § 18, kan tredjemand ikke påberåbe sig  \r\n\r\n retshandelen overfor boet, såfremt fuldmægtigen, da han foretog den, kendte  \r\n\r\n eller burde kende konkursen. </P>  \r\n\r\n</DIV>  \r\n\r\n<A NAME=\"P24\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 24. </B> Er fuldmagtsgiveren død, kommet under værgemål  \r\n\r\n med fratagelse af den retlige handleevne, jf. værgemålslovens § 6, eller  \r\n\r\n kommet under konkurs, kan fuldmægtigen, indtil de fornødne foranstaltninger  \r\n\r\n kan træffes af boet eller værgen, i kraft af fuldmagten foretage de  \r\n\r\n retshandler, som er nødvendige for at beskytte boet eller den, der er kommet  \r\n\r\n under værgemål, mod tab.(* 3) </P>  \r\n\r\n</DIV>  \r\n\r\n<A NAME=\"P25\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 25. </B> Den, der optræder som fuldmægtig for en anden,  \r\n\r\n indestår for, at han har fornøden fuldmagt. Oplyser han ikke, at han havde  \r\n\r\n sådan, eller at hans retshandel er godkendt af den opgivne fuldmagtsgiver  \r\n\r\n eller af andre grunde er bindende for denne, skal han erstatte den skade,  \r\n\r\n tredjemand lider ved, at retshandelen ikke kan gøres gældende mod den opgivne  \r\n\r\n fuldmagtsgiver. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Denne bestemmelse kommer ikke til anvendelse,  \r\n\r\n når tredjemand vidste eller burde vide, at den, som foretog retshandelen,  \r\n\r\n ikke havde fornøden fuldmagt. Ej heller kommer den til anvendelse, når den,  \r\n\r\n som foretog retshandelen, handlede i henhold til en fuldmagt, der var ugyldig  \r\n\r\n eller uvirksom af grunde, som han var uvidende om, og som tredjemand ikke  \r\n\r\n kunne påregne, at han vidste besked om. </P>  \r\n\r\n</DIV>  \r\n\r\n<A NAME=\"P26\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 26. </B> Hvad ovenfor i dette kapitel er fastsat om  \r\n\r\n fuldmagt til at foretage retshandler, finder tilsvarende anvendelse på  \r\n\r\n fuldmagt til at optræde for fuldmagtsgiveren ved retshandler, som foretages  \r\n\r\n overfor ham. </P>  \r\n\r\n</DIV>  \r\n\r\n<A NAME=\"P27\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 27. </B> Hvad der i den gældende lovgivning særligt er  \r\n\r\n fastsat for enkelte fuldmagtsforhold, forandres ikke ved denne lov. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Med hensyn til tilbagekaldelsen af prokura, som  \r\n\r\n er anmeldt til handelsregisteret, gælder således fremdeles, hvad der er  \r\n\r\n fastsat i lov nr. 23 om handelsregistre, firma og prokura af 1. marts 1889 §§  \r\n\r\n 7 og 32. Når tilbagekaldelsen er indført i handelsregisteret og lovlig  \r\n\r\n kundgjort, påhviler det ikke prokuragiveren at tilbagekalde fuldmagten på  \r\n\r\n anden måde. </P>  \r\n\r\n<P> <B>III. Om ugyldige viljeserklæringer</B>  </P>  \r\n\r\n</DIV>  \r\n\r\n<A NAME=\"P28\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 28. </B> Er en viljeserklæring retsstridigt fremkaldt  \r\n\r\n ved personlig vold eller ved trussel om øjeblikkelig anvendelse af sådan, er  \r\n\r\n den ikke bindende for den tvungne. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Er tvangen udøvet af tredjemand, og var den,  \r\n\r\n til hvem erklæringen er afgivet, i god tro, må den tvungne, hvis han overfor  \r\n\r\n ham vil påberåbe sig tvangen, give ham meddelelse derom uden ugrundet ophold,  \r\n\r\n efter at tvangen er ophørt. Undlader han det, er han bundet ved erklæringen.  \r\n\r\n</P>  \r\n\r\n</DIV>  \r\n\r\n<A NAME=\"P29\"></A>\r\n\r\n<DIV CLASS=PARAGRAPH ID=\"P29\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 29. </B> Er en viljeserklæring retsstridigt fremkaldt  \r\n\r\n ved anden tvang end i § 28 omtalt, er den ikke bindende for den tvungne, hvis  \r\n\r\n den, til hvem erklæringen er afgivet selv har udøvet tvangen eller har indset  \r\n\r\n eller burdet indse, at erklæringen retsstridigt var fremkaldt ved tvang fra  \r\n\r\n tredjemands side. </P>  \r\n\r\n</DIV>  \r\n\r\n<A NAME=\"P30\"></A>\r\n\r\n<DIV CLASS=PARAGRAPH ID=\"P30\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 30. </B> En viljeserklæring er ikke bindende for  \r\n\r\n afgiveren, hvis den, til hvem erklæringen er afgivet, har fremkaldt den ved  \r\n\r\n svig eller har indset eller burdet indse, at den var fremkaldt ved svig fra  \r\n\r\n tredjemands side. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Har den, til hvem erklæringen er afgivet,  \r\n\r\n svigagtigt givet urigtige oplysninger om omstændigheder, som kan antages at  \r\n\r\n være af betydning for erklæringen, eller gjort sig skyldig i svigagtig  \r\n\r\n fortielse af sådanne omstændigheder, anses erklæringen for at være fremkaldt  \r\n\r\n ved den således udviste svig, medmindre det gøres antageligt, at denne ikke  \r\n\r\n har indvirket på erklæringen. </P>  \r\n\r\n</DIV>  \r\n\r\n<A NAME=\"P31\"></A>\r\n\r\n<DIV CLASS=PARAGRAPH ID=\"P31\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 31. </B> Har nogen udnyttet en andens betydelige  \r\n\r\n økonomiske eller personlige vanskeligheder, manglende indsigt, letsind eller  \r\n\r\n et bestående afhængighedsforhold til at opnå eller betinge en ydelse, der  \r\n\r\n står i væsentligt misforhold til modydelsen, eller som der ikke skal ydes  \r\n\r\n vederlag for, er den, der således er udnyttet, ikke bundet ved den af ham  \r\n\r\n afgivne viljeserklæring. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Det samme gælder, hvis tredjemand har gjort sig  \r\n\r\n skyldig i et sådant forhold som omtalt i stk. 1 og den, til hvem  \r\n\r\n viljeserklæringen er afgivet, indså eller burde indse dette. </P>  \r\n\r\n</DIV>  \r\n\r\n<A NAME=\"P32\"></A>\r\n\r\n<DIV CLASS=PARAGRAPH ID=\"P32\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 32. </B> Den, der har afgivet en viljeserklæring, som  \r\n\r\n ved fejlskrift eller anden fejltagelse fra hans side har fået et andet  \r\n\r\n indhold end tilsigtet, er ikke bundet ved erklæringens indhold, hvis den, til  \r\n\r\n hvem erklæringen er afgivet, indså eller burde indse, at der forelå en  \r\n\r\n fejltagelse. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Bliver en afgiven viljeserklæring, som  \r\n\r\n befordres ved telegraf eller mundtlig fremføres ved bud, forvansket ved fejl  \r\n\r\n fra telegrafvæsenets side eller ved urigtig gengivelse af budet, er afgiveren  \r\n\r\n ikke bundet ved erklæringen i den skikkelse, hvori den kom frem, selv om den,  \r\n\r\n til hvem erklæringen er afgivet, var i god tro. Vil afgiveren gøre gældende,  \r\n\r\n at erklæringen er uforbindende, har han dog at give meddelelse derom uden  \r\n\r\n ugrundet ophold, efter at forvanskningen er kommet til hans kundskab.  \r\n\r\n Undlader han det, er han bundet ved erklæringen i den skikkelse, hvori den  \r\n\r\n kom frem, såfremt den, til hvem erklæringen er afgivet, var i god tro. </P>  \r\n\r\n</DIV>  \r\n\r\n<A NAME=\"P33\"></A>\r\n\r\n<DIV CLASS=PARAGRAPH ID=\"P33\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 33. </B> Selv om en viljeserklæring ellers måtte anses  \r\n\r\n for gyldig, kan den, til hvem erklæringen er afgivet, dog ikke påberåbe sig  \r\n\r\n den, når det på grund af omstændigheder, som forelå, da erklæringen kom til  \r\n\r\n hans kundskab, og hvorom han må antages at have været vidende, ville stride  \r\n\r\n imod almindelig hæderlighed, om han gjorde den gældende. </P>  \r\n\r\n</DIV>  \r\n\r\n<A NAME=\"P34\"></A>\r\n\r\n<DIV CLASS=PARAGRAPH ID=\"P34\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 34. </B> Er en skriftlig viljeserklæring oprettet på  \r\n\r\n skrømt, og har den, til hvem erklæringen er afgivet, overdraget en ret ifølge  \r\n\r\n samme til en godtroende tredjemand, kan det ikke overfor denne gøres  \r\n\r\n gældende, at erklæringen var afgivet på skrømt. </P>  \r\n\r\n</DIV>  \r\n\r\n<A NAME=\"P35\"></A>\r\n\r\n<DIV CLASS=PARAGRAPH ID=\"P35\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 35. </B> Er kvittering for et pengebeløb frakommet  \r\n\r\n fordringshaveren uden hans vilje, bliver skyldneren desuagtet frigjort ved  \r\n\r\n betaling, som han efter forfaldstid i god tro erlægger mod kvitteringens  \r\n\r\n udlevering. </P>  \r\n\r\n</DIV>  \r\n\r\n<A NAME=\"P36\"></A>\r\n\r\n<DIV CLASS=PARAGRAPH ID=\"P36\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 36. </B> En aftale kan ændres eller tilsidesættes helt  \r\n\r\n eller delvis, hvis det vil være urimeligt eller i strid med redelig  \r\n\r\n handlemåde at gøre den gældende. Det samme gælder andre retshandler. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Ved afgørelsen efter stk. 1 tages hensyn til  \r\n\r\n forholdene ved aftalens indgåelse, aftalens indhold og senere indtrufne  \r\n\r\n omstændigheder. </P>  \r\n\r\n</DIV>  \r\n\r\n<A NAME=\"P37\"></A>\r\n\r\n<DIV CLASS=PARAGRAPH ID=\"P37\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 37. </B> (ophævet). </P>  \r\n\r\n</DIV>  \r\n\r\n<A NAME=\"P38\"></A>\r\n\r\n<DIV CLASS=PARAGRAPH ID=\"P38\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 38. </B> Har nogen forpligtet sig til, at han af  \r\n\r\n konkurrencehensyn ikke må drive forretning eller anden virksomhed af en vis  \r\n\r\n art eller tage ansættelse i en sådan, er vedtagelsen ikke bindende for ham,  \r\n\r\n forsåvidt den med hensyn til tid, sted eller andre forhold går videre end  \r\n\r\n påkrævet for at værne imod konkurrence eller på urimelig måde indskrænker den  \r\n\r\n forpligtedes adgang til erhverv. I sidstnævnte henseende skal hensyn tages  \r\n\r\n også til den interesse, den berettigede har i, at vedtagelsen efterkommes.  \r\n\r\n</P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Har nogen, der er ansat i en forretning eller  \r\n\r\n anden virksomhed, overfor dennes indehaver påtaget sig en forpligtelse af det  \r\n\r\n ovenfor angivne indhold, som skal gælde efter ansættelsens ophør, bliver  \r\n\r\n forpligtelsen uvirksom, hvis han opsiges eller afskediges uden at have givet  \r\n\r\n rimelig anledning dertil, eller han selv fratræder sin stilling, og  \r\n\r\n indehaverens undladelse af at opfylde sine forpligtelser har givet ham gyldig  \r\n\r\n grund dertil. </P>  \r\n\r\n<P> <B>IV. Særlige regler om forbrugeraftaler</B>  </P>  \r\n\r\n</DIV>  \r\n\r\n<A NAME=\"P38A\"></A>\r\n\r\n<DIV CLASS=PARAGRAPH ID=\"P38A\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 38 a. </B> Bestemmelserne i dette kapitel finder  \r\n\r\n anvendelse på forbrugeraftaler, herunder vilkår i forbrugeraftaler. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Ved en forbrugeraftale forstås i denne lov en  \r\n\r\n aftale, som en erhvervsdrivende indgår som led i sit erhverv, når den anden  \r\n\r\n part (forbrugeren) hovedsagelig handler uden for sit erhverv. Den  \r\n\r\n erhvervsdrivende har bevisbyrden for, at en aftale ikke er en  \r\n\r\n forbrugeraftale. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Som forbrugeraftale anses under i øvrigt samme  \r\n\r\n betingelser som nævnt i stk. 2 endvidere en aftale, som er indgået eller  \r\n\r\n formidlet for den ene part af en erhvervsdrivende. </P>  \r\n\r\n</DIV>  \r\n\r\n<A NAME=\"P38B\"></A>\r\n\r\n<DIV CLASS=PARAGRAPH ID=\"P38B\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 38 b. </B> Opstår der tvivl om forståelsen af en aftale,  \r\n\r\n og har det pågældende aftalevilkår ikke været genstand for individuel  \r\n\r\n forhandling, fortolkes vilkåret på den måde, som er mest gunstig for  \r\n\r\n forbrugeren. Den erhvervsdrivende har bevisbyrden for, at et aftalevilkår har  \r\n\r\n været genstand for individuel forhandling. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> En skriftlig aftale, der tilbydes forbrugeren,  \r\n\r\n skal af den erhvervsdrivende være udarbejdet på en klar og forståelig måde.  \r\n\r\n</P>  \r\n\r\n</DIV>  \r\n\r\n<A NAME=\"P38C\"></A>\r\n\r\n<DIV CLASS=PARAGRAPH ID=\"P38C\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 38 c. </B> Ved forbrugeraftaler gælder § 36, stk. 1.  \r\n\r\n Såfremt det vil være stridende mod hæderlig forretningsskik og bevirke en  \r\n\r\n betydelig skævhed i parternes rettigheder og forpligtelser til skade for  \r\n\r\n forbrugeren at gøre et aftalevilkår gældende, gælder de i § 36, stk. 1,  \r\n\r\n nævnte retsvirkninger også, idet forbrugeren dog i så fald kan kræve, at den  \r\n\r\n øvrige del af aftalen skal gælde uden ændringer, hvis dette er muligt. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Ved forbrugeraftaler gælder § 36, stk. 2, med  \r\n\r\n den ændring, at der ikke ved bedømmelsen af de forhold og omstændigheder, som  \r\n\r\n er nævnt i § 36, stk. 2, herunder vilkår i andre aftaler, som hænger sammen  \r\n\r\n med den pågældende aftale, kan tages hensyn til senere indtrufne  \r\n\r\n omstændigheder til skade for forbrugeren med den virkning, at aftalen ikke  \r\n\r\n kan tilsidesættes eller ændres. </P>  \r\n\r\n</DIV>  \r\n\r\n<A NAME=\"P38D\"></A>\r\n\r\n<DIV CLASS=PARAGRAPH ID=\"P38D\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 38 d. </B> Er det i en aftale bestemt, at lovgivningen i  \r\n\r\n et land uden for Det Europæiske Økonomiske Samarbejdsområde skal finde  \r\n\r\n anvendelse på aftalen, gælder en sådan bestemmelse ikke i spørgsmål om regler  \r\n\r\n om urimelige aftalevilkår. Dette gælder dog kun, hvis det uden bestemmelsen  \r\n\r\n ville være lovgivningen herom i et land inden for Det Europæiske Økonomiske  \r\n\r\n Samarbejdsområde, der gjaldt for aftalen, og hvis denne lovgivning giver  \r\n\r\n forbrugeren en bedre beskyttelse mod urimelige aftalevilkår. </P>  \r\n\r\n<P> <B>V. Almindelige bestemmelser</B>  </P>  \r\n\r\n</DIV>  \r\n\r\n<A NAME=\"P39\"></A>\r\n\r\n<DIV CLASS=PARAGRAPH ID=\"P39\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 39. </B> Når en viljeserklærings forbindende kraft  \r\n\r\n ifølge denne lov er afhængig af, at den, til hvem erklæringen er afgivet,  \r\n\r\n ikke havde eller burde have kundskab om et vist forhold eller i øvrigt var i  \r\n\r\n god tro, bliver hensyn at tage til, hvad han indså eller burde indse på det  \r\n\r\n tidspunkt, da viljeserklæringen blev ham bekendt. Dog kan der under særlige  \r\n\r\n omstændigheder også tages hensyn til den kundskab, han har fået eller burde  \r\n\r\n have fået efter det nævnte tidspunkt, men forinden viljeserklæringen har  \r\n\r\n virket bestemmende på hans handlemåde. </P>  \r\n\r\n</DIV>  \r\n\r\n<A NAME=\"P40\"></A>\r\n\r\n<DIV CLASS=PARAGRAPH ID=\"P40\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 40. </B> Når nogen, som efter denne lov skal &#187;give  \r\n\r\n meddelelse&#171; har indleveret meddelelsen til befordring med telegraf eller  \r\n\r\n post eller, hvor andet forsvarligt befordringsmiddel benyttes, har afgivet  \r\n\r\n den til befordring dermed, går det ikke ud over ham, at meddelelsen forsinkes  \r\n\r\n eller ikke kommer frem. </P>  \r\n\r\n</DIV>  \r\n\r\n<A NAME=\"P41\"></A>\r\n\r\n<DIV CLASS=PARAGRAPH ID=\"P41\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 41. </B> Ved nærværende lov ophæves Christian den Femtes  \r\n\r\n danske lov, for Færøernes vedkommende samme konges norske lov 5-1-4 og 5-1-5.  \r\n\r\n Lov nr. 250 af 12. juni 1975 indeholder følgende bestemmelse: </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 5 </B> Loven gælder ikke for Færøerne og Grønland. Lov  \r\n\r\n nr. 1098 af 21. december 1994, hvis § 1 vedrører aftalelovens § 36, stk. 1,  \r\n\r\n og kapitel IV, indeholder følgende bestemmelser: </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 7 </B> </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 1. </I> Loven træder i kraft den 1. januar 1995. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> § 38 b i lov om aftaler og andre retshandler på  \r\n\r\n formuerettens område som affattet ved denne lovs § 1, nr. 2, samt §§ 2-6  \r\n\r\n finder ikke anvendelse på forbrugeraftaler, som er indgået før lovens  \r\n\r\n ikrafttræden. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 8 </B> </P>  \r\n\r\n<P>Loven gælder ikke for Færøerne og Grønland, men kan ved kongelig anordning  \r\n\r\n sættes i kraft for disse landsdele med de afvigelser, som de særlige færøske  \r\n\r\n eller grønlandske forhold tilsiger. Lov nr. 389 af 14. juni 1995, hvis § 4  \r\n\r\n vedrører aftalelovens §§ 22 og 24, indeholder følgende bestemmelser: </P>  \r\n\r\n</DIV>  \r\n\r\n<A NAME=\"P23\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 23 </B> </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 1. </I> Loven træder i kraft den 1. januar 1997. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> (Udelades) </P>  \r\n\r\n</DIV>  \r\n\r\n<A NAME=\"P24\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 24 </B> </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 1. </I> Loven gælder ikke for Færøerne og Grønland.  \r\n\r\n</P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> §§ 4-15, 18, 19 og 21 kan ved kongelig  \r\n\r\n anordning sættes i kraft for Færøerne med de afvigelser, som de særlige  \r\n\r\n færøske forhold tilsiger. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> §§ 4-13 og 17-20 kan ved kongelig anordning  \r\n\r\n sættes i kraft for Grønland med de afvigelser, som de særlige grønlandske  \r\n\r\n forhold tilsiger. Lov nr. 385 af 22. maj 1996, hvis § 5 vedrører aftalelovens  \r\n\r\n § 21, stk. 2, indeholder følgende bestemmelser: </P>  \r\n\r\n</DIV>  \r\n\r\n<A NAME=\"P15\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 15 </B> </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 1. </I> Loven træder i kraft den 1. januar 1997. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Er dødsfaldet indtrådt inden lovens  \r\n\r\n ikrafttræden, eller indgives begæring om skifte af uskiftet bo før lovens  \r\n\r\n ikrafttræden, anvendes de hidtil gældende regler. </P>  \r\n\r\n</DIV>  \r\n\r\n<A NAME=\"P16\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 16 </B> </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 1. </I> Loven gælder ikke for Færøerne og Grønland.  \r\n\r\n</P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> §§ 2, 4, 5, 7 og 9-12 kan ved kongelig  \r\n\r\n anordning sættes i kraft for Færøerne med de afvigelser, som de særlige  \r\n\r\n færøske forhold tilsiger. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> §§ 2, 4, 5, 7, 12 og 13 kan ved kongelig  \r\n\r\n anordning sættes i kraft for Grønland med de afvigelser, som de særlige  \r\n\r\n grønlandske forhold tilsiger. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Justitsministeriet, den 26. august 1996  \r\n\r\n</I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>Bjørn Westh </P>  \r\n\r\n</center>\r\n\r\n<P CLASS=MINISTER ALIGN=RIGHT>&nbsp;&nbsp;&nbsp;&nbsp;/ Lars Hjortnæs </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) § 21, stk. 2, 1. pkt., træder i kraft i denne affattelse den 1.  \r\n\r\n januar 1997, jf. § 15 i lov nr. 385 af 22. maj 1996. § 21, stk. 2, har indtil  \r\n\r\n den 1. januar 1997 følgende affattelse: </P>  \r\n\r\n<P> <I>&#187;Stk. 2.</I> Fuldmagten ophører fra det tidspunkt, da det viser  \r\n\r\n sig, at gæld ikke vedgås. Reglerne om konkurs finder i dette tilfælde  \r\n\r\n tilsvarende anvendelse, således at bekendtgørelse i Statstidende af  \r\n\r\n indkaldelse til fordringshaverne med tilkendegivelse af, at gæld ikke er  \r\n\r\n vedgået, træder i stedet for kundgørelse af konkurs. Betaler fuldmægtigen  \r\n\r\n gæld efter dødsfaldet, og er boet insolvent, kan dette dog altid fordre, at  \r\n\r\n den stedfundne betaling går tilbage.&#171; </P>  \r\n\r\n<P>(* 2) § 22 træder i kraft i denne affattelse den 1. januar 1997, jf. § 23  \r\n\r\n i lov nr. 389 af 14. juni 1995. Bestemmelsen har indtil den 1. januar 1997  \r\n\r\n følgende affattelse: </P>  \r\n\r\n<P> <B>&#187;§ 22.</B> Bliver fuldmagtsgiveren umyndiggjort, erhverver  \r\n\r\n tredjemand ikke ved retshandel med fuldmægtigen anden retsstilling overfor  \r\n\r\n den umyndiggjorte, end han ville have erhvervet, hvis retshandelen var  \r\n\r\n foretaget med denne selv. I de tilfælde, hvor tredjemand ville være afskåret  \r\n\r\n fra at påberåbe sig retshandelen overfor den umyndiggjorte, hvis han havde  \r\n\r\n kendt eller burde have kendt umyndiggørelsen, kan han, når retshandelen er  \r\n\r\n foretaget i henhold til en sådan fuldmagt som omtalt i § 18, heller ikke  \r\n\r\n påberåbe sig den, såfremt fuldmægtigen, da han foretog den, havde eller burde  \r\n\r\n have sådan kundskab.&#171; </P>  \r\n\r\n<P>(* 3) § 24 træder i kraft i denne affattelse den 1. januar 1997, jf. § 23  \r\n\r\n i lov nr. 389 af 14. juni 1995. Bestemmelsen har indtil den 1. januar 1997  \r\n\r\n følgende affattelse: </P>  \r\n\r\n<P> <B>&#187;§ 24.</B> Er fuldmagtsgiveren død, umyndiggjort eller kommet  \r\n\r\n under konkurs, kan fuldmægtigen, indtil de fornødne foranstaltninger kan  \r\n\r\n træffes af boet eller værgen, i kraft af fuldmagten foretage de retshandler,  \r\n\r\n som er nødvendige for at beskytte boet eller den umyndiggjorte mod tab.&#171;  \r\n\r\n</P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "popularTitle": "Aftaleloven",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/09/1996"
        },
        {
            "displayName": "Accession",
            "displayValue": "A19960078129"
        },
        {
            "displayName": "Entydig dokumentidentifikation",
            "displayValue": "CM041556"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "08/11/2000"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "781"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "26/08/1996"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Justitsmin. Lovafdelingen j.nr. 1996-7002-0009"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}