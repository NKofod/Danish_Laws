{
    "id": 38927,
    "title": "Bod 2.3.1. Overenskomstbrud og bod pålagt. Underbetaling. Virksomhedsoverdragelse.(* 1) (* 2) Bod for underbetaling. Landsorganisationen i Danmark for Dansk Metalarbejderforbund (konsulent Leo Lybæk Hansen) mod Michel Autoservice ApS og Novax    Auto ApS v/A, Dommere: Bisgaard, Ole Espersen, Gade, Arnold Hansen, Lillian Knudsen, Mundt (retsformand) og Tjellesen. ",
    "documentTypeId": "260",
    "isSagsforlobPeriodValid": false,
    "shortName": "DOM nr 3012 af 22/04/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et fagforbund havde indgået overenskomst med ApS A ved A, hvilken  \r\n\r\n virksomhed videreførtes under navnet B ApS ved A. Begge selskaber fandtes  \r\n\r\n herefter forpligtede af overenskomsten. Der idømtes selskaberne en bod for  \r\n\r\n underbetaling af medarbejdere. Boden fastsattes til 50.000 kr., heri  \r\n\r\n indbefattet det beløb på 25.922,62 kr. hvormed der var sket underbetaling.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bod 2.3.1. Overenskomstbrud og bod pålagt.  \r\n\r\n Underbetaling. Virksomhedsoverdragelse.(* 1) (* 2) Bod for underbetaling.  \r\n\r\n Landsorganisationen i Danmark for Dansk Metalarbejderforbund (konsulent Leo  \r\n\r\n Lybæk Hansen) mod Michel Autoservice ApS og Novax Auto ApS v/A, Dommere:  \r\n\r\n Bisgaard, Ole Espersen, Gade, Arnold Hansen, Lillian Knudsen, Mundt  \r\n\r\n (retsformand) og Tjellesen. </H1>  \r\n\r\n<P></P>  \r\n\r\n<BR>  \r\n\r\n<P>Under denne sag har Landsorganisationen i Danmark for Dansk  \r\n\r\n Metalarbejderforbund indklaget Michels Autoservice ApS og Novax Auto ApS v/A  \r\n\r\n for Arbejdsretten for overenskomstbrud. </P>  \r\n\r\n<P>I klageskrift af 10. juli 1987 og supplerende klageskrift af 10. november  \r\n\r\n 1987 har klagerne med henvisning til de samtidig fremsendte bilag givet  \r\n\r\n følgende sagsfremstilling: </P>  \r\n\r\n<P>De indklagede virksomheder er ikke medlem af nogen  \r\n\r\n arbejdsgiverorganisation, men Michels Auto Service ApS, Snorresgade 22, 2300  \r\n\r\n København S, har med A som underskriver den 14. april 1980 indgået  \r\n\r\n overenskomst med Dansk Metalarbejderforbund. Der har i virksomhederne været  \r\n\r\n beskæftiget tre af forbundets medlemmer, uden at disse er blevet aflønnet  \r\n\r\n efter overenskomsten. Differencen mellem den overenskomstmæssige løn og den  \r\n\r\n faktisk udbetalte løn er opgjort til i alt 25.922 kr. 62 ører, fordelt  \r\n\r\n således: </P>  \r\n\r\n<PRE>  \r\n\r\n J1                             8.124 kr. 10 øre  \r\n\r\n J2                             8.580 kr. 97 øre  \r\n\r\n J3                             5.642 kr. 02 øre  \r\n\r\n                               22.347 kr. 09 øre  \r\n\r\n Feriepenge og søgnehellig-  \r\n\r\n dagsbetaling, 16 % heraf       3.575 kr. 53 øre  \r\n\r\n                               25.922 kr. 62 øre  \r\n\r\n</PRE>  \r\n\r\n<P>Klagerne har oplyst, at man har skrevet til Michels Auto ApS v/A med  \r\n\r\n opfordring til at deltage i et mæglingsmøde og senere et fællesmøde, men at  \r\n\r\n disse henvendelser er forblevet ubesvarede. I klageskriftet er anført  \r\n\r\n følgende: &#187;Det er for forbundet oplyst, at Michels Autoservice ApS har  \r\n\r\n ændret navn til Novax Auto ApS. Firmaet beskæftiger sig imidlertid fortsat  \r\n\r\n med reparation af biler, har samme adresse og leder A.&#171; </P>  \r\n\r\n<P>Ved forkyndelsen af klageskrift i nærværende arbejdsretssag den 13.  \r\n\r\n oktober 1987 har stævningsmanden i sin påtegning bl.a. anført følgende:  \r\n\r\n &#187;forkyndt på foran opgivne forretningsadresse, Snorresgade 13  \r\n\r\n (autoværksted) for Michel Autoservice og Novax Auto ApS for A der erklærede  \r\n\r\n at være rette person og til hvem jeg leverede en genpart + anf. bilag. </P>  \r\n\r\n<P>A oplyser at Michel Auto Service ApS er ophørt på stedet. Da jeg giver ham  \r\n\r\n forkyndelsen og han ser at Novax Auto ApS også er på stævningen nægter han  \r\n\r\n modtagelse af stævningen med den begrundelse at han ikke er ansat i de pgl.  \r\n\r\n firmaer, men han havde da lige fortalt mig om sagen, som han havde et ret  \r\n\r\n godt kendskab til. Kort forinden havde jeg henvendt mig på Novax Auto ApS  \r\n\r\n kontor Snorresgade 22 og havde der talt med en kontormand der fortalte at  \r\n\r\n chefen var lige overfor altså på adr. Snorresgade 13. Der var kun A  \r\n\r\n tilstede&#171;. </P>  \r\n\r\n<P>Klagerne har ikke tilvejebragt udskrift af registreringen vedrørende de  \r\n\r\n indklagede anpartsselskaber fra Aktieselskabs-Registret, nu Erhvervs- og  \r\n\r\n Selskabsstyrelsen, men har i klageskriftet oplyst, at Michels Autoservice ApS  \r\n\r\n har ændret navn til Novax ApS. Det hedder videre i klageskriftet, at  \r\n\r\n &#187;firmaet beskæftiger sig imidlertid fortsat med reparation af biler, har  \r\n\r\n samme adresse og leder A.&#171; Supplerende har klagerne under  \r\n\r\n domsforhandlingen meddelt, at autoreparationsværkstedet, hvor  \r\n\r\n Metalarbejderforbundets medlemmer har arbejdet og arbejder, ligger i  \r\n\r\n Snorresgade 22. Der var tidligere på denne adresse ved skiltning anført:  \r\n\r\n &#187;Michels Auto Service.&#171; I dag står der: &#187; Novax Auto  \r\n\r\n ApS.&#171; Fra adressen Snorregade 17 drives i dag en vognmandsvirksomhed.  \r\n\r\n Her skiltes med &#187;Michels Auto ApS.&#171; </P>  \r\n\r\n<P>Det er yderligere oplyst, at J1 fratrådte virksomheden i uge 12 i 1987, at  \r\n\r\n J2 fortsat er beskæftiget i denne, og at J3 var beskæftiget der i ugerne 5-17  \r\n\r\n i 1987. </P>  \r\n\r\n<P>Der er af klagerne som eksempler på de lønsedler, der er udleveret de  \r\n\r\n ansatte, fremlagt lønspecifikation for J1 for uge 25-26 i 1986 og for J2 for  \r\n\r\n uge 35-36 i 1987. På begge lønspecifikationer er &#187;virksomhedsnavn&#171;  \r\n\r\n anført med: &#187;Michels Auto ApS.&#171; </P>  \r\n\r\n<P>Klagerne har endelig henvist til, at &#187;Michels Autoservice ApS ved A,  \r\n\r\n Snorresgade 22, 2300 København S&#171; ved Arbejdsrettens udeblivelsesdom af  \r\n\r\n 16. august 1984 i sag nr. 10.176 er idømt en bod på 30.000 kr i en  \r\n\r\n underbetalingssag af tilsvarende karakter som nærværende, hvor  \r\n\r\n underbetalingen var opgivet til 22.366,30 kr., heraf 6.939,16 kr. + 16% til  \r\n\r\n J2. </P>  \r\n\r\n<P>Klagerne har nedlagt påstand om, at de indklagede anpartsselskaber  \r\n\r\n solidarisk, subsidiært alternativt, tilpligtes for brud på gældende  \r\n\r\n overenskomst til Dansk Metalarbejderforbund at betale en efter rettens skøn  \r\n\r\n fastsat bod indeholdende 25.922 kr. 62 øre til forbundets medlemmer J1, J2 og  \r\n\r\n J3. </P>  \r\n\r\n<P>De indklagede anpartsselskaber, der har givet møde ved A, har påstået  \r\n\r\n frifindelse. </P>  \r\n\r\n<P>A har forklaret, at han i 1980 på et tidspunkt, hvor han endnu ikke  \r\n\r\n forstod og talte dansk, af fagforeningen blev tvunget til at underskrive på  \r\n\r\n et dokument, idet man truede ham med blokade, hvis han ikke skrev under.  \r\n\r\n Michel Auto ApS udførte reparation og vask af automobiler for forskellige  \r\n\r\n organiserede vognmænd. Selskabet blev imidlertid aldrig registreret. Derimod  \r\n\r\n blev Novax ApS registreret. Dets anpartshavere er forskellige vognmænd, der  \r\n\r\n har hyrevognsbevilling, deriblandt han selv, der har 17 vogne, der er  \r\n\r\n tilsluttet en hyrevognscentral. Novax reparerer og vasker bl.a. disse vogne.  \r\n\r\n Det ville være helt udelukket at betale de timelønninger, som fagforeningen  \r\n\r\n kræver, hvis virksomheden skal fortsætte. J1 og J3 har kun arbejdet for  \r\n\r\n Novax, sidstnævnte som arbejdsmand. I øvrigt havde J2 ofte været fraværende,  \r\n\r\n hvorfor de beløb, som fagforeningen har opgjort for hans vedkommende, ikke er  \r\n\r\n rigtige. At Michels Auto ApS er anført på lønspecifikationerne skyldes alene  \r\n\r\n edb-tekniske årsager. </P>  \r\n\r\n<P>Arbejdsretten skal udtale: </P>  \r\n\r\n<P>Således som sagen foreligger oplyst for Arbejdsretten, må det lægges til  \r\n\r\n grund, at der er indgået overenskomst med Dansk Metalarbejderforbund af  \r\n\r\n Michels Auto Service ApS, ved A den 14. april 1980, og at denne virksomhed er  \r\n\r\n videreført under navnet Novax ApS ved A. De indklagede selskaber findes  \r\n\r\n herefter forpligtede af den indgåede overenskomst. Da det ikke ved den  \r\n\r\n stedfundne bevisførelse af de indklagede virksomheder er godtgjort, at der  \r\n\r\n ikke har fundet underbetaling sted som af klagerne påstået, vil klagernes  \r\n\r\n påstand om, at de indklagede virksomheder ved underbetaling af medarbejderne  \r\n\r\n har begået brud på overenskomsten, være at tage til følge. </P>  \r\n\r\n<P>For dette overenskomstbrud findes de indklagede virksomheder en for begge  \r\n\r\n og begge for en til Dansk Metalarbejderforbund at burde betale en bod, der  \r\n\r\n fastsættes til 50.000 kr., hvori indbefattet ovennævnte beløb på 25.922 kr.  \r\n\r\n 62 øre. </P>  \r\n\r\n<P>De indklagede findes endvidere at burde betale 2.000 kr. i  \r\n\r\n sagsomkostninger til Arbejdsretten. </P>  \r\n\r\n<P>T h i k e n d e s f o r r e t : </P>  \r\n\r\n<P>Michel Autoservice ApS og Novax ApS A betaler en for begge og begge for en  \r\n\r\n inden 14 dage en bod på 50.000 kr. til Dansk Metalarbejderforbund. </P>  \r\n\r\n<P>I sagsomkostninger betaler de indklagede inden samme frist 2.000 kr. til  \r\n\r\n Arbejdsretten. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: K 10.176 (A 1984, s.152). </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1988, side 79"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19880301213"
        },
        {
            "displayName": "Entydig dokumentidentifikation",
            "displayValue": "CA006862"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3012"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "22/04/1988"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "87.329"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}