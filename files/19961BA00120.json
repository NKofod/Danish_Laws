{
    "id": 106572,
    "title": "1996 BSF 120   FORSLAG TIL FOLKETINGSBESLUTNING OM INDFØRELSE AF ET STATSKONTROLLERET   KVALITETSMÆRKE FOR GENSPLEJSNINGSFRIE FØDEVARER, TILSÆTNINGSSTOFFER,   FODERSTOFFER OG ANDRE LANDBRUGSPRODUKTER SOM SUPPLEMENT TIL ET   GENSPLEJSNINGSFRIT Ø-MÆRKE ",
    "documentTypeId": "480",
    "isSagsforlobPeriodValid": false,
    "shortName": "1996/1 BSF 120",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 120 </P>  \r\n\r\n<P></P>  \r\n\r\n<P>Forslag til folketingsbeslutning om indførelse af et statskontrolleret  \r\n\r\n kvalitetsmærke for gensplejsningsfrie fødevarer, tilsætningsstoffer,  \r\n\r\n foderstoffer og andre landbrugsprodukter som supplement til et  \r\n\r\n gensplejsningsfrit Ø-mærke </P>  \r\n\r\n<P></P>  \r\n\r\n<P>Fremsat af Bent Hindrup Andersen (EL) Keld Albrechtsen (EL) Bruno Jerup  \r\n\r\n (EL) </P>  \r\n\r\n<P></P>  \r\n\r\n<P>den 10. april 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer fødevareministeren til at indføre et </P>  \r\n\r\n<P>statskontrolleret kvalitetsmærke med betegnelsen  \r\n\r\n &#187;gensplejsningsfri&#171; </P>  \r\n\r\n<P>for fødevarer, tilsætningsstoffer, foderstoffer og andre </P>  \r\n\r\n<P>landbrugsprodukter, hvor det kan dokumenteres </P>  \r\n\r\n<P>- at de ikke er fremstillet af gensplejsede råvarer eller  \r\n\r\n tilsætningsstoffer, og </P>  \r\n\r\n<P>- hvor der ikke er indgået gensplejsede produkter i  \r\n\r\n fremstillingsprocessen. </P>  \r\n\r\n<P>Ordningen er gratis for de producenter/importører, som får tilladelse til  \r\n\r\n at anvende mærket. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Omfanget af gensplejsede råvarer og produkter i den danske  \r\n\r\n landbrugsproduktion og fødevareindustri vokser hastigt. Fremkomsten af  \r\n\r\n gensplejset soja-protein omkring årsskiftet var startskuddet, og det danske  \r\n\r\n fødevaremarked vil om ganske kort tid være oversvømmet med produkter, hvori  \r\n\r\n indgår gensplejsede råvarer eller tilsætningsstoffer, eller hvor der er  \r\n\r\n indgået gensplejsede produkter i fremstillingsprocessen. </P>  \r\n\r\n<P>Dette er en udvikling, som hovedparten af de danske forbrugere er  \r\n\r\n modstandere af. </P>  \r\n\r\n<P>På grund af EU's regler for det indre marked er det danske folkestyre  \r\n\r\n blevet sat helt ud af spillet. Det danske Folketing har i sin afmagt over for  \r\n\r\n denne udvikling godkendt forsøg med og markedsføring af gensplejsede  \r\n\r\n fødevarer og landbrugsprodukter, blot de blev mærkede. Selv om mærkning var  \r\n\r\n en forudsætning for, at Folketinget åbnede for godkendelse af gensplejsede  \r\n\r\n produkter, er mærkningsordningen fuld af huller. Tilsætningsstoffer som  \r\n\r\n lecithin skal ikke mærkes. Kød fra dyr fodret med gensplejset foder skal ikke  \r\n\r\n mærkes. Eftersom producenterne ikke er samarbejdsvillige, men blander  \r\n\r\n gensplejsede og ikkegensplejsede produkter sammen, vil også ikkegensplejsede  \r\n\r\n produkter i sådanne blandinger skulle mærkes som gensplejsede. </P>  \r\n\r\n<P>Hermed fralægger det danske Folketing, uden om Enhedslisten, sig ansvaret,  \r\n\r\n og det er nu alene op til landmænd og forbrugerne - både her og i udlandet -  \r\n\r\n at fravælge gensplejsede produkter og derved bremse den økologiske  \r\n\r\n katastrofe, som bliver resultatet af at gøre kloden til et stort biologisk  \r\n\r\n eksperiment. </P>  \r\n\r\n<P>Et positivt element i EU's novel-food-forordning er, at EU accepterer, at  \r\n\r\n der indføres en national gensplejsningsfri mærkning. </P>  \r\n\r\n<P>Landbrugsraadet har meldt ud, at det er positivt stemt over for  \r\n\r\n gensplejsning. Dermed er de med til endnu en gang at vildlede landmændene til  \r\n\r\n at sætte kvalitet og miljø over styr. Et gensplejsningsfrit mærke vil bidrage  \r\n\r\n til at hjælpe de landmænd, der ikke ønsker at anvende gensplejset udsæd, til  \r\n\r\n at afsætte deres varer. </P>  \r\n\r\n<P>Det er op til landmænd og forbrugere at sætte den danske regering under  \r\n\r\n stadigt pres for at stoppe import og udsætning af gensplejsede produkter,  \r\n\r\n f.eks. ved at boykotte de gensplejsede varer. Der er derfor brug for en  \r\n\r\n effektiv mærkning, således at forbrugerne ikke alene kan undgå at indtage  \r\n\r\n fødevarer, som indeholder gensplejset materiale, men også får mulighed for at  \r\n\r\n sige fra over for selve produktionsmetoden. </P>  \r\n\r\n<P> <I>Problemer med gensplejsning</I>  </P>  \r\n\r\n<P>Gensplejsning er udviklet til det industrielt prægede landbrug, som er  \r\n\r\n kendetegnet ved et højt forbrug af hjælpestoffer og en intensiv produktion  \r\n\r\n med størst mulig ydelse - et landbrugssystem, der belaster miljø og  \r\n\r\n dyrevelfærd. De gensplejsede afgrøder udvikles med henblik på følgende evner:  \r\n\r\n</P>  \r\n\r\n<P>- <I>Pesticidtolerance,</I> som giver risiko for, at afgrøden bliver til  \r\n\r\n problemukrudt i andre efterfølgende kulturer, hvilket også kan give ekstra  \r\n\r\n pres på monokulturer med deraf følgende sygdomsproblemer, der kræver  \r\n\r\n yderligere sprøjtning. </P>  \r\n\r\n<P>- <I>Produktion af insektgift</I> i planter, hvilket kan føre til  \r\n\r\n resistens hos insekter over for denne gift. At det er naturens egne naturlige  \r\n\r\n insektgifte, der indsplejses, gør dette eksperiment rigtig alvorligt, da man  \r\n\r\n risikerer at svække de naturlige populationsmekanismer. </P>  \r\n\r\n<P>- <I>Antibiotikaresistens</I> indsplejset som markør, og hvor der er  \r\n\r\n risiko for, at gener for resistens mod antibiotika kan overføres til andre  \r\n\r\n planter, dyr eller mennesker. </P>  \r\n\r\n<P>- <I>Ændring i indholdet</I> af næringsstoffer eller andre funktionelle  \r\n\r\n stoffer. Eftersom der kun skal små ændringer i en enkelt aminosyre i et  \r\n\r\n protein til at fremkalde Creutzfeldt-Jakobs sygdom, er det betænkeligt at  \r\n\r\n ændre i planternes stofsammensætning. Allergier kræver også kun små ændringer  \r\n\r\n i fødevareindholdet for at blive fremkaldt. </P>  \r\n\r\n<P>- <I>Længere holdbarhed,</I> som kan betyde forringelser i nærings- og  \r\n\r\n vitaminindhold. </P>  \r\n\r\n<P>- <I>Resistens over for virus- og bakteriesygdomme,</I> hvilket vil fremme  \r\n\r\n planternes konkurrencedygtighed. </P>  \r\n\r\n<P>Der er risiko for spredning af denne egenskab til naturen generelt. </P>  \r\n\r\n<P>Hertil kommer den generelle usikkerhed om, hvad det betyder for mennesker  \r\n\r\n over længere tid at indtage gensplejsede mekanismer som basisfødevarer, og  \r\n\r\n hvilke effekter det kan give omkring allergi og andre sygdomme. Det kan ingen  \r\n\r\n svare sikkert på i dag. </P>  \r\n\r\n<P>Enhedslisten ser derfor med stor bekymring på udbredelsen af gensplejsede  \r\n\r\n afgrøder. Det er ikke en langsom og velovervejet proces, det er et forsøg med  \r\n\r\n hele verden som forsøgscenter, der som en lavine vælter ind over os i de  \r\n\r\n kommende vækstsæsoner. Nu er kapløbet mellem koncerner og myndigheder  \r\n\r\n startet, og for koncernerne drejer det sig om at få indløst forventningerne  \r\n\r\n til de milliardinvesteringer, der i det sidste årti er anvendt på at udvikle  \r\n\r\n gensplejsede sorter, ofte som mage til et af deres egne pesticider. </P>  \r\n\r\n<P>For de bioteknologiske koncerner er det vigtigt at få udbredt gensplejsede  \r\n\r\n produkter globalt, inden modstanden bliver for stor, for på denne måde at få  \r\n\r\n verden til at resignere over for gensplejsning. Risikoperspektivet i  \r\n\r\n udbredelsen af de gensplejsede afgrøder er, at deres gener gennem  \r\n\r\n pollenspredning og overlevelse i markernes frøbank i løbet af nogle  \r\n\r\n vækstsæsoner vil blive en del af enhver pose udsæd. </P>  \r\n\r\n<P>Imens står videnskaben og udtaler sig med forbehold i risikovurderinger og  \r\n\r\n høringssvar til godkendelsesansøgningerne fra statens styrelser, direktorater  \r\n\r\n og forskningsinstitutioner. Udtryk som &#187;overvejende sandsynligt&#171;,  \r\n\r\n &#187;kun ringe risiko&#171; og lignende gradbøjninger anvendes, når  \r\n\r\n risikomomenter beskrives. </P>  \r\n\r\n<P>Presset på myndighederne for at godkende de gensplejsede afgrøder er  \r\n\r\n stort, da det kan forventes, at størstedelen af ansøgningerne vil blive  \r\n\r\n godkendt i EU-systemet, hvorefter Danmark kun har den mulighed tilbage, at vi  \r\n\r\n kan påpege sundhedsmæssige problemer, hvilket ofte ikke er muligt, da  \r\n\r\n modstanden primært går på produktionssystemet. </P>  \r\n\r\n<P> <I>Problemer med den nuværende mærkningsordning og kommende EU-krav</I>  \r\n\r\n</P>  \r\n\r\n<P>Den midlertidige danske mærkning, som skal påføres de (måske) gensplejsede  \r\n\r\n fødevarer, giver ikke en dækkende mærkning, men en mærkning med væsentlige  \r\n\r\n mangler: </P>  \r\n\r\n<P>- De gensplejsede råvarer bliver - som vi ser det for sojabønnerne -  \r\n\r\n &#187;fortyndet&#171; med ikkegensplejsede bønner af eksportøren. Resultatet  \r\n\r\n bliver, at mærkning med &#187;kan indeholde genmodificerede organismer&#171;  \r\n\r\n reelt kommer til at betyde &#187;der er en vis risiko for, at sojaen i dette  \r\n\r\n produkt er gensplejset&#171;. </P>  \r\n\r\n<P>- Den eksisterende (midlertidige) ordning omfatter ikke gensplejsede  \r\n\r\n tilsætningsstoffer. </P>  \r\n\r\n<P>EU's mærkningsregler i novel-food-forordningen kommer sandsynligvis til at  \r\n\r\n udvande de danske mærkningsregler yderligere. Det er op til Kommissionen via  \r\n\r\n en komiteprocedure at tage konkret stilling til, om varer fremstillet af  \r\n\r\n gensplejsede afgrøder som tomatketchup og majsmel skal mærkes. Hvis  \r\n\r\n genmodifikationen alene er foretaget af landbrugsmæssige årsager, f.eks.  \r\n\r\n indsplejsning af pesticidtolerance, skal produkterne ikke mærkes. 80-90 pct.  \r\n\r\n af de ansøgninger, der p.t. foreligger om markedsføring af gensplejsede  \r\n\r\n produkter, omhandler afgrøder, der har indsplejset pestidicidtolerance. </P>  \r\n\r\n<P>Det er en kendsgerning, at industrien gennem hamstring af  \r\n\r\n gensplejsningsfrie råvarer afventer EU-reglernes indførelse, da man forventer  \r\n\r\n færre krav om mærkning, end de nuværende midlertidige danske regler tilsiger.  \r\n\r\n</P>  \r\n\r\n<P>Selv om mange fødevareproducenter nu således prøver at undgå de  \r\n\r\n gensplejsede råvarer i fødevareproduktionen, vil der næppe gå lang tid, før  \r\n\r\n markedskræfterne med EU's hjælp får producenterne til alligevel at benytte  \r\n\r\n disse råvarer og i øvrigt acceptere den nye teknik, medmindre befolkningens  \r\n\r\n afvisning af gensplejsningen udnyttes positivt ved at tilbyde producenterne  \r\n\r\n et positivt mærke, som de så vil bruge kræfterne på at opnå. </P>  \r\n\r\n<P> <I>Et gensplejsningsfrit mærke</I>  </P>  \r\n\r\n<P>Der er derfor et stort behov for at indføre et statskontrolleret mærke,  \r\n\r\n som kan tildeles fødevarer, hvor det kan dokumenteres, at de ikke er  \r\n\r\n fremstillet af gensplejsede råvarer eller tilsætningsstoffer, og hvor der  \r\n\r\n ikke er indgået gensplejsede produkter i fremstillingsprocessen. </P>  \r\n\r\n<P>EU's novel-food-forordning åbner mulighed for mærkning af  \r\n\r\n gensplejsningsfri produkter, og gennem en sådan mærkning vil landmænd bedre  \r\n\r\n kunne undgå gensplejset foder, og forbrugerne blive sikret, at de kan undgå  \r\n\r\n gensplejsning i deres valg af fødevarer. </P>  \r\n\r\n<P>Selv om der er mange problemer med regelsættet omkring mærkningen af  \r\n\r\n gensplejsede produkter, anbefaler forslagsstillerne alligevel, at denne  \r\n\r\n ordning skal opretholdes parallelt med indførelsen af det gensplejsningsfri  \r\n\r\n mærke. Om end ringe, har den dog en vis værdi. </P>  \r\n\r\n<P>Enhedslisten ønsker med dette forslag at give Folketinget muligheden for  \r\n\r\n at vælge mellem to strategier for mærkning: </P>  \r\n\r\n<P>- Den nuværende strategi, som tilsigter at mærke de fødevarer, som (måske)  \r\n\r\n er gensplejsede, eller hvor der er brugt gensplejsede råvarer eller  \r\n\r\n tilsætningsstoffer i processen. </P>  \r\n\r\n<P>- Den alternative - her foreslåede - strategi, hvor mærket gives som et  \r\n\r\n positivt kvalitetsmærke, der viser, at denne vare med statsgaranti ikke  \r\n\r\n indeholder gensplejsning under nogen former. </P>  \r\n\r\n<P>Et gensplejsningsfrit mærke skal - for at opfylde de nævnte betingelser -  \r\n\r\n omfatte flere forskellige grupper: </P>  \r\n\r\n<P>1) Fødevarer, som sælges uden videre forarbejdning, f.eks. tomater og  \r\n\r\n julesalat. </P>  \r\n\r\n<P>2) Foderstoffer, f.eks. sojaskrå og -protein, raps og majs. </P>  \r\n\r\n<P>3) Tilsætningsstoffer, som indgår i produktion af forarbejdede varer,  \r\n\r\n f.eks. licithin. </P>  \r\n\r\n<P>4) Forarbejdede fødevarer, f.eks. pålæg, kager og chips. </P>  \r\n\r\n<P>Kun ved gensplejsningsfri mærkning gennem hele fødevaresystemet kan der  \r\n\r\n sikres en mærkning, som giver producenterne tilstrækkelig sikkerhed for, at  \r\n\r\n foderstoffer og råvarer er gensplejsningsfri, og forbrugerne tilstrækkelig  \r\n\r\n sikkerhed for, at varerne på hylderne er gensplejsningsfri. </P>  \r\n\r\n<P>Det gensplejsningsfri mærke skal være statskontrolleret for at give en høj  \r\n\r\n garanti og for at sikre, at overskridelse af reglerne kan medføre  \r\n\r\n retsforfølgelse. Forbrugerne vil endvidere have større tillid til et  \r\n\r\n statskontrolleret positivt kvalitetsmærke end til et negativt mærke, som  \r\n\r\n mange vil være interesserede i at omgå. </P>  \r\n\r\n<P>Ordningen skal i første omgang statsfinansieres, men bør helt heller  \r\n\r\n delvist erstattes af en finansiering via en afgift, som pålægges importører  \r\n\r\n og producenter af (måske) gensplejsede produkter. Ordningen skal endvidere  \r\n\r\n have et mærke, der er så enkelt, at erhvert barn kan forstå det. </P>  \r\n\r\n<P>Ordningen skal ses som en parallel til det statskontrollerede Ø-mærke, som  \r\n\r\n fortsat også skal sikres som et gensplejsningsfrit kvalitetsmærke. Således  \r\n\r\n skal der være statskontrol af, at der ikke i den økologiske produktion er  \r\n\r\n anvendt gensplejsede produkter, og at der ikke indgår gensplejsede produkter  \r\n\r\n i produktionen. Folketinget har i dagsorden D 39 af 12. december 1996, jf.  \r\n\r\n Folketingets forhandlinger 1996-97, side 2444 og 2472, opfordret regeringen  \r\n\r\n til at arbejde for, at de statslige økologiske regler med tilhørende statslig  \r\n\r\n økologisk kontrolmærkning sikrer, at økologiske varer holdes  \r\n\r\n gensplejsningsfri. Der er nu indgået en frivillig aftale mellem  \r\n\r\n Plantedirektoratet og foderstoffirmaerne om, at de vil fremskaffe  \r\n\r\n certificeret gensplejsningsfrit foder. Dette er en stor hjælp, når  \r\n\r\n produktionen af vegetabilske og animalske gensplejsningsfri varer skal  \r\n\r\n kontrolleres - ikke alene i den økologiske produktion, men også i forbindelse  \r\n\r\n med et eventuelt gensplejsningsfrit mærke. Procedurerne er så at sige  \r\n\r\n allerede på plads. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Bent Hindrup Andersen</B> (EL): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om indførelse af et statskontrolleret  \r\n\r\n kvalitetsmærke for gensplejsningsfrie fødevarer, tilsætningsstoffer,  \r\n\r\n foderstoffer og andre landbrugsprodukter som supplement til et  \r\n\r\n gensplejsningsfrit Ø-mærke.</I>  </P>  \r\n\r\n<P>(Beslutningsforslag nr. B 120). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "10/04/1997"
        },
        {
            "displayName": "Accession",
            "displayValue": "19961BA00120"
        },
        {
            "displayName": "Entydig dokumentidentifikation",
            "displayValue": "CL007655"
        },
        {
            "displayName": "Dato for førstegangsindlæggelse",
            "displayValue": "10/04/1997"
        },
        {
            "displayName": "Dato for indlæggelse",
            "displayValue": "10/04/1997"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "120"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}