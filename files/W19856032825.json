{
    "id": 37863,
    "title": "Opfindelse adskilte sig ikke væsentligt fra kendt teknik. ",
    "documentTypeId": "240",
    "isSagsforlobPeriodValid": false,
    "shortName": "KEN nr 60328 af 25/06/1985",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ankenævnet stadfæstede direktoratets afgørelse, hvorefter en  \r\n\r\n engangsble med sammentrækkelige sideklapper ikke adskilte sig væsentligt fra,  \r\n\r\n hvad der var kendt før ansøgningens indleveringsdag. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Opfindelse adskilte sig ikke væsentligt fra  \r\n\r\n kendt teknik. </H1>  \r\n\r\n<P></P>  \r\n\r\n<P>År 1985, den 25. juni afsagde patentankenævnet (Beyer, Grønning-Nielsen,  \r\n\r\n Franck, P.G. Jensen, Terndrup Pedersen) </P>  \r\n\r\n<P>følgende </P>  \r\n\r\n<P>k e n d e l s e </P>  \r\n\r\n<P>i sagen j.nr. P. 22/83: Klage fra </P>  \r\n\r\n<P>The Procter &amp; Gamble Company, </P>  \r\n\r\n<P>USA, </P>  \r\n\r\n<P>v/patentbureau Lehmann &amp; Ree </P>  \r\n\r\n<P>over </P>  \r\n\r\n<P>patentdirektoratets afgørelse af 5. oktober 1983 af patentansøgning nr.  \r\n\r\n 6046/74 efter indsigelse fra </P>  \r\n\r\n<P>Mo och Domsjo AB, </P>  \r\n\r\n<P>Sverige, </P>  \r\n\r\n<P>v/Kontor for Industriel Eneret. </P>  \r\n\r\n<P>Den 19. november 1979 fremlagdes under nr. 140.784 en af The Procter &amp;  \r\n\r\n Gamble Company, USA, den 20. november 1974 indleveret ansøgning om patent på  \r\n\r\n en &#187;engangsble med sammentrækkelige sideklapper&#171;. </P>  \r\n\r\n<P>Ansøgningen indeholdt 9 krav, hvoraf krav 1 lød således: </P>  \r\n\r\n<P>&#187;Engangsble med et bagsidelag, et overlejret halvstift, absorberende  \r\n\r\n legeme, som i det væsentlige er holdt på plads i forhold til bagsidelaget,  \r\n\r\n samt en sideklap, der strækker sig udefter fra og langs hver sidekant på det  \r\n\r\n absorberende legeme, en forsidedel, en bagsidedel og et skridtområde, der i  \r\n\r\n det væsentlige er koncentreret omkring forbindelseslinien mellem de to  \r\n\r\n områder, der dannes, og hvor den forreste og bageste ende af områderne er  \r\n\r\n stort set parallelle, k e n d e t e g n e t ved, at hver sideklap (25,53,58)  \r\n\r\n er fleksibel og til sig har fastgjort et elastisk, sammentrækkeligt elastisk  \r\n\r\n organ (26,47,57), således at der tilvejebringes en elastisk  \r\n\r\n sammentrækningslinie gennem sideklappen (25,53,58), langs hvilken det  \r\n\r\n elastiske organ (26,47,57) vil have tendens til at trække sig sammen og rynke  \r\n\r\n sideklappen (25,53,58), og at den elastiske sammentrækningslinie ligger i en  \r\n\r\n afstand af mindst ca. 19 mm fra sidekanten (41,48,59) af det halvstive  \r\n\r\n absorberende legeme (24,46,56) i det mindste eet sted indenfor bleens  \r\n\r\n skridtområde.&#171; </P>  \r\n\r\n<P>Mo och Domsjo AB, Sverige, nedlagde ved skrivelse af 14. februar 1980  \r\n\r\n indsigelse imod udstedelse af patent under henvisning til, at den omhandlede  \r\n\r\n ble måtte anses for kendt fra de franske patenter nr. 1.600.732 og nr.  \r\n\r\n 2.063.794, og i hvert fald ikke adskilte sig væsentligt fra den i sidstnævnte  \r\n\r\n patentskrift beskrevne engangsble. </P>  \r\n\r\n<P>Efter at ansøgeren havde imødegået indsigelsen, og yderligere brevveksling  \r\n\r\n havde fundet sted, afslog patentdirektoratet ansøgningen med følgende  \r\n\r\n begrundelse: </P>  \r\n\r\n<P>&#187;Ifølge krav 1 i fremlæggelsesskriftet er det ejendommelige </P>  \r\n\r\n<P>a) at hver sideklap er fleksibel og </P>  \r\n\r\n<P>b) at hver sideklap er forsynet med en elastisk sammentrækningslinie, der  \r\n\r\n udgøres af et sammentrækkeligt, elastisk organ, der ligger i en afstand af  \r\n\r\n mindst ca. 19 mm fra sidekanten af det &#187;halvstive&#171; absorberende  \r\n\r\n legeme - for at løse udsivningsproblemet, der er større, jo tykkere og  \r\n\r\n stivere det absorberende legeme (absorbenten) er, idet det jo gælder om at  \r\n\r\n kunne trække den uden for absorbenten liggende rand ind til huden. </P>  \r\n\r\n<P>Ad. a). Det gælder for bleer i almindelighed, også for den fra det  \r\n\r\n fremdragne franske patentskrift nr. 2.063.794 kendte engangsble, at  \r\n\r\n &#187;sideklapperne&#171; (sideområdet uden for absorbenten) naturnødvendigt  \r\n\r\n må være fleksible, da &#187;sideklapperne&#171; jo skal kunne tilslutte sig  \r\n\r\n og følge bærerens krop. </P>  \r\n\r\n<P>Ad. b). Bemærkningerne på side 3-4, pkt. 1-3, i Deres ovennævnte skrivelse  \r\n\r\n af 24.marts 1983, om at det nævnte franske patentskrift nr. 2.063.794 ikke  \r\n\r\n skulle være relevant, er ikke korrekte, idet patentskriftets angivelse:  \r\n\r\n &#187;Hvis bleen er vævet af flere lag bomuld ...&#171; ikke indebærer, at  \r\n\r\n patentskriftet udelukkende omhandler bomuldsbleer. I øvrigt er problemet ved  \r\n\r\n tilvejebringelse af tætning mellem sideklapperne og lårene i princippet til  \r\n\r\n stede - om end i forskellig grad -såvel i forbindelse med bløde som med  \r\n\r\n halvstive absorbenter, og det fremgår tydeligt, at det netop er det problem,  \r\n\r\n der ifølge det franske patentskrift løses ved anbringelse af elastiske bånd  \r\n\r\n på sideklapperne, dvs. principielt ved de samme midler som de i ansøgningen  \r\n\r\n foreslåede. </P>  \r\n\r\n<P>Således viser fig. 1 og 4 i det nævnte franske patentskrift nr. 2.063.794,  \r\n\r\n at den fleksible bagside er forsynet med elastiske bånd i sideområdet udenfor  \r\n\r\n absorbenten, og at de elastiske bånd er fastgjort i sammentrækkelig tilstand  \r\n\r\n til bagsiden (eller såvel bagsiden som forsiden) i afstand fra absorbentens  \r\n\r\n sidekant, således at tilstrækkeligt med fleksibelt materiale er til rådighed  \r\n\r\n for at tilvejebringe en tætnende tilslutning af bleen omkring bærerens ben.  \r\n\r\n</P>  \r\n\r\n<P>Fig.4 i det franske patentskrift viser endda tydeligt, at de elastiske  \r\n\r\n bånd rynker bleens sideflige rundt omkring bærerens lår. </P>  \r\n\r\n<P>Med hensyn til afstanden mellem de elastiske bånd og absorbenten er det  \r\n\r\n ikke afgørende, om netop de 19 mm fremgår af det franske patentskrift. Det  \r\n\r\n afgørende er derimod, om afstanden mellem de elastiske bånd og absorbenten er  \r\n\r\n tilstrækkelig til, at de elastiske bånd kan trække den uden for absorbenten  \r\n\r\n liggende rand ind til huden. Tegningerne i det franske patentskrift viser  \r\n\r\n klart, at der er en sådan rimelig afstand mellem de elastiske bånd og  \r\n\r\n absorbenten. </P>  \r\n\r\n<P>I øvrigt må den tilladelige minimumsafstand fuldt og helt afhænge af  \r\n\r\n materialernes egenskaber og ses derfor ikke uden videre at kunne fastlægges  \r\n\r\n generelt til netop 19 mm. </P>  \r\n\r\n<P>Deres bemærkninger i forbindelse med patentskriftets fig. 4 indebærer i  \r\n\r\n øvrigt, at det elastiske bånd skulle være fastgjort til bleen i ustrakt  \r\n\r\n tilstand, således at elasticiteten ikke kan udnyttes, hvilket forekommer  \r\n\r\n usandsynligt. Med hensyn til klæbebåndets afstand fra det elastiske bånd ses  \r\n\r\n ingen væsentlig forskel mellem, hvad der fremgår af ansøgningens og  \r\n\r\n patentskriftets tegninger, hvorfor der heller ikke kan være væsentlig forskel  \r\n\r\n med hensyn til tilbøjeligheden til, at bleen &#187;går op&#171; på ydersiden  \r\n\r\n af lårene. </P>  \r\n\r\n<P>Når henses til den fra de modholdte patentskrifter kendte teknik ses de  \r\n\r\n uselvstændige krav ud over det i krav 1 angivne kun at omhandle for en  \r\n\r\n fagmand nærliggende dimensioneringer, placeringer og udformninger af det  \r\n\r\n elastiske organ og sideklapperne på grundlag af de anatomiske forhold og det  \r\n\r\n fastlagte materialevalg.' </P>  \r\n\r\n<P>Denne afgørelse har ansøgeren ved skrivelse af 5. december 1983 indbragt  \r\n\r\n for patentankenævnet. </P>  \r\n\r\n<P>I skrivelse af 10. april 1984 har ansøgeren nedlagt påstand om, at den  \r\n\r\n påklagede afgørelse omstødes, således at den af direktoratet optages til  \r\n\r\n fortsat behandling på grundlag af fremlæggelsesskriftets krav, dog at krav 1  \r\n\r\n ændres til følgende: </P>  \r\n\r\n<P>&#187;Engangsble med et bagsidelag, et overlejret halvstift, absorberende  \r\n\r\n legeme, som i det væsentlige er holdt på plads i forhold til bagsidelaget,  \r\n\r\n samt en sideklap, der strækker sig udefter fra og langs hver sidekant på det  \r\n\r\n absorberende legeme, en forsidedel, en bagsidedel og et skridtområde, der i  \r\n\r\n det væsentlige er koncentreret omkring forbindelseslinien mellem de to  \r\n\r\n områder, der dannes, og hvor den forreste og bageste ende af områderne er  \r\n\r\n stort set parallelle, k e n d e t e g n e t ved, at hver sideklap (25,53,58)  \r\n\r\n er fleksibel og har et elastisk organ (24,47,57), som er fastgjort til  \r\n\r\n sideflappen i en lineært sammentrækkelig tilstand på en sådan måde, at der  \r\n\r\n tilvejebringes en elastisk sammentrækningslinie gennem sideklappen  \r\n\r\n (25,53,58), langs hvilken det elastiske organ (26,47,57) vil have tendens til  \r\n\r\n at trække sig sammen og rynke sideklappen (25,53,58), og at den elastiske  \r\n\r\n sammentrækningslinie ligger i en afstand af mindst ca. 19 mm fra sidekanten  \r\n\r\n (41,48,59) af det halvstive absorberende legeme (24,46,56) i det mindste et  \r\n\r\n sted indenfor bleens skridtområde.&#171; </P>  \r\n\r\n<P>Ansøgeren har herved navnlig anført, at opfindelsen er bygget på den  \r\n\r\n erkendelse, at såfremt sideflapperne er fleksible, og der til hver sideflap  \r\n\r\n fastgøres et elastisk organ, som søger at rynke sideflappen i en lineær zone,  \r\n\r\n der ligger i en sådan afstand fra sidekanten af det væskeabsorberende legeme,  \r\n\r\n vil der, selv under kraftige benbevægelser, ikke opstå mellemrum mellem bleen  \r\n\r\n i rynkezonerne og barnets ben. ... </P>  \r\n\r\n<P>Omfattende forsøg har vist, at afstanden fra sidekanten af det  \r\n\r\n væskeabsorberende legeme til det elastisk sammentrækkelige organ skal være  \r\n\r\n mindst 19 mm i skridtzonen for at opnå en fleksibel muffe, der slutter tæt  \r\n\r\n til barnets lår. </P>  \r\n\r\n<P>Med hensyn til det modholdte franske patentskrift har ansøgeren anført, at  \r\n\r\n dette på afgørende punkter er så uklart formuleret, at det er vanskeligt at  \r\n\r\n forstå, hvori opfindelsen består. </P>  \r\n\r\n<P>Indsigeren har påstået stadfæstelse, navnlig under henvisning til det  \r\n\r\n modholdte franske patent. </P>  \r\n\r\n<P>Nævnet har behandlet sagen i sit møde den 6. maj 1985. </P>  \r\n\r\n<P>For klageren mødte ingeniør Kyed med Mr. Gibson. </P>  \r\n\r\n<P>For indsigeren mødte magister Kjerulf Petersen med ingeniør Per Erik  \r\n\r\n Jonsson og ingeniør Hans Ivar Eriksson. </P>  \r\n\r\n<P>Ingeniør Kyed foreviste to videofilm til illustration af den påberåbte  \r\n\r\n opfindelse og gjorde gældende, at den indeholder træk, som ikke var kendt på  \r\n\r\n fremlæggelsestidspunktet. Der er tale om en væsentlig teknisk effekt, og  \r\n\r\n kravene til såvel nyhed som opfindelseshøjde er opfyldte. </P>  \r\n\r\n<P>Magister Kjerulf Petersen anførte, at der vel er en effekt i at indlægge  \r\n\r\n elastik i sideklappen på eengangsbleen, men at dette ikke adskiller sig  \r\n\r\n væsentligt fra kendt teknik, og at valget af mindst 19 mm ikke indebærer  \r\n\r\n nogensandsynlig teknisk virkning. </P>  \r\n\r\n<P>Nævnet skal udtale: </P>  \r\n\r\n<P>Af de af direktoratet anførte grunde, og idet det for nævnet anførte ikke  \r\n\r\n findes at kunne føre til andet resultat </P>  \r\n\r\n<P>bestemmes: </P>  \r\n\r\n<P>Den påklagede afgørelse stadfæstes. </P>  \r\n\r\n<PRE>  \r\n\r\n J. Beyer.         Grønning-Nielsen.           E. Franck.  \r\n\r\n         P.G. Jensen.            P. Terndrup Pedersen.  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19856032825"
        },
        {
            "displayName": "Entydig dokumentidentifikation",
            "displayValue": "CA005798"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60328"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "25/06/1985"
        },
        {
            "displayName": "Administrerende myndighed",
            "displayValue": "Patentankenævnet"
        },
        {
            "displayName": "Ressortministeriets journalnummer",
            "displayValue": "P 22/83"
        },
        {
            "displayName": "Stikord",
            "displayValue": "NYHEDSKRAV., OPFINDELSESHØJDE, PATENTER"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}