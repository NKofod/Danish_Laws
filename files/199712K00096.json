{
    "id": 111926,
    "title": "1997 LSF 96   FORSLAG TIL LOV OM INDGÅELSE AF TO TILLÆGSAFTALER TIL DEN   DANSK-GRØNLANDSKE DOBBELTBESKATNINGSAFTALE ",
    "documentTypeId": "400",
    "isSagsforlobPeriodValid": false,
    "shortName": "1997/1 LSF 96",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 96 </P>  \r\n\r\n<P></P>  \r\n\r\n<P>Forslag til Lov om indgåelse af to tillægsaftaler til den  \r\n\r\n dansk-grønlandske dobbeltbeskatningsaftale </P>  \r\n\r\n<P></P>  \r\n\r\n<P>Fremsat af skatteministeren (Carsten Koch) </P>  \r\n\r\n<P></P>  \r\n\r\n<P>den 20. november 1997 </P>  \r\n\r\n<P></P>  \r\n\r\n<P>Vedtaget ved tredjebehandling den 16. december 1997 </P>  \r\n\r\n<P></P>  \r\n\r\n<P><a href=\"document.aspx?accn=A19970110330\"> Lov nr. 1103 af 29/12/1997</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1.</B> Tillægsaftale af 31. august 1997 til den mellem den danske  \r\n\r\n regering og det grønlandske landsstyre indgåede aftale af 18. oktober 1979  \r\n\r\n til undgåelse af dobbeltbeskatning, for så vidt angår indkomst- og  \r\n\r\n formueskat, samt om bistand i skattesager kan tiltrædes. Tillægsaftalen er  \r\n\r\n optaget som bilag 1 til denne lov. </P>  \r\n\r\n<P> <I>Stk. 2.</I> Tillægsaftalen træder i kraft og finder anvendelse i  \r\n\r\n Danmark efter tillægsaftalens artikel 3. </P>  \r\n\r\n<P> <B>§ 2.</B> Tillægsaftale af 31. august 1997 til den mellem den danske  \r\n\r\n regering og det grønlandske landsstyre indgåede aftale af 21. august 1990 i  \r\n\r\n henhold til artikel 24 i dobbeltbeskatningsaftalen kan tiltrædes.  \r\n\r\n Tillægsaftalen er optaget som bilag 2 til denne lov. </P>  \r\n\r\n<P> <I>Stk. 2.</I> Tillægsaftalen træder i kraft og finder anvendelse i  \r\n\r\n Danmark efter tillægsaftalens bestemmelse herom. </P>  \r\n\r\n<P> <B>§ 3.</B> I lov nr. 374 af 14. juni 1995 om tilskud til Grønlands  \r\n\r\n hjemmestyre affattes <I>§ 4</I> således: </P>  \r\n\r\n<P>&#187; <B>§ 4.</B> Den danske statskasse yder kompensation til Grønlands  \r\n\r\n hjemmestyre i overensstemmelse med indholdet i den den 21. august 1990  \r\n\r\n indgåede aftale i henhold til artikel 24 i den mellem den danske regering og  \r\n\r\n det grønlandske landsstyre indgåede aftale af 18. oktober 1979 til undgåelse  \r\n\r\n af dobbeltbeskatning, for så vidt angår indkomst- og formueskat, samt om  \r\n\r\n bistand i skattesager, således som aftalen af 21. august 1990 er ændret ved  \r\n\r\n tillægsaftale af 31. august 1997.&#171; </P>  \r\n\r\n<P> <B>§ 4.</B> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <B>§ 5.</B> Loven gælder ikke for Færøerne og Grønland. </P>  \r\n\r\n<P> <B>Bilag 1</B>  </P>  \r\n\r\n<P> <B>Tillægsaftale til den dansk-grønlandske dobbeltbeskatningsaftale</B>  \r\n\r\n</P>  \r\n\r\n<P>Tillægsaftale til den mellem den danske regering og det grønlandske  \r\n\r\n landsstyre indgåede aftale af 18. oktober 1979 til undgåelse af  \r\n\r\n dobbeltbeskatning, for så vidt angår indkomst- og formueskat, samt om bistand  \r\n\r\n i skattesager. </P>  \r\n\r\n<P>Den danske regering og Grønlands landsstyre er - foranlediget af ønsket om  \r\n\r\n at indgå en tillægsaftale til aftalen af 18. oktober mellem den danske  \r\n\r\n regering og Grønlands landsstyre - blevet enige om følgende: </P>  \r\n\r\n<P>Artikel 1 </P>  \r\n\r\n<P>I <I>artikel 10</I> indsættes som <I>stk. 4:</I>  </P>  \r\n\r\n<P>&#187;4. Uanset artikel 4, stk. 3, kan udbytte fra et selskab, der er  \r\n\r\n registreret i den ene del af riget, beskattes i denne del af riget. Hvis  \r\n\r\n udbyttemodtageren er bosat i den del af riget, hvor selskabet er registreret,  \r\n\r\n kan udbyttet kun beskattes i denne del af riget. Det udbetalende selskab er  \r\n\r\n kun indeholdelsespligtig til den del af riget, hvor det er registreret.&#171;  \r\n\r\n</P>  \r\n\r\n<P>Artikel 2 </P>  \r\n\r\n<P>I <I>artikel 16</I> indsættes som <I>2. pkt.:</I>  </P>  \r\n\r\n<P>&#187;Uanset artikel 4, stk. 3, kan honorarer m.v. som nævnt i 1. pkt.,  \r\n\r\n til en person, der er bosat i den ene del af riget, fra et selskab, der er  \r\n\r\n registreret i den anden del af riget, beskattes i den anden del af riget.  \r\n\r\n Hvis modtageren af honoraret m.v. er bosat i den del af riget, hvor selskabet  \r\n\r\n er registreret, kan honoraret m.v. kun beskattes i denne del af riget. Det  \r\n\r\n udbetalende selskab er kun indeholdelsespligtigt til den del af riget, hvor  \r\n\r\n det er registreret.&#171; </P>  \r\n\r\n<P>Artikel 3 </P>  \r\n\r\n<P> <I>Stk. 1</I> . Denne tillægsaftale træder i kraft den dag, som begge  \r\n\r\n parter har undertegnet den. </P>  \r\n\r\n<P> <I>Stk. 2.</I> Tillægsaftalen skal dog tidligst træde i kraft den dag,  \r\n\r\n hvor det danske Folketing vedtager den lovgivning, som tillægsaftalen måtte  \r\n\r\n give den danske regering grund til at foreslå. </P>  \r\n\r\n<P> <I>Stk. 3.</I> Tillægsaftalen finder anvendelse fra 31. august 1997. </P>  \r\n\r\n<P>Artikel 4 </P>  \r\n\r\n<P>Denne tillægsaftale skal forblive i kraft, så længe aftalen af 18. oktober  \r\n\r\n 1979 er i kraft. </P>  \r\n\r\n<P>Til bekræftelse heraf har de undertegnede underskrevet denne  \r\n\r\n tillægsaftale. </P>  \r\n\r\n<P>Udfærdiget i Ilulissat den 31. august 1997 i et eksemplar på dansk og et  \r\n\r\n eksemplar på grønlandsk, hvilke tekster har lige gyldighed. </P>  \r\n\r\n<P>For den danske regering </P>  \r\n\r\n<P>Carsten Koch </P>  \r\n\r\n<P>For det grønlandske landsstyre </P>  \r\n\r\n<P>Daniel Skifte </P>  \r\n\r\n<P> <B>Bilag 2</B>  </P>  \r\n\r\n<P> <B>Tillægsaftale til den mellem den danske regering og det grønlandske  \r\n\r\n landsstyre indgåede aftale af 21. august 1990 i henhold til artikel 24 i  \r\n\r\n dobbeltbeskatningsaftalen</B>  </P>  \r\n\r\n<P> <I>Afsnit II</I> affattes således: </P>  \r\n\r\n<P>&#187;Dagpenge og rejsegodtgørelse, der udbetales fra staten og danske  \r\n\r\n kommuner i forbindelse med udførelsen af offentlige hverv omfattet af  \r\n\r\n ligningslovens § 9, stk. 5, 2. pkt., kan kun beskattes i Danmark.&#171; </P>  \r\n\r\n<P> <I>Afsnit III</I> affattes således: </P>  \r\n\r\n<P>&#187;Grønland kompenseres for tilbagetræden fra beskatning på  \r\n\r\n pensionsområdet som nævnt i afsnit I ved årligt at modtage et beløb på 16,1  \r\n\r\n mio. kr. </P>  \r\n\r\n<P>Der ydes ligeledes kompensation for tilbagetræden fra beskatning af  \r\n\r\n dagpenge og rejsegodtgørelse som nævnt i afsnit II ved årligt at modtage et  \r\n\r\n beløb svarende til 2,4 mio. kr. Beløbet for 1999 udgør dog 2,8 mio. kr. </P>  \r\n\r\n<P>De ovennævnte beløb reguleres fra 1999 med en procent, der svarer til den  \r\n\r\n gennemsnitlige pris- og lønregulering på statens driftsbudget for det  \r\n\r\n pågældende år.&#171; </P>  \r\n\r\n<P> <I>Ikrafttrædelse</I>  </P>  \r\n\r\n<P>Denne tillægsaftale træder i kraft den dag, som begge parter undertegner  \r\n\r\n den. Tillægsaftalen træder dog tidligst i kraft den dag, hvor det danske  \r\n\r\n Folketing vedtager den lovgivning, som tillægsaftalen måtte give den danske  \r\n\r\n regering anledning til at foreslå. Tillægsaftalen har virkning fra den 1.  \r\n\r\n januar 1999. Dog har afsnit II som affattet i denne aftale først virkning fra  \r\n\r\n og med den 1. oktober 1999. </P>  \r\n\r\n<P>Ilulissat, den 31. august 1997 </P>  \r\n\r\n<P>For den danske regering </P>  \r\n\r\n<P>Carsten Koch </P>  \r\n\r\n<P>For det grønlandske landsstyre </P>  \r\n\r\n<P>Daniel Skifte </P>  \r\n\r\n<P>Oprindeligt fremsat forslag </P>  \r\n\r\n<P> <B></B> <I>§ 1.</I>  Tillægsaftale af 31. august 1997 til den mellem den  \r\n\r\n danske regering og det grønlandske landsstyre indgåede aftale af 18. oktober  \r\n\r\n 1979 til undgåelse af dobbeltbeskatning, for så vidt angår indkomst- og  \r\n\r\n formueskat, samt om bistand i skattesager, kan tiltrædes. Tillægsaftalen er  \r\n\r\n optaget som bilag 1 til denne lov. </P>  \r\n\r\n<P> <B></B> <I>Stk. 2.</I>  Tillægsaftalen træder i kraft og finder  \r\n\r\n anvendelse i Danmark efter tillægsaftalens artikel 3. </P>  \r\n\r\n<P> <B></B> <I>§ 2.</I>  Tillægsaftale af 31. august 1997 til den mellem den  \r\n\r\n danske regering og det grønlandske landsstyre indgåede aftale af 21. august  \r\n\r\n 1990 i henhold til artikel 24 i dobbeltbeskatningsaftalen kan tiltrædes.  \r\n\r\n Tillægsaftalen er optaget som bilag 2 til denne lov. </P>  \r\n\r\n<P> <B></B> <I>Stk. 2.</I>  Tillægsaftalen træder i kraft og finder  \r\n\r\n anvendelse i Danmark efter tillægsaftalens bestemmelse herom. </P>  \r\n\r\n<P> <B></B> <I>§ 3.</I>  I lov nr. 374 af 14. juni 1995 om tilskud til  \r\n\r\n Grønlands hjemmestyre affattes <B></B> <I>§ 4</I>  således: </P>  \r\n\r\n<P>&#187; <B></B> <I>§ 4.</I>  Den danske statskasse yder kompensation til  \r\n\r\n Grønlands hjemmestyre i overensstemmelse med indholdet i den den 21. august  \r\n\r\n 1990 indgåede aftale i henhold til artikel 24 i den mellem den danske  \r\n\r\n regering og det grønlandske landsstyre indgåede aftale af 18. oktober 1979  \r\n\r\n til undgåelse af dobbeltbeskatning, for så vidt angår indkomst- og  \r\n\r\n formueskat, samt om bistand i skattesager, således som aftalen af 21. august  \r\n\r\n 1990 er ændret ved tillægsaftale af 31. august 1997.&#171; </P>  \r\n\r\n<P> <B></B> <I>§ 4.</I>  Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <B></B> <I>§ 5.</I>  Loven gælder ikke for Færøerne og Grønland. </P>  \r\n\r\n<P> <B>Bilag 1</B>  </P>  \r\n\r\n<P> <B>Tillægsaftale til den dansk-grønlandske dobbeltbeskatningsaftale</B>  \r\n\r\n</P>  \r\n\r\n<P>Tillægsaftale til den mellem den danske regering og det grønlandske  \r\n\r\n landsstyre indgåede aftale af 18. oktober 1979 til undgåelse af  \r\n\r\n dobbeltbeskatning for så vidt angår indkomst- og formueskat samt om bistand i  \r\n\r\n skattesager. </P>  \r\n\r\n<P>Den danske regering og Grønlands landsstyre er - foranlediget af ønsket om  \r\n\r\n at indgå en tillægsaftale til aftalen af 18. oktober mellem den danske  \r\n\r\n regering og Grønlands landsstyre - blevet enige om følgende: </P>  \r\n\r\n<P>Artikel 1 </P>  \r\n\r\n<P>I <B></B> <I>artikel 10</I>  indsættes som stykke 4: </P>  \r\n\r\n<P>&#187;4. Uanset artikel 4, stk. 3, kan udbytte fra et selskab, der er  \r\n\r\n registreret i den ene del af riget, beskattes i denne del af riget. Hvis  \r\n\r\n udbyttemodtageren er bosat i den del af riget, hvor selskabet er registreret,  \r\n\r\n kan udbyttet kun beskattes i denne del af riget. Det udbetalende selskab er  \r\n\r\n kun indeholdelsespligtig til den del af riget, hvor det er registreret.&#171;  \r\n\r\n</P>  \r\n\r\n<P>Artikel 2 </P>  \r\n\r\n<P>I <B></B> <I>artikel 16</I>  indsættes som 2. punktum: </P>  \r\n\r\n<P>&#187;Uanset artikel 4, stk. 3, kan honorarer mv. som nævnt i 1. punktum,  \r\n\r\n til en person, der er bosat i den ene del af riget, fra et selskab, der er  \r\n\r\n registreret i den anden del af riget, beskattes i den anden del af riget.  \r\n\r\n Hvis modtageren af honoraret mv. er bosat i den del af riget, hvor selskabet  \r\n\r\n er registreret, kan honoraret mv. kun beskattes i denne del af riget. Det  \r\n\r\n udbetalende selskab er kun indeholdelsespligtig til den del af riget, hvor  \r\n\r\n det er registreret.&#171; </P>  \r\n\r\n<P>Artikel 3 </P>  \r\n\r\n<P> <B></B> <I>Stk. 1</I>  . Denne tillægsaftale træder i kraft den dag, som  \r\n\r\n begge parter har undertegnet den. </P>  \r\n\r\n<P> <B></B> <I>Stk. 2.</I>  Tillægsaftalen skal dog tidligst træde i kraft  \r\n\r\n den dag, hvor det danske Folketing vedtager den lovgivning, som  \r\n\r\n tillægsaftalen måtte give den danske regering grund til at foreslå. </P>  \r\n\r\n<P> <B></B> <I>Stk. 3.</I>  Tillægsaftalen finder anvendelse fra 31. august  \r\n\r\n 1997. </P>  \r\n\r\n<P>Artikel 4 </P>  \r\n\r\n<P>Denne tillægsaftale skal forblive i kraft, så længe aftalen af 18. oktober  \r\n\r\n 1979 er i kraft. </P>  \r\n\r\n<P>Til bekræftelse heraf har de undertegnede underskrevet denne  \r\n\r\n tillægsaftale. </P>  \r\n\r\n<P>Udfærdiget i Ilulissat den 31. august 1997 i et eksemplar på dansk og et  \r\n\r\n eksemplar på grønlandsk, hvilke tekster har lige gyldighed. </P>  \r\n\r\n<P>For den danske regering </P>  \r\n\r\n<P>Carsten Koch </P>  \r\n\r\n<P>For det grønlandske landsstyre </P>  \r\n\r\n<P>Daniel Skifte </P>  \r\n\r\n<P> <B>Bilag 2</B>  </P>  \r\n\r\n<P> <B>Tillægsaftale til den mellem den danske regering og det grønlandske  \r\n\r\n landsstyre indgåede aftale af 21. august 1990 i henhold til artikel 24 i  \r\n\r\n dobbeltbeskatningsaftalen</B>  </P>  \r\n\r\n<P>Afsnit II affattes således: </P>  \r\n\r\n<P>&#187;Dagpenge og rejsegodtgørelse, der udbetales fra staten og danske  \r\n\r\n kommuner i forbindelse med udførelsen af offentlige hverv omfattet af  \r\n\r\n ligningslovens § 9, stk. 5, 2. pkt., kan kun beskattes i Danmark.&#171; </P>  \r\n\r\n<P>Afsnit III affattes således: </P>  \r\n\r\n<P>&#187;Grønland kompenseres for tilbagetræden fra beskatning på  \r\n\r\n pensionsområdet som nævnt i afsnit I ved årligt at modtage et beløb på 16,1  \r\n\r\n mill. kr. </P>  \r\n\r\n<P>Der ydes ligeledes kompensation for tilbagetræden fra beskatning af  \r\n\r\n dagpenge og rejsegodtgørelse som nævnt i afsnit II ved årligt at modtage et  \r\n\r\n beløb svarende til 2,4 mill. kr. Beløbet for 1999 udgør dog 2,8 mill. kr.  \r\n\r\n</P>  \r\n\r\n<P>De ovennævnte beløb reguleres fra 1999 med en procent, der svarer til den  \r\n\r\n gennemsnitlige pris- og lønregulering på statens driftsbudget for det  \r\n\r\n pågældende år.&#171; </P>  \r\n\r\n<P> <I>Ikrafttrædelse</I>  </P>  \r\n\r\n<P>Denne tillægsaftale træder i kraft den dag, som begge parter undertegner  \r\n\r\n den. Tillægsaftalen træder dog tidligst i kraft den dag, hvor det danske  \r\n\r\n Folketing vedtager den lovgivning, som tillægsaftalen måtte give den danske  \r\n\r\n regering anledning til at foreslå. Tillægsaftalen har virkning fra den 1.  \r\n\r\n januar 1999. Dog har afsnit II som affattet i denne aftale først virkning fra  \r\n\r\n og med den 1. oktober 1999. </P>  \r\n\r\n<P>Ilulissat, den 31. august 1997 </P>  \r\n\r\n<P>For den danske regering </P>  \r\n\r\n<P>Carsten Koch </P>  \r\n\r\n<P>For det grønlandske landsstyre </P>  \r\n\r\n<P>Daniel Skifte </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Lovforslaget går for det første ud på at bemyndige regeringen til at  \r\n\r\n tiltræde en tillægsaftale om ændring af den dansk-grønlandske  \r\n\r\n dobbeltbeskatningsaftale. </P>  \r\n\r\n<P>Tillægsaftalen ændrer dobbeltbeskatningaftalens regler for beskatning af  \r\n\r\n udbytte og bestyrelseshonorarer, der udbetales af et selskab, som er  \r\n\r\n registreret i den ene del af riget, men som har sin virkelige ledelse i den  \r\n\r\n anden del af riget. Ændringen sikrer, at udbyttet, henholdsvis honoraret, kan  \r\n\r\n beskattes i den del af riget, hvor selskabet er registreret. </P>  \r\n\r\n<P>Lovforslaget går for det andet ud på at bemyndige regeringen til at  \r\n\r\n tiltræde en tillægsaftale om ændring af en dansk-grønlandsk aftale fra 1990,  \r\n\r\n hvorefter Grønland skal undlade at beskatte forskellige pensioner og  \r\n\r\n dagpenge/rejsegodtgørelser, som udbetales fra Danmark til personer i  \r\n\r\n Grønland, og hvorefter Danmark kompenserer Grønland for denne tilbagetræden  \r\n\r\n fra beskatning. Tillægsaftalen går især ud på at regulere dette  \r\n\r\n kompensationsbeløb. </P>  \r\n\r\n<P>Lovforslaget medfører derfor også en ændring af lov nr. 374 af 14. juni  \r\n\r\n 1995 om tilskud til Grønlands hjemmestyre. </P>  \r\n\r\n<P>Lovforslaget har ikke <B></B> <I>EU-retlige aspekter</I>  . </P>  \r\n\r\n<P>Lovforslaget skønnes ikke at have nævneværdige <B></B> <I>erhvervsmæssige  \r\n\r\n konsekvenser</I>  . </P>  \r\n\r\n<P>Lovforslaget skønnes ikke at have nævneværdige <B></B> <I>administrative  \r\n\r\n konsekvenser</I>  . </P>  \r\n\r\n<P> <I>Provenumæssige virkninger</I>  </P>  \r\n\r\n<P>Den foreslåede ændring af dobbeltbeskatningsaftalen med hensyn til  \r\n\r\n beskatning af udbytter og bestyrelseshonorarer fra grønlandske selskaber, der  \r\n\r\n ledes fra Danmark, skønnes kun at have en meget begrænset provenumæssig  \r\n\r\n virkning. </P>  \r\n\r\n<P>For så vidt angår kompensationsbeløbet var dette oprindeligt fastsat på  \r\n\r\n grundlag af oplysninger om størrelsen af de indtægter, som indgik i den  \r\n\r\n grønlandske skatteansættelse for 1989, og som Grønland efter aftalen skulle  \r\n\r\n undlade at beskatte fra og med 1990. Som følge af at disse beløb ikke længere  \r\n\r\n bliver beskattet, bliver de heller ikke oplyst. Den løbende regulering af  \r\n\r\n kompensationsbeløbet er derfor sket på grundlag af et skøn over udviklingen  \r\n\r\n siden 1989, og dette skøn er efterhånden blevet meget usikkert.  \r\n\r\n Kompensationsbeløbet er for årene 1996 - 99 fastsat til 19 mill. kr. årligt.  \r\n\r\n</P>  \r\n\r\n<P>Efter den ny aftale modtager Grønland et årligt kompensationsbeløb på 16,1  \r\n\r\n mill. kr. for at undlade beskatning på pensionsomådet og et  \r\n\r\n kompensationsbeløb på 2,4 mill. kr. (for 1999 dog 2,8 mill. kr.) for at  \r\n\r\n undlade beskatning af dagpenge/rejsegodtgørelse. De to beløb afløser det  \r\n\r\n hidtil fastsatte kompensationsbeløb på 19 mill. kr. Lovforslaget er således  \r\n\r\n provenuneutralt. Begge beløb skal fra og med 1999 reguleres i  \r\n\r\n overensstemmelse med den gennemsnitlige pris- og lønregulering på statens  \r\n\r\n driftsbudget. </P>  \r\n\r\n<P> <I>Bemærkninger til lovforslagets enkelte bestemmelser</I>  </P>  \r\n\r\n<P> <I>Til § 1.</I>  </P>  \r\n\r\n<P>Efter lovforslagets § 1 bemyndiges regeringen til at tiltræde  \r\n\r\n tillægsaftalen til ændring af den dansk-grønlandske dobbeltbeskatningsaftale.  \r\n\r\n Tillægsaftalen er optaget som bilag 1 til lovforslaget, og dens bestemmelser  \r\n\r\n gennemgås nedenfor. </P>  \r\n\r\n<P> <I>Tillægsaftalens artikel 1.</I>  </P>  \r\n\r\n<P>Artikel 1 indsætter et nyt stykke i dobbeltbeskatningsaftalens artikel 10,  \r\n\r\n stk. 4, om udbytte, som udbetales af et selskab, der er registreret i en del  \r\n\r\n af riget, men har effektiv ledelse i den anden del af riget. Stk. 4 skal  \r\n\r\n sikre, at Grønland kan beskatte udbytte, som en person eller et selskab i  \r\n\r\n Danmark modtager fra et selskab, der er registreret i Grønland, men har  \r\n\r\n effektiv ledelse i Danmark. </P>  \r\n\r\n<P>Hovedreglen i artikel 10, stk. 1, går ud på, at når et selskab, der er  \r\n\r\n bosat i en del af riget, udbetaler udbytte til en person, der er bosat i den  \r\n\r\n anden del af riget, kan udbyttet både beskattes i den del af riget, hvor  \r\n\r\n selskabet er bosat, og i den del af riget, hvor udbyttemodtager er bosat.  \r\n\r\n</P>  \r\n\r\n<P>Et selskab anses for at være bosat i en del af riget, hvis det i henhold  \r\n\r\n til lovgivningen i denne del af riget er fuldt skattepligtigt der, jf.  \r\n\r\n dobbeltbeskatningsaftalens artikel 4, stk. 1. Hvis både Danmark og Grønland  \r\n\r\n beskatter et selskab som fuldt skattepligtigt, skal selskabet anses for at  \r\n\r\n være bosat i den del af riget, hvor det har sin virkelige ledelse, jf.  \r\n\r\n artikel 4, stk. 3. </P>  \r\n\r\n<P>Lov nr. 312 af 17. maj 1995 om ændring af forskellige skattelove  \r\n\r\n (International beskatning) udvidede de danske regler om fuld skattepligt for  \r\n\r\n selskaber og foreninger mv. Efter den ny regel i selskabsskattelovens § 1,  \r\n\r\n stk. 7 (som nu er stk. 6) er et selskab mv. fuldt skattepligtigt her i  \r\n\r\n landet, hvis det har virkelig ledelse her i landet, uanset hvor det er  \r\n\r\n registreret. </P>  \r\n\r\n<P>Den ny regel i selskabsskatteloven medfører, at et selskab, der er  \r\n\r\n registreret i Grønland, men har sin virkelige ledelse i Danmark, nu både er  \r\n\r\n fuldt skattepligtigt til Grønland og til Danmark. Tidligere var det kun fuldt  \r\n\r\n skattepligtigt til Grønland. </P>  \r\n\r\n<P>Ved anvendelsen af dobbeltbeskatningsaftalen anses selskabet for alene at  \r\n\r\n være bosat i Danmark, hvor det har sin virkelige ledelse, jf. aftalens  \r\n\r\n artikel 4, stk. 3. </P>  \r\n\r\n<P>Når selskabet udbetaler udbytte, kan Danmark således beskatte udbyttet,  \r\n\r\n jf. artikel 10, stk. 1, idet udbyttet udbetales fra et selskab, bosat i  \r\n\r\n Danmark. Tidligere var selskabet bosat i Grønland, og efter artikel 10, stk.  \r\n\r\n 1, kunne Grønland derfor beskatte udbyttet. </P>  \r\n\r\n<P>Efter artikel 10, stk. 1, kan udbyttet også beskattes i den del af riget,  \r\n\r\n hvor udbyttemodtageren er bosat. </P>  \r\n\r\n<P>Hvis selskabet udbetaler udbytte til en person, der er bosat i Danmark, er  \r\n\r\n Grønland helt afskåret fra at beskatte udbyttet, idet både selskab og  \r\n\r\n udbyttemodtager er bosat i Danmark. </P>  \r\n\r\n<P>Ændringen af den danske selskabsskattelov forhindrer ikke, at Grønland  \r\n\r\n beskatter overskuddet i et selskab, som er registreret i Grønland, men som  \r\n\r\n har sin virkelige ledelse i Danmark. I overensstemmelse med grønlandsk  \r\n\r\n lovgivning kan Grønland fortsat beskatte selskabet som fuldt skattepligtig af  \r\n\r\n den del af selskabets overskud, der stammer fra virksomhed i et fast  \r\n\r\n driftssted i Grønland. </P>  \r\n\r\n<P>De grønlandske skatteregler medfører, at et grønlandsk fuldt  \r\n\r\n skattepligtigt selskab får fradrag for udloddet udbytte. Fradragsretten er  \r\n\r\n begrundet med, at Grønland beskatter udbytte, der udbetales af grønlandske  \r\n\r\n selskaber. </P>  \r\n\r\n<P>Som nævnt medfører samspillet mellem de grønlandske skatteregler, den  \r\n\r\n dansk-grønlandske dobbeltbeskatningsaftale og de ny danske skatteregler, at  \r\n\r\n Grønland giver fradrag for udbytter, der udloddes af et selskab, registreret  \r\n\r\n i Grønland, men med virkelig ledelse i Danmark, uanset at Grønland ikke kan  \r\n\r\n beskatte udbyttet, når udbyttemodtageren er bosat i Danmark. </P>  \r\n\r\n<P>For at afhjælpe denne situation har den danske regering accepteret en  \r\n\r\n undtagelse til artikel 10 i den dansk-grønlandske dobbeltbeskatningsaftale,  \r\n\r\n der sikrer, at Grønland fortstat kan beskatte udbytte, der udbetales af et  \r\n\r\n selskab, der er registreret i Grønland, men har virkelig ledelse i Danmark.  \r\n\r\n</P>  \r\n\r\n<P> <I>Tillægsaftalens artikel 2.</I>  </P>  \r\n\r\n<P>Artikel 16 i den dansk-grønlandske dobbeltbeskatningsaftale går ud på, at  \r\n\r\n bestyrelseshonorarer og lignende vederlag, som oppebæres af en person, der er  \r\n\r\n bosat i den ene del af riget, i hans egenskab af medlem af en bestyrelse  \r\n\r\n eller andet lignende organ i et selskab, der er bosat i den anden del af  \r\n\r\n riget, kan beskattes i den anden del af riget. </P>  \r\n\r\n<P>Ændringen af den danske selskabsskattelov, som omtalt ovenfor, har også  \r\n\r\n medført, at Grønland ikke længere kan beskatte bestyrelseshonorarer mv., som  \r\n\r\n udbetales til en person, bosat i Danmark, af et selskab med registrering i  \r\n\r\n Grønland, men virkelig ledelse i Danmark. </P>  \r\n\r\n<P>For at afhjælpe denne situation har den danske regering accepteret en  \r\n\r\n undtagelse til artikel 16 i den dansk-grønlandske dobbeltbeskatningsaftale,  \r\n\r\n der sikrer, at Grønland fortsat kan beskatte bestyrelseshonorarer i disse  \r\n\r\n tilfælde. </P>  \r\n\r\n<P> <I>Tillægsaftalens artikel 3.</I>  </P>  \r\n\r\n<P>Tillægsaftalen finder anvendelse på udbytter og honorarer, der udbetales  \r\n\r\n fra og med den 31. august 1997, hvor tillægsaftalen blev underskrevet. I  \r\n\r\n forbindelse med underskrivelsen blev der udsendt en pressemeddelelse, hvor  \r\n\r\n der blev orienteret om de ændrede regler. </P>  \r\n\r\n<P> <I>Til § 2 og § 3.</I>  </P>  \r\n\r\n<P>Den danske regering og Grønlands landsstyre indgik den 21 august 1990 en  \r\n\r\n aftale, hvorefter Grønland accepterede at undlade at beskatte personer i  \r\n\r\n Grønland af forskellige indtægter fra Danmark, og hvorefter Danmark  \r\n\r\n accepterede at kompensere Grønland for provenutabet ved at undlade  \r\n\r\n beskatning. Lov nr. 374 af 14. juni 1995 om tilskud til Grønlands hjemmestyre  \r\n\r\n har i § 4 en regel om dette kompensationsbeløb. </P>  \r\n\r\n<P>Aftalen af 21. august 1990 ændres nu ved en tillægsaftale af 31. august  \r\n\r\n 1997, der er optaget som bilag 2 til lovforslagets bemærkninger. </P>  \r\n\r\n<P>Formålet med aftalen af 21. august 1990 var at løse nogle særlige  \r\n\r\n skattemæssige problemer, som opstod på grund af forskelle i den danske og den  \r\n\r\n grønlandske skattelovgivning. I en række år gav dette anledning til nogle  \r\n\r\n beskatningskonflikter, der især var følelige for udsendte fra Danmark,  \r\n\r\n herunder offentligt ansatte. Efter aftalen træder Grønland tilbage fra  \r\n\r\n beskatning af disse indtægter. Danmark yder til gengæld kompensation for det  \r\n\r\n grønlandske provenutab. </P>  \r\n\r\n<P>Afsnit I i aftalen af 21. august 1990 går ud på, at Grønland undlader at  \r\n\r\n beskatte løbende rentetilskrivninger til pensionsopsparinger i danske  \r\n\r\n pengeinstitutter m.fl. Ved grønlandsk beskatning ses der endvidere bort fra  \r\n\r\n arbejdsgiverens bidrag til visse pensionsordninger, som er obligatoriske for  \r\n\r\n den ansatte, og som var etableret inden udsendelse til Grønland. Endelig  \r\n\r\n undlader Grønland at beskatte visse pensions- og forsikringsordninger, der  \r\n\r\n ophæves i utide. </P>  \r\n\r\n<P>Afsnit II går ud på, at dagpenge og rejsegodtgørelse, der udbetales fra  \r\n\r\n staten og danske kommuner i forbindelse med udførelse af offentlige hverv,  \r\n\r\n som anført i statsskattelovens § 5 d, jf. ligningslovens § 9, stk. 8, kun kan  \r\n\r\n beskattes i Danmark i de to første år, i hvilke personen oppebærer disse  \r\n\r\n ydelser under ophold i Grønland. </P>  \r\n\r\n<P>Afsnit III går ud på, at Danmark påtager sig at yde kompensation for det  \r\n\r\n grønlandske provenutab ved ikke at beskatte disse indtægter og ydelser.  \r\n\r\n Aftalen skal tages op til gennemgang hvert andet år, bl.a. med henblik på  \r\n\r\n regulering af kompensationsbeløbet. </P>  \r\n\r\n<P>Tillægsaftalen ændrer aftalen af 21. august 1990 på to områder, nemlig  \r\n\r\n dels afsnit II om dagpenge og rejsegodtgørelse fra staten og danske kommuner,  \r\n\r\n dels afsnit III om kompensationsbeløbet. </P>  \r\n\r\n<P>Ændringen af afsnit II om dagpenge og rejsegodtgørelse fra staten og  \r\n\r\n danske kommuner hænger sammen med ændringerne af de danske regler om  \r\n\r\n skattefri rejsegodtgørelse mv. Statsskattelovens § 5 d blev ophævet ved lov  \r\n\r\n nr.1063 af 12. december 1996 om ændring af statsskatteloven, ligningsloven og  \r\n\r\n andre skattelove, og ved lov nr.452 af 10. juni 1997 om ændring af  \r\n\r\n ligningsloven blev der indsat en tidsgrænse, så dagpenge og rejsegodtgørelse  \r\n\r\n kun er skattefri ved ophold i udlandet på indtil 6 måneder. </P>  \r\n\r\n<P>Efter den ny affattelse af afsnit II er det alene Danmark, der kan  \r\n\r\n beskatte dagpenge og rejsegodtgørelser, der udbetales fra staten og danske  \r\n\r\n kommuner i forbindelse med udførelse af offentlige hverv, som er omfattet af  \r\n\r\n ligningslovens § 9, stk. 5, 2. pkt. Ændringen medfører, at Grønland kan  \r\n\r\n beskatte disse ydelser efter udløbet af den ny 6 måneders frist for dansk  \r\n\r\n skattefrihed. </P>  \r\n\r\n<P>Ændringen af afsnit II medfører ikke nogen begrænsninger i Danmarks  \r\n\r\n muligheder for den skattemæssige behandling af de dagpenge og  \r\n\r\n rejsegodtgørelser, der udbetales fra staten og danske kommuner. </P>  \r\n\r\n<P>Ændringen af afsnit III angår beregningen af det kompensationsbeløb, som  \r\n\r\n Grønland modtager for at undlade beskatning efter afsnit I og II.  \r\n\r\n Kompensationsbeløbet blev oprindeligt fastsat med udgangspunkt i den  \r\n\r\n opgørelse af det grønlandske skatteprovenu i 1989 fra de områder, hvor  \r\n\r\n Grønland efter aftalen skulle opgive sin beskatning. Opgørelsen skete bl.a.  \r\n\r\n på grundlag af oplysninger om de indkomstbeløb, der indgik i  \r\n\r\n skatteansættelsen for 1989. Der var således dengang tale om en sikker  \r\n\r\n fastsættelse af kompensationsbeløbet. </P>  \r\n\r\n<P>Med aftalen fra 1990 bortfaldt Grønlands beskatning af de pågældende  \r\n\r\n indkomster. Samtidig bortfaldt også indberetningen af de pågældende  \r\n\r\n indkomster. Den løbende fastsættelse af kompensationsbeløbet har siden bygget  \r\n\r\n på et skøn over udviklingen siden 1989, og dette skøn bliver mere og mere  \r\n\r\n usikkert. </P>  \r\n\r\n<P>Den ny affattelse af afsnit III medfører, at Grønland modtager et  \r\n\r\n kompensationsbeløb på 16,1 mill. kr. for at undlade beskatning på  \r\n\r\n pensionsomådet efter afsnit I og et kompensationsbeløb på 2,4 mill. kr. (for  \r\n\r\n 1999 dog 2,8 mill. kr.) for at undlade beskatning af  \r\n\r\n dagpenge/rejsegodtgørelse efter afsnit II. Begge beløb skal fra og med 1999  \r\n\r\n reguleres i overensstemmelse med den gennemsnitlige pris- og lønregulering på  \r\n\r\n statens driftsbudget. </P>  \r\n\r\n<P>Kompensationsbeløbet ydes som nævnt med hjemmel i § 4 i lov nr. 374 af 14.  \r\n\r\n juni 1995 om tilskud til Grønlands hjemmestyre. Da tillægsaftalen ændrer  \r\n\r\n beregningen af kompensationsbeløbet, skal der også ske en tilsvarende ændring  \r\n\r\n af § 4. </P>  \r\n\r\n<P> <B>§ 4</B>  </P>  \r\n\r\n<P>Loven træder i kraft dagen efter offentliggørelsen i Lovtidende. </P>  \r\n\r\n<P> <B>§ 5</B>  </P>  \r\n\r\n<P>Efter lovforslagets § 5 gælder loven ikke for Færøerne og Grønland, da  \r\n\r\n skatteforhold er undergivet hjemmestyrets kompetence i disse dele af riget.  \r\n\r\n</P>  \r\n\r\n<P>De to tillægsaftaler, der er nævnt i forslagets § 1 og § 2, omfatter  \r\n\r\n naturligvis også Grønland. </P>  \r\n\r\n<P>Lovforslaget går imidlertid ud på at tiltræde to tillægsaftaler, som den  \r\n\r\n danske regering har indgået med det grønlandske landsstyre. Denne tiltrædelse  \r\n\r\n kan naturligvis ikke ske på Grønlands vegne. </P>  \r\n\r\n<P>Skriftlig fremsættelse (20. november 1997) </P>  \r\n\r\n<P> <B>Skatteministeren</B> (Carsten Koch): </P>  \r\n\r\n<P>Jeg skal herved tillade mig at fremsætte: </P>  \r\n\r\n<P> <I>Forslag til lov om indgåelse af to tillægsaftaler til den  \r\n\r\n dansk-grønlandske dobbeltbeskatningsaftale.</I>  </P>  \r\n\r\n<P>(Lovforslag nr. L 96). </P>  \r\n\r\n<P>Lovforslaget går for det første ud på at bemyndige regeringen til at  \r\n\r\n tiltræde en tillægsaftale om ændring af den dansk-grønlandske  \r\n\r\n dobbeltbeskatningsaftale. </P>  \r\n\r\n<P>Tillægsaftalen ændrer dobbeltbeskatningaftalens regler for beskatning af  \r\n\r\n udbytte og bestyrelseshonorarer, der udbetales af et selskab, som er  \r\n\r\n registreret i den ene del af riget, men som har sin virkelige ledelse i den  \r\n\r\n anden del af riget. Ændringen sikrer, at udbyttet, henholdsvis honoraret, kan  \r\n\r\n beskattes i den del af riget, hvor selskabet er registreret. </P>  \r\n\r\n<P>Lovforslaget går for det andet ud på at bemyndige regeringen til at  \r\n\r\n tiltræde en tillægsaftale om ændring af en dansk-grønlandsk aftale fra 1990,  \r\n\r\n som blev indgået i henhold til dobbeltbeskatningsaftalen. Efter aftalen fra  \r\n\r\n 1990 skal Grønland skal undlade at beskatte forskellige pensioner og  \r\n\r\n dagpenge/rejsegodtgørelser, som udbetales fra Danmark til personer i  \r\n\r\n Grønland, og hvorefter Danmark kompenserer Grønland for denne tilbagetræden  \r\n\r\n fra beskatning. Tillægsaftalen går især ud på at regulere dette  \r\n\r\n kompensationsbeløb. </P>  \r\n\r\n<P>Lovforslaget medfører derfor også en ændring af lov nr. 374 af 14. juni  \r\n\r\n 1995 om tilskud til Grønlands hjemmestyre. </P>  \r\n\r\n<P>Lovforslaget skønnes ikke at have nævneværdige administrative eller  \r\n\r\n provenumæssige konsekvenser. </P>  \r\n\r\n<P>Idet jeg iøvrigt henviser til lovforslagets bemærkninger, skal jeg  \r\n\r\n anbefale forslaget til Folketingets velvillige behandling. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) indsat den gældende formulering  \r\n\r\n af den bestemmelse, der berøres af lovforslaget</I>  </P>  \r\n\r\n<P> <B>§ 3.</B> I lov nr. 374 af 14. juni 1995 om tilskud til Grønlands  \r\n\r\n hjemmestyre affattes § 4 således: </P>  \r\n\r\n<P>&#187; <B></B> <I>§ 4.</I>  Den danske statskasse yder kompensation til  \r\n\r\n Grønlands hjemmestyre i overensstemmelse med indholdet i den den 21. august  \r\n\r\n 1990 indgåede aftale i henhold til artikel 24 i den mellem den danske  \r\n\r\n regering og det grønlandske landsstyre indgåede aftale af 18. oktober 1979  \r\n\r\n til undgåelse af dobbeltbeskatning, for så vidt angår indkomst- og  \r\n\r\n formueskat, samt om bistand i skattesager, således som aftalen af 21. august  \r\n\r\n 1990 er ændret ved tillægsaftale af 31. august 1997.&#171;. </P>  \r\n\r\n<P> <B></B> <I>§ 4.</I>  Den danske statskasse yder kompensation til  \r\n\r\n Grønlands hjemmestyre i overensstemmelse med indholdet i den den 21. august  \r\n\r\n 1990 indgåede aftale i henhold til artikel 24 i den mellem den danske  \r\n\r\n regering og det grønlandske landsstyre indgåede aftale af 18. oktober 1979  \r\n\r\n til undgåelse af dobbeltbeskatning, for så vidt angår indkomst- og  \r\n\r\n formueskat, samt om bistand i skattesager. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "30/12/1997"
        },
        {
            "displayName": "Accession",
            "displayValue": "199712K00096"
        },
        {
            "displayName": "Entydig dokumentidentifikation",
            "displayValue": "CL008115"
        },
        {
            "displayName": "Dato for førstegangsindlæggelse",
            "displayValue": "30/12/1997"
        },
        {
            "displayName": "Dato for indlæggelse",
            "displayValue": "30/12/1997"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "96"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}