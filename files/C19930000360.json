{
    "id": 47086,
    "title": "Vejledning om dispensation for brug af sikkerhedssele (Til landets læger) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3 af 04/01/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om dispensation for brug af  \r\n\r\n sikkerhedssele </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til landets læger) </P>  \r\n\r\n<BR>  \r\n\r\n<P CLASS=PUNKT> <B>1.</B> Indledning </P>  \r\n\r\n<P>Ved en ændring af færdselslovens § 80 er der sket en udvidelse af  \r\n\r\n personkredsen, der er pligtige til at benytte sikkerhedssele, idet  \r\n\r\n bagsædepassagerer og børn over 3 år herefter også skal anvende  \r\n\r\n sikkerhedssele. Børn i alderen 3-7 år kan i stedet benytte barnestol. For så  \r\n\r\n vidt angår børn under 3 år henvises til Justitsministeriets bekendtgørelse af  \r\n\r\n 9. december 1992 om brug af sikkerhedsseler mv. </P>  \r\n\r\n<P>Justitsministeriet har ved ovennævnte bekendtgørelse fastsat bestemmelser  \r\n\r\n om fritagelse for pligten til at anvende sikkerhedssele. I medfør af  \r\n\r\n bekendtgørelsens § 5, stk. 1, fastsætter Sundhedsstyrelsen efter samråd med  \r\n\r\n Justitsministeriet retningslinier for dispensation motiveret af alvorlige  \r\n\r\n lægelige årsager. </P>  \r\n\r\n<P>Det fremgår af lovens forarbejder, at man på baggrund af  \r\n\r\n Færdselssikkerhedskommissionens betænkning, har ønsket at styrke brugen af  \r\n\r\n sikkerhedssele, og dispensation på grund af lægelige forhold skal derfor  \r\n\r\n gives under hensyn til lovens formål. Det må derfor ved afgørelsen af  \r\n\r\n grundlaget for dispensation nøje afvejes, om de gener, der anføres, er så  \r\n\r\n alvorlige, at de kan opveje den risiko for skader på fører og passager, som  \r\n\r\n en dispensation fra lovens påbud om selebrug kan medføre. </P>  \r\n\r\n<P CLASS=PUNKT> <B>2.</B> Fremgangsmåden </P>  \r\n\r\n<P> <I>2.1 Dispensation meddeles af en læge</I>  </P>  \r\n\r\n<P>Dispensation meddeles af en læge, normalt den pågældendes egen læge eller  \r\n\r\n en speciallæge. Finder lægen, at der er tvivl om, hvorvidt den  \r\n\r\n helbredsmæssige mangel er tilstrækkelig til at imødekomme en  \r\n\r\n dispensationsanmodning kan lægen forelægge spørgsmålet for  \r\n\r\n embedslægeinstitutionen. </P>  \r\n\r\n<P> <I>2.2 Begrænset periode eller &#187;indtil videre&#171;</I>  </P>  \r\n\r\n<P>Såfremt de helbredsmæssige årsager, der begrunder fritagelsen, har  \r\n\r\n forbigående karakter, udstedes attesten for en begrænset periode. Attesten  \r\n\r\n kan desuden udstedes &#187;indtil videre&#171;. Der er således også i disse  \r\n\r\n tilfælde, hvor der eventuelt sker ændringer i en mere stationær tilstand,  \r\n\r\n mulighed for at revidere berettigelsen for fritagelsen. </P>  \r\n\r\n<P> <I>2.3 Attesten</I>  </P>  \r\n\r\n<P>Lægen udfylder ved dispensation en attest i to eksemplarer. Det ene  \r\n\r\n udleveres til den pågældende, der er forpligtet til at medbringe attesten  \r\n\r\n under kørsel. Det andet eksemplar er attestudstedende læges kopi. </P>  \r\n\r\n<P> <I>2.4 Information om eventuel anvendelse af hoftesele</I>  </P>  \r\n\r\n<P>I en række tilfælde vil en hoftesele virke skadesbegrænsende i forhold til  \r\n\r\n ikke at anvende sele. En hoftesele vil med fordel kunne anvendes af personer,  \r\n\r\n der efter denne vejledning vil kunne fritages for anvendelse af  \r\n\r\n sikkerhedssele. Dette vil være gældende for en del af de personer, der er  \r\n\r\n omfattet af vejledningens pkt. 3.3, 3.7, 3.8 og evt. 3.9. Ansøgere bør  \r\n\r\n orienteres om denne mulighed og tilrådes at anvende hoftesele. </P>  \r\n\r\n<P CLASS=PUNKT> <B>3.</B> Helbredsforhold, der kan danne grundlag </P>  \r\n\r\n<P>for dispensation </P>  \r\n\r\n<P> <I>3.1 Unormale overekstremiteter eller andre fysiske handicap</I>  </P>  \r\n\r\n<P>Unormale overekstremiteter eller andre fysiske handicap kan være  \r\n\r\n dispensationsgrundlag, såfremt de medfører vanskelighed ved at fastgøre eller  \r\n\r\n løsne selen eller bevirker, at køretøjet ikke kan betjenes på forsvarlig  \r\n\r\n måde, hvis selen benyttes. I tvivlstilfælde bør den stedlige bilinspektør  \r\n\r\n medvirke ved vurderingen. Lammelse af eller mangel af begge  \r\n\r\n underekstremiteter <I>udelukker</I> dispensation for seleanvendelse. </P>  \r\n\r\n<P> <I>3.2 Thorax-deformiteter</I>  </P>  \r\n\r\n<P>Thorax-deformiteter er kun i undtagelsestilfælde og efter nærmere  \r\n\r\n vurdering dispensationsgrund. </P>  \r\n\r\n<P> <I>3.3 Columna-deformiteter</I>  </P>  \r\n\r\n<P>Columna-deformiteter kan medføre dispensation, hvis deformiteten har en  \r\n\r\n sådan karakter eller grad, at den hindrer selens rette anbringelse eller  \r\n\r\n funktion. </P>  \r\n\r\n<P> <I>3.4 Rygsvagheder</I>  </P>  \r\n\r\n<P>Rygsvagheder i almindelighed kan ikke medføre dispensation. </P>  \r\n\r\n<P> <I>3.5 Graviditet</I>  </P>  \r\n\r\n<P>Graviditet er ikke i almindelighed dispensationsgrund. Det er derimod  \r\n\r\n vigtigt, at den gravide instrueres af lægen i korrekt anbringelse af selen,  \r\n\r\n således at denne ved en pludselig påvirkning kommer til at hvile mod spinae  \r\n\r\n iliacae ant. sup., og den diagonale del krydser thorax' forflade uden at  \r\n\r\n trykke på abdomens forside. Vejledning i selens korrekte anbringelse gives  \r\n\r\n bedst af lægen ved de sædvanlige svangerskabsundersøgelser. </P>  \r\n\r\n<P> <I>3.6 Patienter med colostomi- eller ileostomipose</I>  </P>  \r\n\r\n<P>Patienter med colostomi- eller ileostomipose vil i almindelighed uden  \r\n\r\n større gener kunne anvende sele, især rullesele. Der kan være tilfælde, hvor  \r\n\r\n ikke-rulleseler vil være besværlige at regulere i vidde, især hos kortlivede  \r\n\r\n og overvægtige personer, hvor selen vil virke generende, når posen er fyldt  \r\n\r\n med tarmindhold eller luft. Sådanne patienter bør derfor kunne opnå  \r\n\r\n dispensation. </P>  \r\n\r\n<P> <I>3.7 Organisk nervesygdom</I>  </P>  \r\n\r\n<P>Tilstedeværelse af en organisk nervesygdom udelukker i visse tilfælde  \r\n\r\n anvendelse af selen. Lægen bør derfor attestere tilstedeværelsen af  \r\n\r\n sygdommen, såfremt den efter hans opfattelse motiverer, at der kan  \r\n\r\n dispenseres fra tvungen brug af sele. Spørgsmålet bør evt. forelægges  \r\n\r\n bilinspektøren med henblik på en vurdering af ansøgerens faktiske mulighed  \r\n\r\n for at betjene køretøjet. </P>  \r\n\r\n<P> <I>3.8 Pace-maker</I>  </P>  \r\n\r\n<P>Patienter med pace-maker kan opnå dispensation, såfremt det overfor lægen  \r\n\r\n godtgøres, at selen er til gene. </P>  \r\n\r\n<P> <I>3.9 Psykiske tilstande mv.</I>  </P>  \r\n\r\n<P>Dispensation på grund af psykiske tilstande, hovedsagelig neuroser med  \r\n\r\n klaustrofobiske symptomer, kan kun ske i tilfælde, hvor symptomerne er  \r\n\r\n udtalte, således hvor tilstanden i forvejen er lægen bekendt, fx. har medført  \r\n\r\n undladelse af brug af elevator, eller tilstanden har givet anledning til  \r\n\r\n behandling hos en speciallæge i psykiatri. Dispensation bør højst gives for 1  \r\n\r\n år. Ved fornyet ansøgning om dispensation skal attesten udstedes af en  \r\n\r\n speciallæge i psykiatri, til hvem personen henvises af egen læge. </P>  \r\n\r\n<P> <I>3.10 Ældre personer</I>  </P>  \r\n\r\n<P>Det kan forventes, at der vil komme en del henvendelser fra ældre  \r\n\r\n personer, der ønsker dispensation. En generel undtagelse for denne  \r\n\r\n persongruppe kan ikke gives ud fra et medicinsk synspunkt. Tolerancen for  \r\n\r\n mekaniske påvirkninger hos ældre er lavere end hos andre voksne personer,  \r\n\r\n hvilket bør være en særlig tilskyndelse til at bruge sele. Behovet for hjælp  \r\n\r\n til ind- og udstigning etc. er ikke tilstrækkelig motivering for  \r\n\r\n dispensation. </P>  \r\n\r\n<P CLASS=PUNKT> <B>4.</B> Rekvisition af attester </P>  \r\n\r\n<P>Den i punkt 2.3. nævnte attest rekvireres hos Praktiserende Lægers Forlag.  \r\n\r\n Kopi af attesten er optaget som bilag til denne vejledning. </P>  \r\n\r\n<P CLASS=PUNKT> <B>5.</B> Bilkørsel i andre EF-medlemsstater </P>  \r\n\r\n<P>På baggrund af et EF-direktiv har Justitsministeriet ved bekendtgørelse af  \r\n\r\n 9. december 1992 om brug af sikkerhedsseler mv. fastsat, at lægeattesten  \r\n\r\n fremover skal bære følgende mærke: </P>  \r\n\r\n<P>Kontaktes lægen af patienter, der påtænker at føre bil i andre  \r\n\r\n EF-medlemsstater, og som er i besiddelse af en attest uden ovenstående mærke,  \r\n\r\n bør lægen tilråde, at der udfærdiges en ny attest. </P>  \r\n\r\n<P CLASS=PUNKT> <B>6.</B> Ikrafttræden </P>  \r\n\r\n<P>Vejledningen træder i kraft den 11. januar 1993. Samtidig bortfalder  \r\n\r\n Sundhedsstyrelsens instruks til landets læger af 5. december 1975 vedrørende  \r\n\r\n dispensation for pligt til at anvende sikkerhedssele. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Sundhedsstyrelsen, den 4. januar 1993  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Agnes Hauberg </P>  \r\n\r\n<P CLASS=MINISTER ALIGN=RIGHT>/ Gert Heinild </P>  \r\n\r\n</DIV>  \r\n\r\n<P> <B>Bilag 1</B>  </P>  \r\n\r\n<P>LÆGEATTEST </P>  \r\n\r\n<P>godkendt af Sundhedsstyrelsen </P>  \r\n\r\n<P>Undertegnede læge attesterer, at der - jf. Sundhedsstyrelsens vejledning  \r\n\r\n af 4. januar 1993 - foreligger alvorlige lægelige grunde for fritagelse fra  \r\n\r\n bestemmelserne i færdselsloven om tvungen brug af sikkerhedssele under  \r\n\r\n kørslen. </P>  \r\n\r\n<PRE>  \r\n\r\n for                                           CPR-nr.  \r\n\r\n ---------------------------------------------------------------------  \r\n\r\n Bopæl:  \r\n\r\n ---------------------------------------------------------------------  \r\n\r\n som er/ikke er mig tidligere bekendt, og som den / 19 erundersøgt af  \r\n\r\n    mig.  \r\n\r\n                                   i tidsrummet / - /  \r\n\r\n Attesten er gyldig  \r\n\r\n                                   indtil videre  \r\n\r\n                                                  d. / 19  \r\n\r\n ---------------------------------------------------------------------  \r\n\r\n               sted                                 dato  \r\n\r\n                    (Lægens underskrift og stempel)  \r\n\r\n SKAL MEDBRINGES UNDER KØRSEL OG PÅ FORLANGENDE  \r\n\r\n FOREVISES FOR POLITIET  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/01/1993"
        },
        {
            "displayName": "Accession",
            "displayValue": "C19930000360"
        },
        {
            "displayName": "Entydig dokumentidentifikation",
            "displayValue": "CM005855"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "16/11/2006"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "04/01/1993"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Sundhedsstyr. j.nr. 9110-5-1990"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}