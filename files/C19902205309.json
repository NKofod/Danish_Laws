{
    "id": 74361,
    "title": "Cirkulære om klasser, hold og timeramme i gymnasiet (Til rektorerne for samtlige gymnasieskoler, samtlige amtskommuner og Københavns og Frederiksberg kommuner) ",
    "documentTypeId": "140",
    "isSagsforlobPeriodValid": false,
    "shortName": "CIR nr 22053 af 23/03/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om klasser, hold og timeramme i  \r\n\r\n gymnasiet </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til rektorerne for samtlige  \r\n\r\n gymnasieskoler, samtlige amtskommuner og </P>  \r\n\r\n<P CLASS=TITEL-KOMMENTAR ALIGN=CENTER>Københavns og Frederiksberg kommuner)  \r\n\r\n</P>  \r\n\r\n<BR>  \r\n\r\n<P>I henhold til bekendtgørelse nr. 76 af 6. februar 1990  \r\n\r\n (gymnasiebekendtgørelsen) med senere ændringer fastsættes følgende om klasser  \r\n\r\n og hold i gymnasiet. </P>  \r\n\r\n<P>I. Klasser </P>  \r\n\r\n<P>Ved en klasse forstås en undervisningsenhed, der etableres ved  \r\n\r\n undervisningens begyndelse i 1.g og hvis elever undervises sammen i de  \r\n\r\n obligatoriske fag for elever på begge linjer. </P>  \r\n\r\n<P>Det samlede antal klasser i amtskommunen henholdsvis Københavns og  \r\n\r\n Frederiksberg kommune fastsættes af amtsrådet henholdsvis  \r\n\r\n kommunalbestyrelsen. Antallet af klasser ved den enkelte gymnasieskole  \r\n\r\n fastsættes af fordelingsudvalget efter reglerne i bekendtgørelse om optagelse  \r\n\r\n i 1. gymnasieklasse. </P>  \r\n\r\n<P>Antallet af elever i den enkelte klasse må ikke overstige 28. </P>  \r\n\r\n<P>II. hold </P>  \r\n\r\n<P>Ved et hold forstås en undervisningsenhed (en gruppe elever), der  \r\n\r\n undervises sammen i et fag i et år. Et hold kan bestå af elever fra samme  \r\n\r\n klasse eller fra flere klasser. </P>  \r\n\r\n<P>Antallet af elever på et hold må ikke overstige 28. </P>  \r\n\r\n<P>III. Timeramme </P>  \r\n\r\n<P>Skolens minimale antal ugetimer til undervisningen efter bekendtgørelsens  \r\n\r\n § 4 fastsættes efter reglerne i bekendtgørelsens § 10. Det timetal, der  \r\n\r\n fremkommer efter stk. 1 anvendes til lærerskematimer til den egentlige  \r\n\r\n undervisning, dvs. timer efter § 4, herunder ekstra idrætstimer som følge af  \r\n\r\n kønsdeling, men ikke fx apparatopstilling, deletimer til eksperimentelt  \r\n\r\n arbejde, studievejledning, idrætsassistenttimer, rettereduktion m.v. </P>  \r\n\r\n<P>Med henblik på fastsættelse af det minimale timetal et skoleår fastsættes  \r\n\r\n pr. 15. april det foregående skoleår et forventet antal elever det kommende  \r\n\r\n skoleår samt et forventet antal klasser. På grundlag heraf beregnes det  \r\n\r\n forventede minimale timetal. Hvis der sker ændringer i elevantallet herefter  \r\n\r\n kan timetallet kun reguleres i opadgående retning. </P>  \r\n\r\n<P>Ministeriet kan dispensere fra timerammen efter konkret ansøgning fra  \r\n\r\n amtskommunen/kommunen på grundlag af indstilling fra rektor under den  \r\n\r\n forudsætning, at de derved sparede midler anvendes på skolen til andre  \r\n\r\n undervisningsformål, herunder indkøb af lærebøger. Tilsvarende dispensation  \r\n\r\n kan gives til private skoler efter konkret ansøgning. </P>  \r\n\r\n<P>IV. Valgfag samt fortsætter- og begyndersprog </P>  \r\n\r\n<P>Den enkelte skoles tilbud af valgfag fastsættes af amtskommunen efter  \r\n\r\n reglerne i gymnasiebekendtgørelsens § 9. </P>  \r\n\r\n<P>Skolens tilbud af fortsætter- og begyndersprog fastsættes af rektor.  \r\n\r\n Skolens tilbud af valgfag fastsættes efter reglerne i bekendtgørelsens § 9.  \r\n\r\n</P>  \r\n\r\n<P>På alle fortsættersproghold og begyndersproghold kan indgå elever fra  \r\n\r\n begge linjer. </P>  \r\n\r\n<P>På følgende højniveaufagshold kan indgå elever fra begge linjer:  \r\n\r\n fortsættersprog, begyndersprog, musik og samfundsfag. </P>  \r\n\r\n<P>På følgende mellemniveaufagshold kan indgå elever fra begge linjer:  \r\n\r\n samfundsfag, biologi, teknikfag, erhvervsøkonomi, datalogi, filosofi, musik,  \r\n\r\n dramatik, idræt, design, film- og tv-kundskab, geografi og billedkunst. </P>  \r\n\r\n<P>Alle mellemniveauvalgfagshold bortset fra geografi på begge linjer samt  \r\n\r\n matematik, fysik og kemi på sproglig linje, kan omfatte elever fra såvel 2.  \r\n\r\n som 3. g. </P>  \r\n\r\n<P>Rektor afgør med udgangspunkt i skolens tilbud, hvilke hold til valgfag  \r\n\r\n samt fortsætter- og begyndersprog, der oprettes. Ved afgørelsen skal rektor  \r\n\r\n sikre, at elevernes ønsker opfyldes bedst muligt. </P>  \r\n\r\n<P>Elevernes endelige valg af valgfag skal finde sted inden den 1. april året  \r\n\r\n forud, jfr. bekendtgørelsens § 12, og rektor skal inden den 15. maj have  \r\n\r\n truffet afgørelse om, hvilke hold, der oprettes det følgende skoleår. </P>  \r\n\r\n<P>V. Holdsammenlægninger </P>  \r\n\r\n<P>Etablerede parallelhold til fortsætter- og begyndersprog samt 2-årige  \r\n\r\n valgfag kan sammenlægges det andet år, hvis antallet af elever ikke  \r\n\r\n overstiger 28, og hvis den allerede givne undervisning gør det muligt. Rektor  \r\n\r\n kan ved etableringen af et hold pålægge lærere og elever at samordne  \r\n\r\n undervisningen i en sådan grad, at sammenlægning er mulig. </P>  \r\n\r\n<P>VI. Laboratorietimer i fysik, kemi, biologi, naturfag og billedkunst samt  \r\n\r\n idræt som valgfag </P>  \r\n\r\n<P>Hvis et hold i ovennævnte fag omfatter mere end 17 elever, vil der kunne  \r\n\r\n ske deling af holdet i forbindelse med elevernes eksperimentelle arbejde.  \r\n\r\n</P>  \r\n\r\n<P>VII. Billedkunst </P>  \r\n\r\n<P>Valghold i billedkunst for elever i 3. g kan inddrage de obligatoriske  \r\n\r\n timer, således at det samlede timetal for valgholdet bliver 6 ugetimer,  \r\n\r\n såfremt skolens timeramme ikke derved overskrides. </P>  \r\n\r\n<P>VII. Idræt </P>  \r\n\r\n<P>For holddannelse i idræt som obligatorisk fag gælder, at to klasser  \r\n\r\n tilsammen normalt udgør et drengehold og et pigehold. Antallet af elever på  \r\n\r\n idrætshold såvel på obligatorisk niveau som på mellemniveau kan overstige 28  \r\n\r\n forudsat, at der til holdet er knyttet to lærere. Hvis elevtallet overstiger  \r\n\r\n 24, men ikke 28, skønner rektor, om der til holdet skal knyttes to lærere.  \r\n\r\n Rektor udøver dette skøn under hensyntagen til de praktiske forhold på  \r\n\r\n stedet. </P>  \r\n\r\n<P>I svømning, hvor der af hensyn til elevernes sikkerhed må kræves et særlig  \r\n\r\n effektivt tilsyn, skal holdstørrelsen afpasses efter de lokale forhold,  \r\n\r\n herunder hvorvidt der er livredder tilstede i hallen, bassindybden m.v. </P>  \r\n\r\n<P>Valghold i idræt kan inddrage de to obligatoriske timer, således at det  \r\n\r\n samlede timetal for valgholdet bliver 6, såfremt skolens timeramme ikke  \r\n\r\n derved overskrides. </P>  \r\n\r\n<P>IX. Ikrafttræden </P>  \r\n\r\n<P>Dette cirkulære træder i kraft den 1. april 1990. Cirkulære af 28. april  \r\n\r\n 1989 om klasser, timerammer og hold, i gymnasiet ophæves samtidig. </P>  \r\n\r\n<P>P.m.v. </P>  \r\n\r\n<P>e.b. </P>  \r\n\r\n<P>Steffen Jensen </P>  \r\n\r\n<P>undervisningsinspektør </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19902205309"
        },
        {
            "displayName": "Entydig dokumentidentifikation",
            "displayValue": "CM033566"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "11/10/1999"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22053"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "23/03/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Gymnasieafdelingen"
        },
        {
            "displayName": "Ressortministeriets journalnummer",
            "displayValue": "2120-90"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}