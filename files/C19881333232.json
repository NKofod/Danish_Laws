{
    "id": 79954,
    "title": "Meddelelse vedrørende markbesigtigelse af fremavlsarealer med vinterrug og vinterhvede (Til sædekornsfirmaerne, autoriserede og officielle markkontrollører samt Statsfrøkontrollens efterkontrollører) ",
    "documentTypeId": "720",
    "isSagsforlobPeriodValid": false,
    "shortName": "MED nr 13332 af 10/06/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Meddelelse vedrørende markbesigtigelse af  \r\n\r\n fremavlsarealer med vinterrug og vinterhvede </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til sædekornsfirmaerne, autoriserede  \r\n\r\n og officielle markkontrollører </P>  \r\n\r\n<P CLASS=TITEL-KOMMENTAR ALIGN=CENTER>samt Statsfrøkontrollens  \r\n\r\n efterkontrollører) </P>  \r\n\r\n<BR>  \r\n\r\n<P> <B>På baggrund af indberetninger om forekomster af byg i en del  \r\n\r\n fremavlsarealer med vinterrug og vinterhvede meddeles herved forholdsregler i  \r\n\r\n forbindelse med den forestående markbesigtigelse,  hvorunder man specielt  \r\n\r\n bedes være opmærksom på, om det er  vinterbyg, der er iblandet.</B>  </P>  \r\n\r\n<P>Fra stort set hele landet har vi i de seneste dage modtaget indberetninger  \r\n\r\n om, at der i mange fremavlsarealer af vinterrug og vinterhvede er varierende  \r\n\r\n forekomster af såvel vinter- som vårbyg. </P>  \r\n\r\n<P>Det er tilsyneladende den milde vinter, der har været medvirkende til  \r\n\r\n denne situation. </P>  \r\n\r\n<P>Da forekomsten i mange tilfælde er meget stor, er en aflugning af byggen  \r\n\r\n tilsyneladende ikke praktisk mulig. </P>  \r\n\r\n<P>Denne situation blev drøftet på et møde i Frøkontrolkommissionens  \r\n\r\n Kontaktudvalg for Sædekorn den 8. juni d.å. </P>  \r\n\r\n<P>Udvalget vil følge udviklingen meget nøje for at medvirke til, at der  \r\n\r\n gøres alt for, at landbruget i efteråret 1988 kan forsynes med udsæd af rug  \r\n\r\n og hvede af den bedst mulige kvalitet. </P>  \r\n\r\n<P>Når materialet fra sommerens markbesigtigelser af arealer med rug og hvede  \r\n\r\n er Statsfrøkontrollen i hænde, vil kontaktudvalget - på baggrund af dette  \r\n\r\n materiale - på ny drøfte situationen med henblik på at vurdere behovet for  \r\n\r\n eventuelle dispensationer fra de gældende normer. </P>  \r\n\r\n<P>Vi beder derfor om, at nedenstående forholdsregler følges i forbindelse  \r\n\r\n med den forestående markbesigtigelse af fremavlsarealer med vinterrug og  \r\n\r\n vinterhvede. </P>  \r\n\r\n<P CLASS=PUNKT> <B>1.</B> Markbesigtigelsen udføres i henhold til  \r\n\r\n &#187;Instruktion for markkontrollører af sædekorn&#171;, dateret marts 1987.  \r\n\r\n</P>  \r\n\r\n<P CLASS=PUNKT> <B>2.</B> Hvor det aktuelle areal overholder normen for  \r\n\r\n forekomst af anden kornart for den pågældende generation, indstilles arealet  \r\n\r\n til godkendelse, såfremt øvrige forhold også er i orden. </P>  \r\n\r\n<P CLASS=PUNKT> <B>3.</B> Hvor det drejer sig om arealer, som ikke overholder  \r\n\r\n gældende norm for forekomst af anden kornart, og hvor øvrige forhold ikke  \r\n\r\n medfører indstilling til kassation, registreres den aktuelle  forekomst af  \r\n\r\n anden kornart pr. 50 kvadratmeter på sædvanlig måde på &#187;Indberetning om  \r\n\r\n markbesigtigelse af arealer med sædekorn&#171;. Afsnittet om kontrollørens  \r\n\r\n indstilling nederst på indberetningen  udfyldes ikke. Indberetningen  \r\n\r\n underskrives af kontrolløren som sædvanlig. </P>  \r\n\r\n<P CLASS=PUNKT> <B>4.</B> Ved forekomst af byg i de under punkt 3 nævnte  \r\n\r\n arealer beder vi venligst om at få oplyst, om der er tale om vinter- eller  \r\n\r\n vårbyg. Dette anføres på indberetningen. </P>  \r\n\r\n<P CLASS=PUNKT> <B>5.</B> Er det muligt ved fraskæring/fraskæringer at fjerne  \r\n\r\n forekomsten af anden kornart, skal dette tillige anføres på indberetningen.  \r\n\r\n</P>  \r\n\r\n<P CLASS=PUNKT> <B>6.</B> Af hensyn til den videre bearbejdning af problemet,  \r\n\r\n er det  tvingende nødvendigt, at materialet fra markbesigtigelse af  \r\n\r\n fremavlsarealer med vinterrug og vinterhvede er Statsfrøkontrollen i hænde  \r\n\r\n senest den 1. august d.å. </P>  \r\n\r\n<P>Er der spørgsmål til ovenstående, er De velkommen til at kontakte os. </P>  \r\n\r\n<P>Med venlig hilsen </P>  \r\n\r\n<P>Arne E. Larsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19881333232"
        },
        {
            "displayName": "Entydig dokumentidentifikation",
            "displayValue": "CM039167"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "23/09/1999"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13332"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "10/06/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statsfrøkontrollen"
        },
        {
            "displayName": "Ressortministeriets journalnummer",
            "displayValue": "Meddelelse 156-88, SÆ-111"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}