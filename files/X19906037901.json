{
    "id": 37661,
    "title": "Fastprisordninger - dispensatione fra forbudet mod at håndhæve faste priser (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 60379 af 30/05/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Konkurrencerådet har besluttet, at det fortsat vil være tilladt at  \r\n\r\n håndhæve faste priser på bøger. Dispensationen blev givet med baggrund i  \r\n\r\n kulturpolitiske hensyn og gælder for danske bøger i udgivelsesåret plus det  \r\n\r\n efterfølgende kalenderår. Undtaget fra dispensationen er salg til biblioteker  \r\n\r\n og skoler, og det skal fortsat være muligt at yde kvantums- og  \r\n\r\n studierabatter. </I> </P>  \r\n\r\n<P> <I>Konkurrencerådet besluttede samtidig, at dispensationen ville blive  \r\n\r\n taget op til revurdering, hvis omstændighederne tilsiger det. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Fastprisordninger - dispensatione fra forbudet  \r\n\r\n mod at håndhæve faste priser (* 1) </H1>  \r\n\r\n<P></P>  \r\n\r\n<BR>  \r\n\r\n<P>Konkurrencerådets afgørelse </P>  \r\n\r\n<P>Konkurrencerådet besluttede på sit møde den 30. maj 1990, at det fortsat  \r\n\r\n skal være tilladt at håndhæve faste videresalgspriser på bøger, aviser og  \r\n\r\n magasiner. Herved har Konkurrencerådet givet branchen dispensation fra  \r\n\r\n bestemmelserne om forbud til at håndhæve faste videresalgspriser i  \r\n\r\n konkurrencelovens § 14. </P>  \r\n\r\n<P>For bøgernes vedkommende har Konkurrencerådet begrundet dispensationen til  \r\n\r\n at håndhæve faste priser med kulturpolitiske hensyn, samt at bogbranchens  \r\n\r\n fastprissystem 1. juli 1989 blev justeret i overensstemmelse med  \r\n\r\n Monopol-ankenævnets afgørelse fra december 1988. </P>  \r\n\r\n<P>Fra monopollovens § 10 til konkurrencelovens § 14 </P>  \r\n\r\n<P>Konkurrencelovens § 14 indeholder denne lovs eneste forbudsbestemmelse  \r\n\r\n idet det hedder: &#187;Virksomheder eller sammenslutninger mv. må ikke  \r\n\r\n aftale, vedtage, bestemme eller på anden måde betinge sig, at der ved  \r\n\r\n videresalg i efterfølgende omsætningsled skal overholdes mindstepriser eller  \r\n\r\n -avancer, med mindre Konkurrencerådet har godkendt de pågældende aftaler mv.  \r\n\r\n Godkendelsen kan gives, når vægtige grunde taler herfor.&#171; </P>  \r\n\r\n<P>Bestemmelsen er en videreførelse af § 10 i monopolloven, hvor der gjaldt  \r\n\r\n et lignende forbud. I bemærkningerne til lovændringen fremhæves det, at  \r\n\r\n Monopoltilsynets restriktive praksis m.h.t. dispensationer fra forbudet mod  \r\n\r\n bindende priser forventes fortsat. </P>  \r\n\r\n<P>Bøgers dispensation fra monopollovens § 10 </P>  \r\n\r\n<P>I 1956 gav Monopoltilsynet bogbranchen dispensation til fortsat at  \r\n\r\n håndhæve faste priser. Dispensationen var begrundet med kulturpolitiske  \r\n\r\n hensyn. </P>  \r\n\r\n<P>Monopoltilsynet søgte senere at liberalisere bestemmelserne. </P>  \r\n\r\n<P>F.eks. blev dispensationen til at håndhæve faste priser på udenlandske  \r\n\r\n bøger ophævet i 1983. Monopolrådet behandlede senest bogbranchens  \r\n\r\n fastprissystem i 1986 og 1987. Forud for denne behandling havde bogbranchen  \r\n\r\n efter bl.a. forhandling med Monopoltilsynet foretaget en række ændringer af  \r\n\r\n aftalesystemet. </P>  \r\n\r\n<P>Disse ændringer var imidlertid ikke vidtrækkende nok efter Monopolrådets  \r\n\r\n opfattelse, hvorfor rådet den 18. september 1987 meddelte Boghandlerrådets  \r\n\r\n medlemsorganisationer (Den Danske Boghandlerforening og Den Danske  \r\n\r\n Forlæggerforening), at tilladelsen til at håndhæve bindende videresalgspriser  \r\n\r\n fra den 1. januar 1988 skulle begrænses til kun at gælde for detailsalget i  \r\n\r\n udgivelsesåret og det følgende kalenderår. Samtidig fik branchen pålæg om at  \r\n\r\n ændre de bestemmelser i samhandelsreglerne, der fastlagde at forlæggerne  \r\n\r\n havde pligt til at benytte faste priser, til at der alene skulle være tale om  \r\n\r\n en ret. </P>  \r\n\r\n<P>Endelig fik Forlæggerforeningen pålæg om ændring af reglerne for optagelse  \r\n\r\n som samhandelsberettiget boghandler. Det drejede sig om kravene om faglig  \r\n\r\n uddannelse og om forretningernes karakter af boglade specielt i kommuner,  \r\n\r\n hvor der ikke i forvejen fandtes boghandlere. </P>  \r\n\r\n<P>Boghandlerrådet ankede tilsynets afgørelser </P>  \r\n\r\n<P>Ankenævnets kendelse forelå den 6. december 1988. Den ophævede  \r\n\r\n Monopoltilsynets pålæg af 18. september 1987, om at forlæggernes pligt til at  \r\n\r\n anvende faste priser skulle afløses af en ret. </P>  \r\n\r\n<P>Afgørelsen om at tilladelsen til at benytte faste priser begrænsedes til  \r\n\r\n udgivelsesåret plus det følgende kalenderår blev stadfæstet, dog således at  \r\n\r\n den først fik virkning fra den 1. juli 1989. </P>  \r\n\r\n<P>Afgørelsen om antagelsesbetingelserne for samhandelsberettigede  \r\n\r\n boghandlere blev henvist til forhandling mellem Monopoltilsynet og  \r\n\r\n Forlæggerforeningen, idet ankenævnet angav nærmere kriterier for, hvorledes  \r\n\r\n reglerne skulle ændres. Disse forhandlinger førte til, at branchen ændrede  \r\n\r\n sine regler. </P>  \r\n\r\n<P>En midlertidig dispensation frem til 1. juli 1990 </P>  \r\n\r\n<P>Ved monopollovens bortfald pr. 1. januar 1990 bortfaldt dispensationerne  \r\n\r\n fra monopollovens § 10, og Konkurrencerådet besluttede at give en midlertidig  \r\n\r\n dispensation til at håndhæve faste priser på bøger, aviser og magasiner.  \r\n\r\n Dispensationen blev tidsbegrænset, således at Konkurrencerådet i løbet af  \r\n\r\n foråret kunne tage de indkomne ansøgninger om dispensation efter  \r\n\r\n konkurrencelovens § 14, stk. 1, om håndhævelse af faste priser op til en  \r\n\r\n nærmere vurdering (jf. omtalen i Dokumentation 1990, side 56). </P>  \r\n\r\n<P>Bogbranchens ansøgning </P>  \r\n\r\n<P>Forlæggerforeningen har opgjort den samlede omsætning af danske bøger i  \r\n\r\n 1988 til knap 2 mia. kr. Heraf omsatte bogladerne, hvoraf der er godt 450,  \r\n\r\n ca. 65 pct. Resten blev solgt til biblioteker samt til udlandet. </P>  \r\n\r\n<P>For de bøger, der sælges til det almindelige publikum gennem boglader,  \r\n\r\n fastsætter udgiveren - d.v.s. forlaget - udsalgsprisen. Ifølge det sæt af  \r\n\r\n aftaler der er gældende i bogbranchen, er det enkelte forlag forpligtet til  \r\n\r\n at fastsætte den forbrugerpris, en bog skal sælges til. Dette betyder, at en  \r\n\r\n nyudgivet bog koster det samme hos alle boghandlere. Den af forlaget  \r\n\r\n fastsatte pris skal overholdes i udgivelsesåret + det efterfølgende  \r\n\r\n kalenderår. Boghandlerne kan yde kvantumsrabatter (fx ved salg til  \r\n\r\n biblioteker) samt studierabat. </P>  \r\n\r\n<P>I sin ansøgning om faste bogladepriser henviste bogbranchen til, at  \r\n\r\n branchens aftalesystem blev ændret med virkning pr. 1. juli 1989 samt til de  \r\n\r\n kulturpolitiske hensyn. </P>  \r\n\r\n<P>Af kulturelle hensyn er fremført beskyttelse af den danske bog, som med  \r\n\r\n små oplag og med frie priser vil få det svært i konkurrence med bl.a.  \r\n\r\n udenlandsk litteratur med store oplag, som kan produceres til lavere priser.  \r\n\r\n</P>  \r\n\r\n<P>Faste priser beskytter efter branchens opfattelse desuden et righoldigt  \r\n\r\n titeludbud omfattende bøger af alle kategorier (skønlitteratur,  \r\n\r\n faglitteratur, oversættelser mv.) </P>  \r\n\r\n<P>Konkurrencerådets vurdering </P>  \r\n\r\n<P>Konkurrencerådet begrundede sin beslutning om at give bogbranchen fortsat  \r\n\r\n dispensation til at håndhæve faste videresalgspriser som beskrevet ovenfor  \r\n\r\n med kulturpolitiske hensyn samt det faktum, at de nuværende regler for den  \r\n\r\n faste bogladepris kun har været i kraft i knap et år. </P>  \r\n\r\n<P>Dispensationen gælder indtil videre, idet rådet vil følge forholdene på  \r\n\r\n markedet og tage dispensationen op til fornyet behandling, hvis  \r\n\r\n omstændighederne tilsiger det. </P>  \r\n\r\n<P>Det blev desuden understreget, at efter prisstyringsperioden  \r\n\r\n (udgivelsesåret og det følgende kalenderår) vil alle  \r\n\r\n videresalgsprisangivelser alene være vejledende. </P>  \r\n\r\n<P>Dispensationen gælder ikke for salg til biblioteker og salg af skolebøger  \r\n\r\n mm. til skoler, hvorfor boghandlerne ved dette salg stadig helt frit kan yde  \r\n\r\n rabat på de af forlæggerne fastsatte bogladepriser. </P>  \r\n\r\n<P>Desuden er dispensationen betinget af, at boghandlerne får adgang til i  \r\n\r\n mindst samme omfang som hidtil at yde kvantumsrabatter og til at indrømme  \r\n\r\n studerende studierabatter på de faste bogladepriser. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Konkurrencerådet: Dokumentation 1990, s. 122-127."
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "X19906037901"
        },
        {
            "displayName": "Entydig dokumentidentifikation",
            "displayValue": "CA005596"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "60379"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "30/05/1990"
        },
        {
            "displayName": "Administrerende myndighed",
            "displayValue": "Konkurrencerådet"
        },
        {
            "displayName": "Ressortministeriets journalnummer",
            "displayValue": "1:189-2-106"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}