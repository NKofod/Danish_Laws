{
    "id": 232554,
    "title": "Skriftlig fremsættelse (23. august 2022) - L 206",
    "documentTypeId": "380",
    "isSagsforlobPeriodValid": true,
    "shortName": "2021/1 SF.L L 206",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (23. august 2022)</p>\r\n<p class=\"Fremsaetter\">\r\n   <span class=\"Bold\">Beskæftigelsesministeren </span>(Peter Hummelgaard):</p>\r\n<p class=\"TekstGenerel\">Herved tillader jeg mig for Folketinget at fremsætte:</p>\r\n<p class=\"ForslagsTitel\">Forslag til lov om en ekstra økonomisk støtte til modtagere af ældrechecken, engangsbeløb til overførselsmodtagere, der har trukket sig tilbage fra arbejdsmarkedet, og engangsbeløb til uddannelsessøgende, der modtager stipendium som tillæg på grund af en funktionsnedsættelse eller som enlige forsørgere</p>\r\n<p class=\"ForslagsNummer\">(Lovforslag nr. L 206)</p>\r\n<p class=\"TekstGenerel\">Lovforslaget udmønter en del af <span class=\"Italic\">Aftale om kompensation af borgere for stigende energipriser</span>, som regeringen den 24. juni 2022 har indgået med Venstre, Socialistisk Folkeparti, Radikale Venstre, Enhedslisten og Det Konservative Folkeparti.</p>\r\n<p class=\"TekstGenerel\">Formålet er at give en økonomisk håndsrækning til:</p>\r\n<p class=\"TekstGenerel\">- Folkepensionister, som har en begrænset likvid formue og relativt beskedne supplerende indkomster, og som derfor rammes særligt hårdt af de stigende priser, og ikke, som andre overførselsmodtagere, har mulighed for at gøre brug af de mange jobåbninger.</p>\r\n<p class=\"TekstGenerel\">- Førtids- og seniorpensionister og modtagere af tidlig pension, efterløn og fleksydelse, da de har trukket sig tilbage fra arbejdsmarkedet og har et begrænset indtægtsgrundlag, og ikke som andre overførselsmodtagere har mulighed for at gøre brug af de mange jobåbninger.</p>\r\n<p class=\"TekstGenerel\">- SU-modtagere, der modtager SU-handicaptillæg eller SU-forsørgertillæg som enlig forsørger, da de kan have vanskeligst ved at øge deres indkomst ved siden af deres SU-stipendier og lån gennem erhvervsarbejde, og som derfor forventes at blive særligt ramt af de aktuelle prisstigninger.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Med lovforslaget udbetales en ekstra økonomisk støtte på 5.000 kr. til modtagere af den supplerende pensionsydelse (”ældrechecken”), engangsbeløb på 2.000 kr. til modtagere af en række tilbagetrækningsydelser, dvs. seniorpension, efterløn, tidlig pension, førtidspension og fleksydelse, samt et engangsbeløb på 2.000 kr. til SU-modtagere, der modtager SU-handicaptillæg eller SU-forsørgertillæg som enlig forsørger.</p>\r\n<p class=\"TekstGenerel\">Den ekstra økonomiske støtte til modtagere af ældrechecken udbetales som to skattefri engangsbeløb på hver 2.500 kr., hvoraf første rate kan udbetales mod slutningen af september 2022. Engangsbeløbet til SU-modtagere, der modtager SU-handicaptillæg eller SU-forsørgertillæg som enlig forsørger, vil blive udbetalt senest i midten af oktober. Engangsbeløbet til personer på tilbagetrækningsydelser på 2.000 kr. skattefrit vil blive udbetalt i starten af 2023. Det samme gælder for anden rate af den ekstra økonomiske støtte på 2.500 kr.</p>\r\n<p class=\"TekstGenerel\">Udbetalingerne indgår til og med 2025 ikke i tildelingen eller beregning af pension, forsørgelsesydelser eller andre indkomst- og formueafhængige offentlige ydelser og medfører ikke fradrag i disse ydelser for ydelsesmodtageren, dennes ægtefælle, samlever eller andre husstandsmedlemmer.</p>\r\n<p class=\"TekstGenerel\">Samlet set skønnes lovforslaget at indebære offentlige merudgifter på 757,3 mio. kr. i 2022, 1.333,6 mio. kr. i 2023 og 0,3 mio. kr. i 2024, svarende til et mindreprovenu efter tilbageløb på 580,2 mio. kr. i 2022, 1.023,4 mio. kr. i 2023 og 0,3 mio. kr. i 2024. Heraf udgør 6,2 mio. kr. i 2022, 4,0 mio. kr. i 2023 og 0,3 mio. kr. i 2024 implementeringskonsekvenser for det offentlige.</p>\r\n<p class=\"TekstGenerel\">Det foreslås, at loven træder i kraft den 14. september 2022.</p>\r\n<p class=\"TekstGenerel\">Med henblik på at midlerne kan komme borgerne til gode hurtigst muligt, er der behov for at hastebehandle lovforslaget, og jeg anmoder om, at behandlingen af lovforslaget gennemføres i indeværende folketingssamling.</p>\r\n<p class=\"TekstGenerel\">Idet jeg i øvrigt henviser til lovforslaget og bemærkninger hertil, skal jeg anbefale lovforslaget til Folketingets velvillige behandling.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2021/1 LF 206",
            "stateLabel": "Vedtaget",
            "references": [
                {
                    "shortName": "2021/1 SF.L L 206",
                    "title": "Skriftlig fremsættelse (23. august 2022) - L 206",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 232554,
                    "eliUri": "/eli/ft/20211XX01191",
                    "externalLink": ""
                },
                {
                    "shortName": "2021/1 LSF 206",
                    "title": "Forslag til Lov om en ekstra økonomisk støtte til modtagere af ældrechecken, engangsbeløb til overførselsmodtagere, der har trukket sig tilbage fra arbejdsmarkedet, og engangsbeløb til uddannelsessøgende, der modtager stipendium som tillæg på grund af en funktionsnedsættelse eller som enlige forsørgere",
                    "presentationName": "Lovforslag som fremsat",
                    "documentTypeId": 400,
                    "documentId": 232552,
                    "eliUri": "/eli/ft/202112L00206",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20211/lovforslag/l206/index.htm"
                },
                {
                    "shortName": "2021/1 BTL 206",
                    "title": "Betænkning over Forslag til lov om en ekstra økonomisk støtte til modtagere af ældrechecken, engangsbeløb til overførselsmodtagere, der har trukket sig tilbage fra arbejdsmarkedet, og engangsbeløb til uddannelsessøgende, der modtager stipendium som tillæg på grund af en funktionsnedsættelse eller som enlige forsørgere",
                    "presentationName": "Betænkning  over lovforslag",
                    "documentTypeId": 420,
                    "documentId": 232728,
                    "eliUri": "/eli/ft/202114L01207",
                    "externalLink": ""
                },
                {
                    "shortName": "2021/1 LSV 206",
                    "title": "Forslag til Lov om en ekstra økonomisk støtte til modtagere af ældrechecken, engangsbeløb til overførselsmodtagere, der har trukket sig tilbage fra arbejdsmarkedet, og engangsbeløb til uddannelsessøgende, der modtager stipendium som tillæg på grund af en funktionsnedsættelse eller som enlige forsørgere",
                    "presentationName": "Lovforslag som vedtaget",
                    "documentTypeId": 410,
                    "documentId": 232756,
                    "eliUri": "/eli/ft/202113L00206",
                    "externalLink": ""
                },
                {
                    "shortName": "LOV nr 1267 af 13/09/2022",
                    "title": "Lov om en ekstra økonomisk støtte til modtagere af ældrechecken, engangsbeløb til overførselsmodtagere, der har trukket sig tilbage fra arbejdsmarkedet, og engangsbeløb til uddannelsessøgende, der modtager stipendium som tillæg på grund af en funktionsnedsættelse eller som enlige forsørgere",
                    "presentationName": "Lov",
                    "documentTypeId": 10,
                    "documentId": 232787,
                    "eliUri": "/eli/lta/2022/1267",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "24/08/2022"
        },
        {
            "displayName": "Accession",
            "displayValue": "20211XX01191"
        },
        {
            "displayName": "Entydig dokumentidentifikation",
            "displayValue": "BE009369"
        },
        {
            "displayName": "Dato for førstegangsindlæggelse",
            "displayValue": "24/08/2022"
        },
        {
            "displayName": "Dato for indlæggelse",
            "displayValue": "24/08/2022"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 206"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}