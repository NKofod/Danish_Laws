{
    "id": 91556,
    "title": "Skriftlig fremsættelse (27. oktober 2004) - L 63",
    "documentTypeId": "380",
    "isSagsforlobPeriodValid": true,
    "shortName": "2004/1 SF. L 63",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Skriftlig fremsættelse (27. oktober 2004)  \r\n\r\n</P>  \r\n\r\n<P class=\"PreTitel1\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n Økonomi- og  \r\n\r\n erhvervsministeren  \r\n\r\n</B>  \r\n\r\n (Bendt Bendtsen):  \r\n\r\n</P>  \r\n\r\n<P class=\"Tekst2\">  \r\n\r\n Herved tillader jeg mig for Folketinget at fremsætte:  \r\n\r\n</P>  \r\n\r\n<P class=\"Tekst2\">  \r\n\r\n<I>  \r\n\r\n Forslag til lov om  \r\n\r\n ændring af konkurrenceloven. (Dominerende virksomheders  \r\n\r\n samhandelsbetingelser,  \r\n\r\n tilsagn, fusioner m.v.).  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Lovforslag nr. L 63).  \r\n\r\n</P>  \r\n\r\n<P class=\"NormalInd\">  \r\n\r\n Regeringen prioriterer konkurrence højt. Det skyldes, at  \r\n\r\n effektiv konkurrence spiller en væsentlig rolle for væksten i samfundet og  \r\n\r\n sikrer, at samfundets ressourcer bliver udnyttet effektivt til gavn for vores  \r\n\r\n fremtidige velstand.  \r\n\r\n</P>  \r\n\r\n<P class=\"NormalInd\">  \r\n\r\n Forslaget til ændring af konkurrenceloven skal sikre, at  \r\n\r\n rammerne er til stede for en effektiv konkurrence i fremtiden. Dette gælder  \r\n\r\n ikke kun konkurrencen inden for Danmarks grænser, men også virksomhedernes  \r\n\r\n muligheder for at konkurrere internationalt.  \r\n\r\n</P>  \r\n\r\n<P class=\"NormalInd\">  \r\n\r\n Lovforslaget vil sikre, at konkurrencemyndighederne får  \r\n\r\n bedre mulighed for at håndhæve loven til gavn for både forbrugere og  \r\n\r\n virksomheder. Loven tilpasses også på en række punkter til de nye regler, der  \r\n\r\n pr. 1. maj i år blev indført i relation til EU-kommissionens behandling af  \r\n\r\n konkurrencesager. Der er samtidig gjort en indsats for at mindske de  \r\n\r\n administrative byrder for virksomhederne.  \r\n\r\n</P>  \r\n\r\n<P class=\"NormalInd\">  \r\n\r\n I konkurrenceloven er det vigtigt at have den rigtige  \r\n\r\n afvejning, hvor myndighederne har de nødvendige værktøjer til at skride ind  \r\n\r\n over for lovovertrædelser og beskytte de små virksomheder samtidig med, at  \r\n\r\n virksomhederne gives mulighed for at vokse sig store og skabe vækst. Dette  \r\n\r\n lovforslag skaber en balance, så loven styrkes, uden at der gives køb på  \r\n\r\n hverken retssikkerhed eller virksomhedernes muligheder for at ekspandere.  \r\n\r\n</P>  \r\n\r\n<P class=\"NormalInd\">  \r\n\r\n Konkurrencemyndighederne får med forslaget mulighed for at  \r\n\r\n pålægge dominerende virksomheder at udarbejde samhandelsbetingelser eller  \r\n\r\n præcisere eksisterende samhandelsbetingelser for det danske marked.  \r\n\r\n Myndighederne kan kun benytte sig af denne  \r\n\r\n mulighed, hvis en række, specifikke betingelser er opfyldt. Markedsforholdene  \r\n\r\n skal således være så specielle, at der er et særligt behov for indsigt i,  \r\n\r\n hvordan en konkret, dominerende virksomhed fastsætter sine priser og  \r\n\r\n rabatter.  \r\n\r\n</P>  \r\n\r\n<P class=\"NormalInd\">  \r\n\r\n Dette vil give konkurrencemyndighederne bedre mulighed for  \r\n\r\n at kontrollere, om konkrete, dominerende virksomheder skader konkurrencen -  \r\n\r\n fx  \r\n\r\n ved forsøg på at presse små og mindre konkurrenter ud af markedet. Hvis  \r\n\r\n myndighederne herefter vurderer, at virksomhedernes samhandelsbetingelser er  \r\n\r\n i  \r\n\r\n strid med reglerne om misbrug af dominerende stilling, kan de påbyde  \r\n\r\n virksomhederne at fjerne eller ændre dem. Der indføres med andre ord ikke nye  \r\n\r\n krav til, hvordan dominerende virksomheder skal opføre sig, men  \r\n\r\n konkurrencemyndighederne får bedre mulighed for indsigt i visse dominerende  \r\n\r\n virksomheders adfærd.  \r\n\r\n</P>  \r\n\r\n<P class=\"NormalInd\">  \r\n\r\n Virksomheder, der har fået påbud om at indsende deres  \r\n\r\n samhandelsbetingelser, har naturligvis også mulighed for at få deres  \r\n\r\n samhandelsbetingelser vurderet af konkurrencemyndighederne, hvis de ønsker  \r\n\r\n det.  \r\n\r\n For at sikre, at virksomhederne ikke pålægges administrative byrder på  \r\n\r\n ubestemt  \r\n\r\n tid, gælder kravet om at indsende samhandelsbetingelser til  \r\n\r\n Konkurrencemyndighederne kun i to år. Herefter skal myndighederne lave en ny  \r\n\r\n vurdering af markedsforholdene, hvis den dominerende virksomhed på ny skal  \r\n\r\n være  \r\n\r\n omfattet af den særlige indberetningspligt.  \r\n\r\n</P>  \r\n\r\n<P class=\"NormalInd\">  \r\n\r\n Det foreliggende lovforslag præciserer også det gældende  \r\n\r\n forbud mod bindende videresalgspriser. Der er således ikke længere tvivl om  \r\n\r\n rækkevidden af forbuddet. Udgangspunktet er, at virksomhederne er ansvarlig  \r\n\r\n for  \r\n\r\n at bryde forbuddet &#150; også selvom de bindende videresalgspriser har været  \r\n\r\n praktiseret uden ledelsens viden. Forbuddet gælder ligeledes, hvis der  \r\n\r\n tilskyndes til at følge bestemte videresalgspriser gennem tildeling af  \r\n\r\n fordele.  \r\n\r\n</P>  \r\n\r\n<P class=\"NormalInd\">  \r\n\r\n Flere virksomheder er begyndt at indføre et såkaldt  \r\n\r\n compliance program, der skal udbrede kendskabet til konkurrenceloven i  \r\n\r\n organisationen og forhindre, at loven bliver brudt uden ledelsens viden. For  \r\n\r\n at  \r\n\r\n tilskynde denne udvikling er det i bemærkningerne blevet præciseret, at et  \r\n\r\n compliance program vil kunne indgå som en formildende omstændighed i tilfælde  \r\n\r\n af overtrædelser.  \r\n\r\n</P>  \r\n\r\n<P class=\"NormalInd\">  \r\n\r\n Fusionsområdet er et andet sted, hvor loven foreslås  \r\n\r\n forbedret. Konkurrencemyndighederne får bedre muligheder for at stille  \r\n\r\n betingelser over for fusioner, der truer med at skade konkurrencen.  \r\n\r\n Myndighederne får således mulighed for at stille krav til fusioner, selvom de  \r\n\r\n ikke nødvendigvis involverer den største virksomhed på markedet. Det kan  \r\n\r\n eksempelvis dreje sig om en fusion mellem den anden og tredje største.  \r\n\r\n Ændringen bringer de danske fusionsregler på højde med de regler, der gælder  \r\n\r\n i  \r\n\r\n EU, hvilket er til gavn for virksomhederne, idet de kun skal forholde sig til  \r\n\r\n ét vurderingskriterium. En anden administrativ lettelse for virksomheder er,  \r\n\r\n at  \r\n\r\n den nugældende anmeldelsesfrist på 1 uge i fusionssager foreslås ophævet.  \r\n\r\n Dette  \r\n\r\n vil give virksomhederne mere tid til at forhandle en fusion på plads og mere  \r\n\r\n tid til at anmelde fusionen til de forskellige relevante myndigheder.  \r\n\r\n</P>  \r\n\r\n<P class=\"NormalInd\">  \r\n\r\n Med lovforslaget præciseres det endvidere, at  \r\n\r\n konkurrencemyndighederne kan indgå en aftale om bindende tilsagn med  \r\n\r\n virksomheder i almindelige konkurrencesager i lighed med, hvad der gælder for  \r\n\r\n EU-kommissionen. Det er således både ressourcebesparende, fleksibelt og  \r\n\r\n konkurrencefremmende, hvis virksomheder og konkurrencemyndigheder kan  \r\n\r\n afslutte  \r\n\r\n en sag med en fælles, bindende aftale frem for med påbud og ankesager.  \r\n\r\n Samtidig  \r\n\r\n vil man kunne fokusere på, hvad virksomhederne skal gøre i fremtiden og ikke  \r\n\r\n så  \r\n\r\n meget på, hvad virksomhederne har gjort forkert i fortiden.  \r\n\r\n</P>  \r\n\r\n<P class=\"NormalInd\">  \r\n\r\n Når en konkurrencesag afsluttes med en frivillig aftale om  \r\n\r\n bindende tilsagn fra virksomheden, kan virksomheden ikke anke den afgørelse,  \r\n\r\n der gør tilsagnene bindende. Dette er en naturlig konsekvens af, at  \r\n\r\n virksomheden frivilligt har afgivet tilsagnene; virksomheden har mulig for at  \r\n\r\n lade være med at afgive tilsagn. Virksomhederne kan dog indbringe afgørelsen  \r\n\r\n for domstolene, såfremt de finder, at der ikke er grundlag for at afgive  \r\n\r\n tilsagn, eller at et tilsagn er for vidtgående.  \r\n\r\n</P>  \r\n\r\n<P class=\"NormalInd\">  \r\n\r\n I sådanne situationer er det dog mere nærliggende, at  \r\n\r\n virksomheden blot undlader at afgive et eller flere tilsagn. I så fald kan  \r\n\r\n Konkurrencerådet kun udstede påbud, hvis det kan bevises, at loven er  \r\n\r\n overtrådt. Udsteder Konkurrencerådet et påbud, kan virksomheden indbringe  \r\n\r\n dette  \r\n\r\n for Konkurrenceankenævnet. Heller ikke andre virksomheder kan anke bindende  \r\n\r\n tilsagn. Det er en naturlig konsekvens af, at afgørelsen i det væsentlige er  \r\n\r\n fremadrettet.  \r\n\r\n</P>  \r\n\r\n<P class=\"NormalInd\">  \r\n\r\n Med lovforslaget får Konkurrencemyndighederne også, som  \r\n\r\n noget nyt, mulighed for at udstede påbud, hvis virksomheden ikke opfylder  \r\n\r\n tilsagn rettidigt og korrekt. Sådanne påbud kan ankes, og  \r\n\r\n Konkurrenceankenævnet  \r\n\r\n har i tvivlsspørgsmål mulighed for at foretage en fortolkning af rækkevidden  \r\n\r\n af  \r\n\r\n det afgivne tilsagn. Dette gælder både tilsagn i sager efter de almindelige  \r\n\r\n konkurrenceregler og i fusionssager. Forslaget klargører dermed reglerne for  \r\n\r\n tilsagn, og det bliver muligt på et tidligere tidspunkt at få klarlagt  \r\n\r\n eventuelle  \r\n\r\n uenigheder om fortolkning af tilsagn.  \r\n\r\n</P>  \r\n\r\n<P class=\"NormalInd\">  \r\n\r\n Lovforslaget præciserer, at navnene på virksomheder, der er  \r\n\r\n blevet dømt for at overtræde konkurrenceloven, skal offentliggøres. Dette vil  \r\n\r\n give virksomheder og forbrugere, som har lidt tab på grund af en  \r\n\r\n konkurrencebegrænsende aftale, klarhed over, hvor de skal gøre et  \r\n\r\n erstatningskrav gældende. Samtidig får forbrugerne mulighed for at vælge  \r\n\r\n konkurrencelovsovertrædere fra. Regeringen lægger vægt på, at navnene på  \r\n\r\n såvel  \r\n\r\n selskaber som enkeltmandsejede virksomheder kan offentliggøres. Derfor vil  \r\n\r\n reglerne om beskyttelse af persondata i persondataloven vige over for  \r\n\r\n offentliggørelser af navne på personligt drevne virksomheder.  \r\n\r\n</P>  \r\n\r\n<P class=\"NormalInd\">  \r\n\r\n Det sidste element i lovforslaget er en række teknisk  \r\n\r\n betonede ændringer af konkurrenceloven. Blandt andet foreslås det fremhævet,  \r\n\r\n at  \r\n\r\n forbrugerhensynet er et væsentligt hensyn i målsætningen om at fremme  \r\n\r\n konkurrencen. Desuden foreslås Konkurrenceankenævnet endvidere udvidet fra 3  \r\n\r\n til 5 medlemmer.  \r\n\r\n</P>  \r\n\r\n<P class=\"NormalInd\">  \r\n\r\n Det nuværende anmeldelsessystem lettes administrativt for  \r\n\r\n virksomhederne, således at virksomhederne kan påberåbe sig en fritagelse fra  \r\n\r\n konkurrenceloven uden først at have ansøgt om det.  \r\n\r\n</P>  \r\n\r\n<P class=\"NormalInd\">  \r\n\r\n Endvidere foreslås den 1-årige tidsbegrænsning på påbud om  \r\n\r\n prisfastsættelsesmetode fjernet, idet denne tidsbegrænsning har forhindret  \r\n\r\n indgrebet i at virke. Det har således i praksis ikke været muligt at måle  \r\n\r\n effektiviteten af et påbud om prisfastsættelsesmetode over for en virksomhed  \r\n\r\n mindre end 1 år efter, at indgrebet blev gennemført. Konkurrencerådet har  \r\n\r\n naturligvis stadig mulighed for at gøre påbuddet tidsbegrænset efter en  \r\n\r\n konkret  \r\n\r\n vurdering.  \r\n\r\n</P>  \r\n\r\n<P class=\"NormalInd\">  \r\n\r\n Det er endvidere blevet præciseret, at afgørelsesudkast, der  \r\n\r\n allerede har været forlagt Konkurrencerådet én gang, ikke er underlagt tre  \r\n\r\n ugers høringsfrist. Præciseringen er blevet lavet for at sikre en effektiv  \r\n\r\n sagsgang i Konkurrencerådet og dermed rimelige sagsbehandlingstider for  \r\n\r\n parterne. Når en sag forelægges mere end én gang, vil der ofte være tale om  \r\n\r\n justeringer og mindre ændringer, som ikke kræver samme tid at sætte sig ind  \r\n\r\n i,  \r\n\r\n ligesom parterne allerede én gang har haft mulighed for dels at kommentere  \r\n\r\n udkastet, dels at få foretræde for Konkurrencerådet. Sker der væsentlige  \r\n\r\n ændringer, efter at en sag har været forlagt Konkurrencerådet, gælder  \r\n\r\n reglerne  \r\n\r\n om partshøring i forvaltningsloven, hvilket sikrer, at retssikkerheden er i  \r\n\r\n orden. Præciseringen har naturligvis ingen indflydelse på parternes  \r\n\r\n ankemuligheder.  \r\n\r\n</P>  \r\n\r\n<P class=\"NormalInd\">  \r\n\r\n Endelig lukker lovforslaget op for, at sagsbehandling på  \r\n\r\n konkurrenceområdet helt eller delvist kan forgå på engelsk. Ændringen er en  \r\n\r\n konsekvens af det tiltagende samarbejde mellem myndighederne i Europa.  \r\n\r\n Samtidig  \r\n\r\n er flere og flere virksomheder efterhånden repræsenteret internationalt. Det  \r\n\r\n vil således lette disse virksomheders byrde, at fx en anmeldelse til flere  \r\n\r\n landes konkurrencemyndigheder ikke skal udformes på flere forskellige sprog.  \r\n\r\n</P>  \r\n\r\n<P class=\"NormalInd\">  \r\n\r\n Idet jeg henviser til de udførlige bemærkninger til  \r\n\r\n lovforslaget, skal jeg anbefale forslaget til Folketingets velvillige  \r\n\r\n behandling.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Økonomi- og Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2004/1 LF 63",
            "stateLabel": "Vedtaget",
            "references": [
                {
                    "shortName": "2004/1 SF. L 63",
                    "title": "Skriftlig fremsættelse (27. oktober 2004) - L 63",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 91556,
                    "eliUri": "/eli/ft/20041XX00059",
                    "externalLink": ""
                },
                {
                    "shortName": "2004/1 LSF 63",
                    "title": "Forslag til Lov om ændring af konkurrenceloven\\n(Dominerende virksomheders samhandelsbetingelser, tilsagn, fusioner m.v.)",
                    "presentationName": "Lovforslag som fremsat",
                    "documentTypeId": 400,
                    "documentId": 91553,
                    "eliUri": "/eli/ft/200412L00063",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20041/lovforslag/l63/index.htm"
                },
                {
                    "shortName": "2004/1 BTL 63",
                    "title": "Betænkning over Forslag til lov om ændring af konkurrenceloven\\n(Dominerende virksomheders samhandelsbetingelser, tilsagn, fusioner m.v.)",
                    "presentationName": "Betænkning  over lovforslag",
                    "documentTypeId": 420,
                    "documentId": 97721,
                    "eliUri": "/eli/ft/200414L00200",
                    "externalLink": ""
                },
                {
                    "shortName": "2004/1 TBL 63",
                    "title": "Tillægsbetænkning over fForslag til lov om ændring af konkurrenceloven\\n (Dominerende virksomheders samhandelsbetingelser, tilsagn, fusioner m.v.)",
                    "presentationName": "Tillægsbetænkning over lovforslag",
                    "documentTypeId": 430,
                    "documentId": 97796,
                    "eliUri": "/eli/ft/200415L00246",
                    "externalLink": ""
                },
                {
                    "shortName": "2004/1 LSV 63",
                    "title": "Forslag til Lov om ændring af konkurrenceloven\\n(Dominerende virksomheders samhandelsbetingelser, tilsagn, fusioner m.v.)",
                    "presentationName": "Lovforslag som vedtaget",
                    "documentTypeId": 410,
                    "documentId": 97812,
                    "eliUri": "/eli/ft/200413L00063",
                    "externalLink": ""
                },
                {
                    "shortName": "LOV nr 1461 af 22/12/2004",
                    "title": "Lov om ændring af konkurrenceloven\\n(Dominerende virksomheders samhandelsbetingelser, tilsagn, fusioner m.v.)",
                    "presentationName": "Ændringslov",
                    "documentTypeId": 20,
                    "documentId": 26895,
                    "eliUri": "/eli/lta/2004/1461",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "27/10/2004"
        },
        {
            "displayName": "Accession",
            "displayValue": "20041XX00059"
        },
        {
            "displayName": "Entydig dokumentidentifikation",
            "displayValue": "AU001782"
        },
        {
            "displayName": "Dato for førstegangsindlæggelse",
            "displayValue": "27/10/2004"
        },
        {
            "displayName": "Dato for indlæggelse",
            "displayValue": "27/10/2004"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 63"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}