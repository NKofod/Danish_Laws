{
    "id": 216279,
    "title": "Bekendtgørelse om Vækstfondens administration af midlerne under Danmarks Grønne Fremtidsfond",
    "documentTypeId": "60",
    "isSagsforlobPeriodValid": true,
    "shortName": "BEK nr 1357 af 14/09/2020",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om Vækstfondens administration af midlerne under Danmarks Grønne Fremtidsfond</p>\r\n<p class=\"Indledning2\">I medfør af § 9 i lov nr. 691 af 8. juni 2018 om Vækstfonden fastsættes:</p>\r\n<p class=\"ParagrafGruppeOverskrift\">\r\n   <span>Danmarks Grønne Fremtidsfond</span>\r\n</p>\r\n<p class=\"Paragraf\" id=\"id814b2368-f0ee-422a-8fe6-2f2fd3474952\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Vækstfonden administrerer de midler, der indskydes som egenkapital i Vækstfonden i forbindelse med etableringen af Danmarks Grønne Fremtidsfond.</p>\r\n<p class=\"Stk2\">\r\n   <span class=\"StkNr\" id=\"idfd2bae1f-afd1-41d2-945e-e1966a702706\">Stk. 2.</span> Vækstfondens administration af midler under Danmarks Grønne Fremtidsfond, jf. stk. 1, sker i henhold til bestemmelserne i lov om Vækstfonden samt de for Vækstfonden i øvrigt gældende regler og politikker med de ændringer og tilpasninger, der følger af denne bekendtgørelse.</p>\r\n<p class=\"ParagrafGruppeOverskrift\">\r\n   <span>Formål</span>\r\n</p>\r\n<p class=\"Paragraf\" id=\"id1c52bb10-59ec-4bb9-8d9b-984c3979879c\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Finansiering ved anvendelsen af midler under Danmarks Grønne Fremtidsfond skal ydes på markedsvilkår og have til formål at fremme national og global grøn omstilling, herunder udvikling og udbredelse af nye teknologier, omlægning af energisystemer til vedvarende energi, lagring og effektiv anvendelse af energi mv. og fremme af global eksport af grøn teknologi, eksempelvis inden for vind og energieffektiviseringsløsninger. Fremtidsfondens investeringer/finansiering skal bidrage til opfyldelse af Parisaftalens temperaturmål samt realisering af nationale klimamål og skal således aktivt finansiere og investere i tiltag, der reducerer belastningen for klima, natur og miljø, herunder tiltag rettet mod vandknaphed, fødevaremangel og bæredygtig fødevareproduktion.</p>\r\n<p class=\"Stk2\">\r\n   <span class=\"StkNr\" id=\"id2b6c5a4c-bec0-4c3e-b34f-302aef7c0367\">Stk. 2.</span> Ved udvælgelsen af projekter og initiativer, der bidrager til den nationale og internationale grønne omstilling, og som kan finansieres af Vækstfonden i medfør af denne bekendtgørelse, jf. stk. 1, foretager Vækstfonden en samlet vurdering af det kommercielle og det omstillingsmæssige potentiale af det enkelte projekt eller initiativ. Til brug for denne vurdering inddrager Vækstfonden dels EU’s klassificeringssystem (taksonomi) for bæredygtige økonomiske investeringer og dels andre vurderingsprincipper og kriterier af relevans for vurderingen af projektet eller initiativets potentiale til at bidrage til den grønne omstilling. De nærmere kriterier for vurderingen af det omstillingsmæssige potentiale fastlægges ved <span class=\"Italic\">Politik for finansiering/investering omfattet af Danmarks Grønne Fremtidsfond</span>.</p>\r\n<p class=\"ParagrafGruppeOverskrift\">\r\n   <span>Finansieringssegmenter</span>\r\n</p>\r\n<p class=\"Paragraf\" id=\"id57e7396d-6971-4480-a59c-5444f6034166\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Ved administrationen af midlerne under Danmarks Grønne Fremtidsfond anvender Vækstfonden finansieringsformerne, tjenesteydelser og de andre aktiviteter omhandlet i kapitel 2 i lov om Vækstfonden med henblik på at investere i virksomhederne omfattet af § 2 i lov om Vækstfonden og<span class=\"Italic\"> Politik for Vækstfondens finansieringssegmenter og ejerskab</span>, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"id352e3d0d-5090-41c4-a3ee-acca70e0b273\">Stk. 2.</span> Op til en tredjedel af de under § 1, stk. 1, nævnte midler kan anvendes til investeringer i virksomheder, enten direkte eller indirekte via fonde, der ikke opfylder definitionen på små eller mellemstore virksomheder, jf. Kommissionens henstilling af 6. maj 2003 om definitionen af mikrovirksomheder, små og mellemstore virksomheder (2003/361/EF).</p>\r\n<p class=\"Stk2\">\r\n   <span class=\"StkNr\" id=\"idca46f62d-8554-4d69-984e-f7078e144b15\">Stk. 3.</span> De i stk. 2 nævnte virksomheder, der ikke opfylder definitionen på små og mellemstore virksomheder, jf. Kommissionens henstilling af 6. maj 2003 om definitionen af mikrovirksomheder, små og mellemstore virksomheder (2003/361/EF), kan omfatte</p>\r\n<p class=\"Liste1\">\r\n   <span class=\"Liste1Nr\" id=\"ide44c4aad-433a-4e64-a120-a1e1d981ba39\">1)</span> accelerationsvirksomheder, der er faldet uden for SMV-definitionen, og som har en aggressiv vækstplan, der ikke kan finde tilstrækkelig finansiering i det private marked,</p>\r\n<p class=\"Liste1\">\r\n   <span class=\"Liste1Nr\" id=\"id69c4655a-fa90-495c-868a-ede5c71b3e1f\">2)</span> iværksættere og vækstvirksomheder, der falder uden for SMV-definitionen, fordi en større etableret virksomhed har en ejerandel på 25 pct. eller over i virksomheden og</p>\r\n<p class=\"Liste1\">\r\n   <span class=\"Liste1Nr\" id=\"id03eb9108-69ad-457e-91ba-bb2dbacc0b25\">3)</span> små midcaps, hvilket skal muliggøre investeringssamarbejder med pensionsselskaberne og tiltrækning af grønne EU-midler.</p>\r\n<p class=\"Stk2\">\r\n   <span class=\"StkNr\" id=\"id6688715c-749e-4064-b536-b3a667006fa7\">Stk. 4.</span> Med mindre særlige forhold gør sig gældende, herunder f.eks. et hensyn til at kunne sikre tilstrækkelige opfølgende investeringer, og til at sikre et acceptabelt afkast, skal de i stk. 3, nr. 3, nævnte små midcaps have et antal ansatte på nyinvesteringstidspunktet på maksimalt 1.500 ansatte, og tilsvarende kan der ikke, medmindre særlige forhold gør sig gældende, investeres mere end 200 mio. kr. per virksomhed i de i stk. 3, nr. 3, nævnte små midcaps.</p>\r\n<p class=\"ParagrafGruppeOverskrift\">\r\n   <span>Skattepolitik og social ansvarlighed</span>\r\n</p>\r\n<p class=\"Paragraf\" id=\"ida65aeaa0-174a-49e6-b32c-aebcc5129e7b\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Investering af midlerne under Danmarks Grønne Fremtidsfond i henhold til § 3 sker i overensstemmelse med de for Vækstfonden til enhver tid gældende regler og politikker for skattepolitik og social ansvarlighed.</p>\r\n<p class=\"Stk2\">\r\n   <span class=\"StkNr\" id=\"id0a9e2200-293e-4d21-aa3f-57f17638e56b\">Stk. 2.</span> Vækstfonden påser, at investering efter denne bekendtgørelse sker inden for rammerne af de til enhver tid gældende politikker.</p>\r\n<p class=\"ParagrafGruppeOverskrift\">\r\n   <span>Tilsyn og revision</span>\r\n</p>\r\n<p class=\"Paragraf\" id=\"idbb3da791-e354-4c14-b42e-1b618e3d6102\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Erhvervsministeren fører tilsyn med Vækstfondens administration af midler under Danmarks Grønne Fremtidsfond som del af det almindelige tilsyn med Vækstfonden.</p>\r\n<p class=\"Stk2\">\r\n   <span class=\"StkNr\" id=\"ida75f1c76-c660-484f-be43-063657059084\">Stk. 2.</span> Vækstfondens administration af midlerne under Danmarks Grønne Fremtidsfond skal indgå i Vækstfondens årsrapport og revideres i overensstemmelse med reglerne fastsat i lov om Vækstfonden § 19.</p>\r\n<p class=\"Stk2\">\r\n   <span class=\"StkNr\" id=\"idd7797ee0-cef4-4579-aa04-2041ef065efb\">Stk. 3.</span> Vækstfonden er forpligtet til at holde et separat regnskab for midlerne under Danmarks Grønne Fremtidsfond, jf. § 1, stk. 1, med henblik på, at der kan aflægges separat regnskab for Vækstfondens administration af midlerne.</p>\r\n<p class=\"Stk2\">\r\n   <span class=\"StkNr\" id=\"ida2cb6418-a040-40af-8dd3-4a01c8a93ebc\">Stk. 4.</span> Vækstfonden har pligt til at holde erhvervsministeren orienteret om alle væsentlige forhold om administrationen af midler efter denne bekendtgørelse, herunder om væsentlige afvigelser fra den forventede udvikling af administrationen af midlerne under Danmarks Grønne Fremtidsfond.</p>\r\n<p class=\"ParagrafGruppeOverskrift\">\r\n   <span>Administration</span>\r\n</p>\r\n<p class=\"Paragraf\" id=\"id0284d7ef-6554-4b6b-b047-a56a0706379a\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Vækstfondens administrationsomkostninger vedrørende administrationen af midler efter denne bekendtgørelse afholdes inden for rammerne af de midler, der indskydes som egenkapital i Vækstfonden i forbindelse med etableringen af Danmarks Grønne Fremtidsfond samt afkastet på finansiering foretaget i medfør af denne bekendtgørelse.</p>\r\n<p class=\"ParagrafGruppeOverskrift\">\r\n   <span>Rådgivning og koordinering</span>\r\n</p>\r\n<p class=\"Paragraf\" id=\"idaeab5a3c-a257-4823-863d-203af2479a1e\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Vækstfonden kan indhente råd og sparring fra et rådgivende udvalg nedsat af erhvervsministeren i relation til investerings- og finansieringsindsatser inden for grøn omstilling. Kompetencen til at træffe konkrete finansierings- eller investeringsbeslutninger i medfør af denne bekendtgørelse og ansvaret herfor ligger, uanset rådgivningen, hos Vækstfonden.</p>\r\n<p class=\"Stk2\">\r\n   <span class=\"StkNr\" id=\"id1f3620a4-1008-4d16-aa80-92823b00dd67\">Stk. 2.</span> Vækstfonden skal løbende samarbejde og bidrage til koordineringen vedrørende administrationen af midlerne under Danmarks Grønne Fremtidsfond med EKF Danmarks Eksportkredit, Danmarks Grønne Investeringsfond, Investeringsfonden for Udviklingslande samt i forhold til det i stk. 1 nævnte rådgivende udvalg.</p>\r\n<p class=\"Stk2\">\r\n   <span class=\"StkNr\" id=\"id6d9f5bcf-e437-4d95-a095-d02fb1a2d9dc\">Stk. 3.</span> Vækstfonden bidrager som en del af de samlede administrationsomkostninger ved administrationen af de midler, Vækstfonden tilføres, jf. §1, stk. 1, til finansiering af udgifterne i forbindelse med det rådgivende udvalg, jf. stk. 1.</p>\r\n<p class=\"ParagrafGruppeOverskrift\">\r\n   <span>Overførsel af investeringer</span>\r\n</p>\r\n<p class=\"Paragraf\" id=\"id158010e8-0824-4fb3-ba8d-576232e1cc20\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Investeringer gennemført af Vækstfonden fra den 1. januar 2020 og til tidspunktet for ikrafttræden af denne bekendtgørelse, der er gennemført inden for formålet i § 2, og som opfylder betingelserne i §§ 3-4, kan i regnskabsmæssig henseende henføres til de midler, der indskydes som egenkapital i Vækstfonden, jf. § 1, og kan som sådan overføres til Danmarks Grønne Fremtidsfond.</p>\r\n<p class=\"ParagrafGruppeOverskrift\">\r\n   <span>Ikrafttræden</span>\r\n</p>\r\n<p class=\"Paragraf\" id=\"id4b36a5f1-64be-4213-aaf9-edfeca69a91f\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Bekendtgørelsen træder i kraft den 17. september 2020.</p><div class=\"Givet\" id=\"Givet\"><p class=\"Givet\" align=\"center\">Erhvervsministeriet, den 14. september 2020</p><p class=\"Sign1\" align=\"center\">Simon Kollerup</p><p class=\"Sign2\" align=\"right\">/ Julie Sonne</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/09/2020"
        },
        {
            "displayName": "Accession",
            "displayValue": "B20200135705"
        },
        {
            "displayName": "Entydig dokumentidentifikation",
            "displayValue": "CQ001368"
        },
        {
            "displayName": "Dato for førstegangsindlæggelse",
            "displayValue": "16/09/2020"
        },
        {
            "displayName": "Dato for indlæggelse",
            "displayValue": "16/09/2020"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1357"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "14/09/2020"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Erhvervsmin., j.nr. 2020-1452"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}