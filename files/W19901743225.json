{
    "id": 32510,
    "title": "Endelig tilladelse til opfyldning på søterritoriet ud for et vejareal. ",
    "documentTypeId": "240",
    "isSagsforlobPeriodValid": false,
    "shortName": "KEN nr 17432 af 10/05/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Under forudsætning af en række angivne vilkår meddelte ministeriet  \r\n\r\n endelig tilladelse til opfyldning på søterritoriet ud for et vejareal ifølge  \r\n\r\n et principgodkendt projekt. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Endelig tilladelse til opfyldning på  \r\n\r\n søterritoriet ud for et vejareal. </H1>  \r\n\r\n<P></P>  \r\n\r\n<P>I brev af 17. april 1990 (j.nr. LC/KH) har forvaltningen ansøgt om  \r\n\r\n ministeriets endelige tilladelse til opfyldning på søterritoriet ud  \r\n\r\n for Strandvejen i Lemvig, efter at Lemvig byråd har vedtaget at udføre det  \r\n\r\n projekt, som ministeriet med visse bemærkninger har principgodkendt i brev af  \r\n\r\n 14. februar 1990. </P>  \r\n\r\n<P>Det fremgår af ansøgningen, at opfyldningsarbejdet foregår fra land, og at  \r\n\r\n kommunen har kontaktet Skov- og Naturstyrelsen med henblik på undersøgelse af  \r\n\r\n fortidsminderne i området. </P>  \r\n\r\n<P>I den anledning meddeles, at ministeriet for sit vedkommende hermed giver  \r\n\r\n tilladelse til at foretage opfyldning på søterritoriet i det omfang, der  \r\n\r\n fremgår af tegning nr. 12 i det af Nellemann udarbejdede projekt nr. 1B/1989  \r\n\r\n for udvidelse af Strandvejen i Lemvig. </P>  \r\n\r\n<P>For tilladelsen gælder følgende vilkår: 1. Farvandsvæsenet skal senest 4  \r\n\r\n uger forinden underrettes om tidspunktet for arbejdets påbegyndelse og  \r\n\r\n forventede afslutning vedlagt en kort arbejdsbeskrivelse. 2. Enhver ny eller  \r\n\r\n ændret belysning i forbindelse med projektet samt belysning om eventuelle  \r\n\r\n lysreklamer i forbindelse med virksomheder langs Strandvejen, hvis sådanne  \r\n\r\n lys kan observeres fra farvandet, skal inden udførelsen være godkendt af  \r\n\r\n Farvandsvæsenet. 3. Der må til opfyldningen alene anvendes rene uorganiske  \r\n\r\n fyldmaterialer således, at enhver gene for omgivelserne undgås. 4.  \r\n\r\n Opfyldningen mod søterritoriet skal afdækkes kontinuerligt således, at der  \r\n\r\n ikke opstår unødig udvaskning af finkornet materiale i fjorden. 5.  \r\n\r\n Indfatningen for anlægget skal vedligeholdes i god og forsvarlig stand. 6.  \r\n\r\n Det opfyldte areal skal, efterhånden som opfyldningen skrider frem, belægges  \r\n\r\n med muldjord og tilsås med græs eller på anden måde afdækkes for at hindre  \r\n\r\n fygning. 7. Der må ikke uden Trafikministeriets tilladelse foretages  \r\n\r\n udvidelser eller væsentlige ændringer af det godkendte anlæg. 8. Anlægget  \r\n\r\n skal tilendebringes inden 1 år fra denne tilladelses dato. 9. Samtidig med  \r\n\r\n afslutning af anlægsarbejdet på søterritoriet skal Farvandsvæsenet  \r\n\r\n underrettes. Snarest derefter fremsendes til Trafikministeriet,  \r\n\r\n Kystinspektoratet, Farvandsvæsenet og Kort- og Matrikelstyrelsen en ajourført  \r\n\r\n detailplan over kyststrækningen mellem Lemvig Havn og Lemvig Marina. På  \r\n\r\n planen skal nye linieføringer vises fremskåret og beregnet i en officielt  \r\n\r\n godkendt landsdækkende koordinatprojektion. Ved nyindskæring af punkter skal  \r\n\r\n de til målingerne knyttede observationer og fixpunktkoordinater ligeledes  \r\n\r\n oplyses af hensyn til senere udjævning i det danske referencenet. </P>  \r\n\r\n<P>10. Det opfyldte areal skal snarest muligt efter opfyldningens  \r\n\r\n tilendebringelse matrikuleres på ansøgernes bekostning. </P>  \r\n\r\n<P>Det tilføjes, at en tilladelse ikke fritager tilladelsens indehaver for  \r\n\r\n det civilretlige ansvar, som måtte kunne gøres gældende som følge af  \r\n\r\n opfyldningens etablering, herunder for eventuelle skadelige påvirkninger på  \r\n\r\n andre ejendomme som følge af skete ændringer i kystlinien. </P>  \r\n\r\n<P>Det bemærkes endvidere, at en meddelt tilladelse fortabes, såfremt nogen  \r\n\r\n af de for tilladelsen fastsatte vilkår ikke måtte blive opfyldt. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19901743225"
        },
        {
            "displayName": "Entydig dokumentidentifikation",
            "displayValue": "CA000421"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "17432"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "10/05/1990"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "Trafikministeriets j.nr. 89-3411-K665-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}