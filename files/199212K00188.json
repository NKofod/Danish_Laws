{
    "id": 111406,
    "title": "1992 LSF 188   FORSLAG TIL LOV OM JOURNAL OVER BRUG AF PLANTEBESKYTTELSESMIDLER OG   EFTERSYN AF UDSTYR TIL UDBRINGNING AF PLANTEBESKYTTELSESMIDLER I JORDBRUGET  ",
    "documentTypeId": "400",
    "isSagsforlobPeriodValid": false,
    "shortName": "1992/1 LSF 188",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 188 </P>  \r\n\r\n<P></P>  \r\n\r\n<P>Forslag til Lov om journal over brug af plantebeskyttelsesmidler og  \r\n\r\n eftersyn af udstyr til udbringning af plantebeskyttelsesmidler i jordbruget  \r\n\r\n</P>  \r\n\r\n<P></P>  \r\n\r\n<P>Fremsat af landbrugsministeren (Bjørn Westh) </P>  \r\n\r\n<P></P>  \r\n\r\n<P>den 10. februar 1993 </P>  \r\n\r\n<P></P>  \r\n\r\n<P>Vedtaget ved tredjebehandling den 30. april 1993 </P>  \r\n\r\n<P></P>  \r\n\r\n<P><a href=\"document.aspx?accn=A19930026630\"> Lov nr. 266 af 06/05/1993</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1.</B> Landbrugsministeren kan fastsætte regler om pligt for ejere  \r\n\r\n og brugere af jordbrugsbedrifter til at føre journal over deres anvendelse af  \r\n\r\n plantebeskyttelsesmidler mod skadegørere, ukrudt og andre uønskede planter  \r\n\r\n samt til nedvisning og vækstregulering i plantekulturer. Ministeren kan  \r\n\r\n herunder fastsætte nærmere regler om, hvordan journalen skal udformes og  \r\n\r\n føres samt om tilsyn med, at reglerne overholdes. </P>  \r\n\r\n<P> <B>§ 2.</B> Udstyr, der anvendes til at udbringe de i § 1, stk. 1, nævnte  \r\n\r\n plantebeskyttelsesmidler, skal gennemgå eftersyn. </P>  \r\n\r\n<P> <I>Stk. 2</I> . Landbrugsministeren fastsætter regler om eftersynets  \r\n\r\n indhold og gennemførelse. </P>  \r\n\r\n<P> <I>Stk. 3</I> . Landbrugsministeren kan meddele de påbud, der er  \r\n\r\n nødvendige for at sikre overholdelse af loven og af regler fastsat med  \r\n\r\n hjemmel heri, til ejeren af udstyr, der anvendes til at udbringe  \r\n\r\n plantebeskyttelsesmidler. </P>  \r\n\r\n<P> <B>§ 3.</B> Landbrugsministeren har mod behørig legitimation og uden  \r\n\r\n retskendelse adgang til offentlig og privat ejendom, hvor det er påkrævet af  \r\n\r\n hensyn til tilsyn med overholdelsen af regler fastsat efter § 1 og § 2. </P>  \r\n\r\n<P> <I>Stk. 2</I> . Ejere og brugere af jordbrugsbedrifter skal efter  \r\n\r\n anmodning give ministeren de oplysninger, der er nødvendige for tilsynet med  \r\n\r\n overholdelsen af de fastsatte regler og skal yde fornøden bistand ved  \r\n\r\n gennemførelsen af tilsynet. </P>  \r\n\r\n<P> <B>§ 4.</B> Landbrugsministeren kan bemyndige et direktorat oprettet  \r\n\r\n under ministeriet til at udøve de beføjelser, der er tillagt ministeren i  \r\n\r\n denne lov. </P>  \r\n\r\n<P> <I>Stk. 2.</I> Henlægger landbrugsministeren sine beføjelser efter denne  \r\n\r\n lov til et direktorat oprettet under ministeriet, kan ministeren fastsætte  \r\n\r\n regler om adgang til at klage over afgørelser truffet i henhold til  \r\n\r\n bemyndigelsen, herunder om at afgørelser ikke kan indbringes for højere  \r\n\r\n administrativ myndighed. </P>  \r\n\r\n<P> <B>§ 5.</B> Overtrædelse af § 1, § 2 og § 3, stk. 2, straffes med bøde.  \r\n\r\n</P>  \r\n\r\n<P> <I>Stk. 2.</I> I regler, der udstedes efter § 1 og § 2, kan der  \r\n\r\n fastsættes straf af bøde. </P>  \r\n\r\n<P> <I>Stk. 3.</I> Den, der undlader at efterkomme et påbud meddelt af  \r\n\r\n landbrugsministeren efter § 2, stk. 3, straffes med bøde. </P>  \r\n\r\n<P> <I>Stk. 4.</I> Er overtrædelsen begået af et selskab, en forening, en  \r\n\r\n selvejende institution, en fond eller lignende, kan der pålægges den  \r\n\r\n juridiske person som sådan bødeansvar. Er overtrædelsen begået af staten, en  \r\n\r\n kommune eller et kommunalt fællesskab, jf. § 60 i lov om kommunernes  \r\n\r\n styrelse, kan der pålægges staten, kommunen eller det kommunale fællesskab  \r\n\r\n bødeansvar. </P>  \r\n\r\n<P> <B>§ 6.</B> Ved overtrædelse af regler fastsat efter § 1 og § 2 eller  \r\n\r\n undladelse af at efterkomme et påbud, der er meddelt efter § 2, stk. 3, kan  \r\n\r\n landbrugsministeren tilkendegive, at sagen kan afgøres uden retslig  \r\n\r\n forfølgning, hvis den, der har begået overtrædelsen, erkender sig skyldig og  \r\n\r\n erklærer sig rede til inden for en nærmere angivet frist, der efter begæring  \r\n\r\n kan forlænges, at betale en i tilkendegivelsen angivet bøde. </P>  \r\n\r\n<P> <I>Stk. 2.</I> Med hensyn til den i stk. 1 nævnte tilkendegivelse finder  \r\n\r\n bestemmelsen om tiltalerejsning i retsplejelovens § 930, jf. § 926,  \r\n\r\n tilsvarende anvendelse. </P>  \r\n\r\n<P> <I>Stk. 3.</I> Betales bøde i rette tid, eller bliver den efter  \r\n\r\n stedfunden vedtagelse inddrevet eller afsonet, bortfalder videre forfølgning.  \r\n\r\n</P>  \r\n\r\n<P> <B>§ 7.</B> Loven træder i kraft den 1. august 1993. </P>  \r\n\r\n<P> <B>§ 8.</B> Loven gælder ikke for Færøerne og Grønland. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1.</B> Landbrugsministeren kan fastsætte regler om pligt for ejere  \r\n\r\n og brugere af jordbrugsbedrifter til at føre journal over deres anvendelse af  \r\n\r\n plantebeskyttelsesmidler mod skadegørere, ukrudt og andre uønskede planter  \r\n\r\n samt til nedvisning og vækstregulering i plantekulturer. Ministeren kan  \r\n\r\n herunder fastsætte nærmere regler om, hvordan journalen skal udformes og  \r\n\r\n føres samt om tilsyn med, at reglerne overholdes. </P>  \r\n\r\n<P> <B>§ 2.</B> Udstyr, der anvendes til at udbringe de i § 1, stk. 1, nævnte  \r\n\r\n plantebeskyttelsesmidler, skal gennemgå eftersyn. </P>  \r\n\r\n<P> <I>Stk. 2</I> . Landbrugsministeren fastsætter regler om eftersynets  \r\n\r\n indhold og gennemførelse. </P>  \r\n\r\n<P> <I>Stk. 3</I> . Landbrugsministeren kan meddele de påbud, der er  \r\n\r\n nødvendige for at sikre overholdelse af loven og af regler fastsat med  \r\n\r\n hjemmel heri, til ejeren af udstyr, der anvendes til at udbringe  \r\n\r\n plantebeskyttelsesmidler. </P>  \r\n\r\n<P> <B>§ 3.</B> Landbrugsministeren har mod behørig legitimation og uden  \r\n\r\n retskendelse adgang til offentlig og privat ejendom, hvor det er påkrævet af  \r\n\r\n hensyn til tilsyn med overholdelsen af regler fastsat efter § 1 og § 2. </P>  \r\n\r\n<P> <I>Stk. 2</I> . Ejere og brugere af jordbrugsbedrifter skal efter  \r\n\r\n anmodning give ministeren de oplysninger, der er nødvendige for tilsynet med  \r\n\r\n overholdelsen af de fastsatte regler og skal yde fornøden bistand ved  \r\n\r\n gennemførelsen af tilsynet. </P>  \r\n\r\n<P> <B>§ 4.</B> Landbrugsministeren kan bemyndige et direktorat oprettet  \r\n\r\n under ministeriet til at udøve de beføjelser, der er tillagt ministeren i  \r\n\r\n denne lov. </P>  \r\n\r\n<P> <I>Stk. 2.</I> Henlægger landbrugsministeren sine beføjelser efter denne  \r\n\r\n lov til et direktorat oprettet under ministeriet, kan ministeren fastsætte  \r\n\r\n regler om adgang til at klage over afgørelser truffet i henhold til  \r\n\r\n bemyndigelsen, herunder om at afgørelser ikke kan indbringes for højere  \r\n\r\n administrativ myndighed. </P>  \r\n\r\n<P> <B>§ 5.</B> Overtrædelse af § 1, § 2 og § 3, stk. 2, straffes med bøde.  \r\n\r\n</P>  \r\n\r\n<P> <I>Stk. 2.</I> I regler, der udstedes efter § 1 og § 2, kan der  \r\n\r\n fastsættes straf af bøde. </P>  \r\n\r\n<P> <I>Stk. 3.</I> Den, der undlader at efterkomme et påbud meddelt af  \r\n\r\n landbrugsministeren efter § 2, stk. 3, straffes med bøde. </P>  \r\n\r\n<P> <I>Stk. 4.</I> Er overtrædelsen begået af et selskab, en forening, en  \r\n\r\n selvejende institution, en fond eller lignende, kan der pålægges den  \r\n\r\n juridiske person som sådant bødeansvar. Er overtrædelsen begået af staten, en  \r\n\r\n kommune eller et kommunalt fællesskab, jf. § 60 i lov om kommunernes  \r\n\r\n styrelse, kan der pålægges staten, kommunen eller det kommunale fællesskab  \r\n\r\n bødeansvar. </P>  \r\n\r\n<P> <B>§ 6.</B> Ved overtrædelse af regler fastsat efter § 1 og § 2 eller  \r\n\r\n undladelse af at efterkomme et påbud, der er meddelt efter § 2, stk. 3, kan  \r\n\r\n landbrugsministeren tilkendegive, at sagen kan afgøres uden retslig  \r\n\r\n forfølgning, hvis den, der har begået overtrædelsen, erkender sig skyldig og  \r\n\r\n erklærer sig rede til inden for en nærmere angivet frist, der efter begæring  \r\n\r\n kan forlænges, at betale en i tilkendegivelsen angivet bøde. </P>  \r\n\r\n<P> <I>Stk. 2.</I> Med hensyn til den i stk. 1 nævnte tilkendegivelse finder  \r\n\r\n bestemmelsen om tiltalerejsning i retsplejelovens § 930, jf. § 926,  \r\n\r\n tilsvarende anvendelse. </P>  \r\n\r\n<P> <I>Stk. 3.</I> Betales bøde i rette tid, eller bliver den efter  \r\n\r\n stedfunden vedtagelse inddrevet eller afsonet, bortfalder videre forfølgning.  \r\n\r\n</P>  \r\n\r\n<P> <B>§ 7.</B> Loven træder i kraft den 1. august 1993. </P>  \r\n\r\n<P> <B>§ 8.</B> Loven gælder ikke for Færøerne og Grønland. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>I henhold til handlingsplanen for en bæredygtig udvikling i landbruget og  \r\n\r\n beretning nr. 5 af 17. december 1991 fra Folketingsudvalget vedrørende en  \r\n\r\n bæredygtig landbrugsudvikling (Alm. del bilag 76) skal der gennemføres krav  \r\n\r\n om stikprøvevis eftersyn af udstyr til udbringning af bekæmpelsesmidler og  \r\n\r\n krav om, at der skal føres journal over anvendelsen af bekæmpelsesmidler med  \r\n\r\n henblik på at reducere forbruget. </P>  \r\n\r\n<P>Registrering af anvendte plantebeskyttelsesmidler i en journal og eftersyn  \r\n\r\n af sprøjteudstyr skal støtte jordbrugeren i korrekt anvendelse og udbringning  \r\n\r\n af plantebeskyttelsesmidler. </P>  \r\n\r\n<P>Der er ikke i eksisterende lovgivning hjemmel til at foreskrive tilsyn med  \r\n\r\n udstyr til udbringning af plantebeskyttelsesmidler. </P>  \r\n\r\n<P>Lov om kemiske stoffer og produkter, jf. lovbekendtgørelse nr. 566 af 15.  \r\n\r\n august 1989, kapitel 7, § 38c bemyndiger miljøministeren til at fastsætte  \r\n\r\n regler om, at den ansvarlige for en ejendom skal føre journal over brugen af  \r\n\r\n bekæmpelsesmidler. Miljøministerens bemyndigelse vedrørende sprøjtejournal er  \r\n\r\n ved Kgl. resolution af 28. august 1992 overført til landbrugsministeren, jf.  \r\n\r\n bekendtgørelse nr. 763 af 8. september 1992. Det er fundet hensigtsmæssigt at  \r\n\r\n samle reglerne om sprøjtejournal og eftersyn af udstyr til udbringning af  \r\n\r\n plantebeskyttelsesmidler i een lov. </P>  \r\n\r\n<P>Lovforslaget er udarbejdet som en bemyndigelseslov, der inden for nærmere  \r\n\r\n angivne rammer giver landbrugsministeren hjemmel til at fastsætte de  \r\n\r\n nødvendige regler ved bekendtgørelse. </P>  \r\n\r\n<P> <I>Administrative og økonomiske konsekvenser af lovforslaget.</I>  </P>  \r\n\r\n<P>Ansvaret for udarbejdelse af regler og for administration af loven og  \r\n\r\n reglerne agtes henlagt til Plantedirektoratet. </P>  \r\n\r\n<P>For staten vil lovforslaget betyde øget tilsynsindsats i  \r\n\r\n Plantedirektoratet. Tilsynsindsatsen er skønnet således: </P>  \r\n\r\n<P> <B>§ 24.</B> 31.11 (Statsvirksomhed) </P>  \r\n\r\n<PRE>  \r\n\r\n ---------------------------------------------------------  \r\n\r\n                                 1993   1994   1995   1996  \r\n\r\n ---------------------------------------------------------  \r\n\r\n Mio. kr. 1993-PL-niveau  \r\n\r\n Merudgift:  \r\n\r\n Driftsudgifter                   0,9    1,7    1,7    1,7  \r\n\r\n Kommuner                           -      -      -      -  \r\n\r\n Konsekvenser for nettotal       -0,9   -1,7   -1,7   -1,7  \r\n\r\n Årsværk (forøgelse)              1,5    3,0    3,0    3,0  \r\n\r\n ---------------------------------------------------------  \r\n\r\n</PRE>  \r\n\r\n<P>Tilsynsindsatsen vil blive gennemført inden for rammerne af de midler, som  \r\n\r\n er afsat til Plantedirektoratet til brug for gennemførelse af handlingsplan  \r\n\r\n for en bæredygtig udvikling i landbruget. På finansloven for 1993 er der  \r\n\r\n afsat 10 mio. kr. til dette formål. Fordelingen af ressourceforbruget mellem  \r\n\r\n tilsynsindsatsen efter nærværende lovforslag og tilsynsindsatsen i  \r\n\r\n forbindelse med den øvrige gennemførelse af handlingsplanen vil løbende blive  \r\n\r\n vurderet under iagttagelse af den aktuelle situation. </P>  \r\n\r\n<P>Der vil være behov for at udvikle et testprogram for eftersyn af  \r\n\r\n sprøjteudstyr samt uddannelse heri for Plantedirektoratets kontrollører. </P>  \r\n\r\n<P>Forslaget vil ikke få økonomiske eller administrative konsekvenser for  \r\n\r\n amter og kommuner. </P>  \r\n\r\n<P> <I>Høring</I>  </P>  \r\n\r\n<P>Lovforslaget har været sendt til udtalelse hos følgende organisationer:  \r\n\r\n</P>  \r\n\r\n<P>Landbrugsraadet, De danske Landboforeninger, Danske Husmandsforeninger,  \r\n\r\n Dansk Erhvervsjordbrug, Dansk Erhvervsgartnerforening, Dansk  \r\n\r\n Erhvervsfrugtavl, Dansk Agrokemisk Forening, Foreningen af Danske Kemiske  \r\n\r\n Industrier, Landbrugsmaskin-branchens Fællesråd, Dansk Industri,  \r\n\r\n Forbrugerrådet, Danmarks Naturfredningsforening, Amtsrådsforeningen og  \r\n\r\n Kommunernes Landsforening. </P>  \r\n\r\n<P> <I>Bemærkninger til de enkelte bestemmelser </I></P>  \r\n\r\n<P>Til § 1 </P>  \r\n\r\n<P>Mange jordbrugere registrerer allerede i dag deres forbrug af  \r\n\r\n plantebeskyttelsesmidler, f.eks. i et markstyringssystem eller andre  \r\n\r\n systemer, med henblik på at gøre brug af deres erfaringer i de følgende år.  \r\n\r\n</P>  \r\n\r\n<P>Erfaringer fra planteværnsgrupper, etableret med støtte fra  \r\n\r\n Miljøministeriet, har vist, at øget opmærksomhed om forbrug og anvendelse af  \r\n\r\n plantebeskyttelsesmidler sammen med intensiveret rådgivning kan medvirke til  \r\n\r\n at optimere forbruget af plantebeskyttelsesmidler. </P>  \r\n\r\n<P>Det er hensigten ved lovens gennemførelse at pålægge ejere og brugere af  \r\n\r\n landbrugsbedrifter over en vis størrelse, f.eks. 10 ha, samt gartnerier,  \r\n\r\n frugtplantager og planteskoler pligt til at føre journal over deres brug af  \r\n\r\n plantebeskyttelsesmidler. </P>  \r\n\r\n<P>Det er hensigten at fastsætte regler om, at der skal udarbejdes en  \r\n\r\n journal, hvori der løbende registreres f.eks. dosering og art af de  \r\n\r\n plantebeskyttelsesmidler, der udbringes. </P>  \r\n\r\n<P>Tilsyn med, om jordbrugeren fører journal over brug af  \r\n\r\n plantebeskyttelsesmidler, kan integreres med andre tilsynsopgaver, som  \r\n\r\n udføres af Plantedirektoratet. Ved tilsynet påses, at journalen er ført med  \r\n\r\n de foreskrevne oplysninger. </P>  \r\n\r\n<P> <I>Til § 2</I>  </P>  \r\n\r\n<P>Det er hensigten, at beføjelsen til at føre tilsyn med udstyr til  \r\n\r\n udbringning af plantebeskyttelsesmidler skal henlægges til  \r\n\r\n Plantedirektoratet. Tilsynet agtes gennemført på stikprøvebasis på  \r\n\r\n landbrugsbedrifter over en vis størrelse, f.eks. 10 ha, samt på gartnerier,  \r\n\r\n frugtplantager og planteskoler. Tilsynet bør også omfatte udstyr, som  \r\n\r\n anvendes erhvervsmæssigt til udbringning af plantebeskyttelsesmidler for  \r\n\r\n andre. </P>  \r\n\r\n<P>Tilsynet kan gennemføres i forbindelse med andre tilsynsopgaver i den  \r\n\r\n periode, hvor sprøjteudstyr er i brug. </P>  \r\n\r\n<P>Det er hensigten, at sprøjteudstyrets dyser, bom, slanger og  \r\n\r\n rørforbindelser skal undersøges efter et nærmere fastsat testprogram. </P>  \r\n\r\n<P>Hvis der ved tilsynet konstateres fejl og mangler ved udstyret, kan  \r\n\r\n Plantedirektoratet meddele påbud til ejeren af udstyret om at bringe udstyret  \r\n\r\n i forskriftsmæssig stand. </P>  \r\n\r\n<P> <I>Til § 3</I>  </P>  \r\n\r\n<P>§ 3 svarer til bestemmelser i en række andre love under  \r\n\r\n Landbrugsministeriet, der giver hjemmel til tilsyn, som udføres af  \r\n\r\n Plantedirektoratet, f.eks. lov nr. 282 af 8. maj 1991 om foderstoffer, lov  \r\n\r\n nr. 834 af 18. december 1991 om frø, kartofler og planter og lov nr. 131 af  \r\n\r\n 26. februar 1992 om gødning og jordforbedringsmidler. </P>  \r\n\r\n<P> <I>Til § 4</I>  </P>  \r\n\r\n<P>Ansvaret for udarbejdelse af regler og for administration af loven og  \r\n\r\n reglerne agtes henlagt til Plantedirektoratet. </P>  \r\n\r\n<P> <I>Stk. 2</I> svarer til bestemmelser i andre love under  \r\n\r\n Landbrugsministeriet, jf. bemærkningerne til § 3. </P>  \r\n\r\n<P> <I>Til § 6</I>  </P>  \r\n\r\n<P>§ 6 bemyndiger landbrugsministeren til administrativt at meddele  \r\n\r\n bødeforlæg for overtrædelser af regler fastsat efter § 1 og § 2 i loven samt  \r\n\r\n for undladelse af at efterkomme meddelte påbud efter § 2, stk. 3. </P>  \r\n\r\n<P>Bestemmelsen svarer til bestemmelser i en række andre love under  \r\n\r\n Landbrugsministeriet, der administreres af Plantedirektoratet, jf.  \r\n\r\n bemærkningerne til § 3. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "06/05/1993"
        },
        {
            "displayName": "Accession",
            "displayValue": "199212K00188"
        },
        {
            "displayName": "Entydig dokumentidentifikation",
            "displayValue": "CL006974"
        },
        {
            "displayName": "Dato for førstegangsindlæggelse",
            "displayValue": "06/05/1993"
        },
        {
            "displayName": "Dato for indlæggelse",
            "displayValue": "06/05/1993"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "188"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}