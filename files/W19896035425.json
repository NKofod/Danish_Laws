{
    "id": 32466,
    "title": "Tilladelse til opfyldning for og etablering af midlertidig arbejdshavn ",
    "documentTypeId": "240",
    "isSagsforlobPeriodValid": false,
    "shortName": "KEN nr 60354 af 07/03/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Under forsætning af en række betingelser samt visse angivne vilkår  \r\n\r\n meddelte ministeriet tilladelse til opfyldning for og etablering af  \r\n\r\n midlertidig arbejdshavn. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tilladelse til opfyldning for og etablering af  \r\n\r\n midlertidig arbejdshavn </H1>  \r\n\r\n<P></P>  \r\n\r\n<BR>  \r\n\r\n<P>I brev af 2. februar 1989 - hvoraf ministeriet har modtaget en kopi - har  \r\n\r\n selskabet forelagt et projekt til opfyldning for og etablering af en  \r\n\r\n midlertidig arbejdshavn på sydsiden af Halsskov Odde til udtalelse for  \r\n\r\n Kystinspektoratet, Farvandsvæsenet, Fiskeriministeriet, Søfartsstyrelsen,  \r\n\r\n Skov- og Naturstyrelsen, Post- og Telegrafvæsenet, Vestsjællands Amtskommune  \r\n\r\n og Korsør Kommune. </P>  \r\n\r\n<P>I brev af 2. marts 1989 (ref. TS/1 c 143 - 05.18) har selskabet herefter  \r\n\r\n ansøgt om ministeriets tilladelse til udførelse af det pågældende projekt.  \r\n\r\n</P>  \r\n\r\n<P>Med brevet fulgte de af ovennævnte myndigheder i sagens anledning afgivne  \r\n\r\n udtalelser bortset fra Farvandsvæsenet og Søfartstyrelsen, der imidlertid  \r\n\r\n efter det foreliggende har meddelt selskabet, at de ikke har særlige  \r\n\r\n bemærkninger til projektet. </P>  \r\n\r\n<P>Det er endvidere oplyst, at DSB som ejer af den tilgrænsende kystejendom  \r\n\r\n er indforstået med opfyldningens etablering. </P>  \r\n\r\n<P>Fiskeriministeriet har understreget, at det af hensyn til  \r\n\r\n fiskeriinteresser er af største betydning og må stilles som vilkår i en  \r\n\r\n etableringstilladelse, at der til opfyldningen i størst mulig udstrækning  \r\n\r\n anvendes uddybningsmateriale, således at klapning undgås og behovet for  \r\n\r\n sandmateriale til opfyldningen reduceres. </P>  \r\n\r\n<P>Samtidig anbefales, at den endelige stillingtagen til, hvorvidt  \r\n\r\n arbejdshavnen skal fjernes og arealet retableres, udskydes til senere  \r\n\r\n afgørelse. </P>  \r\n\r\n<P>Da etableringen af arbejdshavnen og sejlrenden forventes at berøre flere  \r\n\r\n fiskerirettigheder i området, forudsætter Fiskeriministeriet, at det som  \r\n\r\n vilkår for tilladelsen bestemmes, at der etableres en tilfredsstillende  \r\n\r\n erstatningsordning for fiskerne, jf. saltvandsfiskerilovens § 17. </P>  \r\n\r\n<P>Skov- og Naturstyrelsen har bemærket, at man forudsætter, at der til  \r\n\r\n etableringen af molerne ikke anvendes søsten. </P>  \r\n\r\n<P>Endvidere har styrelsen opfordret A/S Storebæltsforbindelsen til i videst  \r\n\r\n muligt omfang at anvende uddybningsmaterialet som råstof ved etablering af  \r\n\r\n havneanlægget. </P>  \r\n\r\n<P>Ved fjernelsen af opfyldningen og retableringen af området forudsætter  \r\n\r\n Skov- og Naturstyrelsen, at materialerne genanvendes som råstoffer. </P>  \r\n\r\n<P>Med hensyn til kulturhistoriske interesser har styrelsen bemærket, at der  \r\n\r\n den 15. februar 1989 er indgået aftale direkte mellem A/S  \r\n\r\n Storebæltsforbindelsen og Skov- og Naturstyrelsens kulturhistoriske kontor om  \r\n\r\n marinearkæologisk rekognoscering. </P>  \r\n\r\n<P>Konstateres der ved disse rekognosceringer kulturhistorisk interesser, det  \r\n\r\n være sig forhistoriske som historiske, skal det erindres, at sådanne  \r\n\r\n interesser er fredet i henhold til Naturfredningslovens kap. VII, § 49, og  \r\n\r\n ikke må beskadiges eller fjernes uden tilladelse fra Skov- og Naturstyrelsen.  \r\n\r\n</P>  \r\n\r\n<P>Vestsjællands Amtskommune har udtalt, at amtsrådets udvalg for teknik og  \r\n\r\n miljø ikke har ønsket at udtale sig imod den planlagte opfyldning. </P>  \r\n\r\n<P>Det er dog en afgørende forudsætning for udvalgets stillingtagen, både af  \r\n\r\n havmiljømæssige, rekreative og fredningsmæssige grunde, at hele anlægget  \r\n\r\n fjernes senest i forbindelse med færdiggørelsen af den faste forbindelse i  \r\n\r\n 1996. </P>  \r\n\r\n<P>Det er endvidere oplyst, at anlægget vil kræve dispensation fra  \r\n\r\n naturfredningslovens fortidsminde- og strandbeskyttelseslinier, hvilket  \r\n\r\n amtskommunen er indstillet på at anbefale Fredningsnævnet at meddele. Dog  \r\n\r\n skal man være opmærksom på, at etablering af adgangsveje til arealets  \r\n\r\n østende, der ikke er vist på planen, kan give problemer i forhold til  \r\n\r\n skanserne. </P>  \r\n\r\n<P>Amtskommunen er endvidere af den opfattelse, at zonetilladelse til  \r\n\r\n opfyldning og bebyggelse, med henvisning til landsplandirektivet, er  \r\n\r\n ufornøden. </P>  \r\n\r\n<P>Miljøgodkendelse af fabrikationsanlægget vil dog være nødvendig. </P>  \r\n\r\n<P>Korsør Kommune har endelig udtalt, at kommunen ikke vil modsætte sig  \r\n\r\n projektet under forudsætning af at betonfabrik og opfyldning fjernes igen, og  \r\n\r\n at influens på kystnære områder medfører erstatningspligt for projektet, at  \r\n\r\n der skabes en tilfredsstillende løsning på problemet for foreningerne i  \r\n\r\n Revshuset og for offentlighedens adgang til Halsskov Rev, samt at der søges  \r\n\r\n skabt en løsning vedrørende kystsikring af Odden. </P>  \r\n\r\n<P>Til de i sagens anledning fremførte bemærkninger har selskabet oplyst, at  \r\n\r\n man har noteret ønsket om at anvende de opgravede materialer til  \r\n\r\n opfyldningen. Spørgsmålet om, i hvilken udstrækning dette kan lade sig gøre,  \r\n\r\n afhænger af materialernes beskaffenhed og arbejdets tilrettelæggelse under  \r\n\r\n hensyn til den meget stramme tidsplan. </P>  \r\n\r\n<P>Der er endvidere oplyst, at der er indledt forhandlinger med  \r\n\r\n bundgarnsfiskerne vedrørende erstatning. </P>  \r\n\r\n<P>Marinearkæologiske undersøgelser er under udførelse og forventes afsluttet  \r\n\r\n medio marts 1989, ligesom selskabet har noteret Skov- og Naturstyrelsens  \r\n\r\n bemærkning om eventuelle arkæologiske fund på det areal, der ønskes berørt.  \r\n\r\n Kravet om, at der ikke anvendes søsten til molerne, er endvidere meddelt til  \r\n\r\n entreprenøren. </P>  \r\n\r\n<P>Det er endvidere oplyst, at spørgsmålet om dispensation fra fredningszonen  \r\n\r\n omkring fortidsmindet Skansen og fra strandbeskyttelseslinien er forelagt for  \r\n\r\n Fredningsnævnet ved brev af 14. februar 1989. </P>  \r\n\r\n<P>Det er endelig oplyst, at spørgsmålet om adgang til Revshuset for de  \r\n\r\n foreninger, der holder til her og for offentlighedens adgang til Halsskov  \r\n\r\n Odde i al almindelighed, søges løst ved direkte forhandlinger mellem Korsør  \r\n\r\n Kommune, DSB og A/S Storebæltsforbindelsen, idet der i forhandlingerne også  \r\n\r\n indgår spørgsmålet om eventuel afhændelse af Odden, som ejes af DSB. I  \r\n\r\n tilslutning hertil drøftes kystsikring af Odden. </P>  \r\n\r\n<P>I denne anledning skal det meddeles, at ministeriet under de ovenfor  \r\n\r\n anførte forudsætninger herved meddeler selskabet tilladelse til at etablere  \r\n\r\n den ansøgte arbejdshavn ved Halsskov Odde på følgende vilkår: </P>  \r\n\r\n<P>1. Indfatningen for anlægget skal vedligeholdes i god og forsvarlig stand.  \r\n\r\n</P>  \r\n\r\n<P>2. Alle skråninger mod vand skal beklædes med filtervæv og 0,5 m ral og  \r\n\r\n håndsten, og mod søen yderligere 1,3 m storsten. </P>  \r\n\r\n<P>3. Det opfyldte areal skal, efterhånden som opfyldningen skrider frem,  \r\n\r\n belægges med muldjord og tilsås med græs eller på anden måde afdækkes for at  \r\n\r\n hindre fygning. </P>  \r\n\r\n<P>4. Der må ikke uden Trafikministeriets tilladelse foretages udvidelser  \r\n\r\n eller væsentlige ændringer af det godkendte anlæg. </P>  \r\n\r\n<P>5. Tilladelsen kan ikke uden ministeriets godkendelse overdrages til  \r\n\r\n andre. </P>  \r\n\r\n<P>6. Såfremt der mellem selskabet og de berørte fiskere ikke kan opnås  \r\n\r\n enighed om spørgsmålet om skadesløsholdelse for eventuelle tab, skal  \r\n\r\n spørgsmålet henvises til afgørelse af et i henhold til saltvandsfiskerilovens  \r\n\r\n § 17 nedsat nævn. </P>  \r\n\r\n<P>7. Senest 6 uger inden arbejdets påbegyndelse skal der gives  \r\n\r\n Farvandsvæsenet (nautisk afdeling) meddelelse herom samt om arbejdets  \r\n\r\n forventede varighed. </P>  \r\n\r\n<P>8. Senest 6 uger inden arbejdets påbegyndelse skal der med Farvandsvæsenet  \r\n\r\n træffes aftale om eventuel afmærkning under arbejdets udførelse. </P>  \r\n\r\n<P>9. Ved arbejdets afslutning skal der til Trafikministeriet,  \r\n\r\n Kystinspektoratet og Farvandsvæsenet indsendes en plan, der udviser den  \r\n\r\n endelige opfyldning og ændringerne i kystkonturen. </P>  \r\n\r\n<P>10. Det opfyldte areal skal snarest muligt efter Storebæltsforbindelsens  \r\n\r\n færdiggørelse fjernes fuldstændigt fra søterritoriet. Fjernelse skal ske  \r\n\r\n senest ved udgangen af 1996. </P>  \r\n\r\n<P>11. Såfremt anlægget ikke måtte blive fuldført, eller såfremt ministeriet  \r\n\r\n af anden grund måtte anse det for påkrævet, påhviler det tilladelsens  \r\n\r\n indehaver at udføre de fornødne foranstaltninger, herunder eventuel fjernelse  \r\n\r\n af anlægget eller dele af dette til sikring af, at anlægget ikke på nogen  \r\n\r\n måde frembyder ulemper for omgivelserne. </P>  \r\n\r\n<P>Det tilføjes, at tilladelsen ikke fritager tilladelsens indehaver for det  \r\n\r\n civilretlige ansvar, som måtte kunne gøres gældende som følge af  \r\n\r\n opfyldningens etablering, herunder for eventuelle skadelige påvirkninger på  \r\n\r\n andre ejendomme som følge af skete ændringer i kystlinien. </P>  \r\n\r\n<P>Det bemærkes endvidere, at tilladelsen fortabes, såfremt nogen af de for  \r\n\r\n tilladelsen fastsatte vilkår ikke måtte blive opfyldt. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19896035425"
        },
        {
            "displayName": "Entydig dokumentidentifikation",
            "displayValue": "CA000377"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60354"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "07/03/1989"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "Trafikministeriets j.nr. 89-3411/K325-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}