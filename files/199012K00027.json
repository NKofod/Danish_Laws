{
    "id": 110734,
    "title": "1990 LSF 27   FORSLAG TIL LOV OM ÆNDRING AF KURSGEVINSTLOVEN (BESKATNING AF KURSGEVINST   PÅ FORDRINGER OG GÆLD I FREMMED VALUTA) ",
    "documentTypeId": "400",
    "isSagsforlobPeriodValid": false,
    "shortName": "1990/1 LSF 27",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 27 </P>  \r\n\r\n<P></P>  \r\n\r\n<P>Forslag til Lov om ændring af kursgevinstloven (Beskatning af kursgevinst  \r\n\r\n på fordringer og gæld i fremmed valuta) </P>  \r\n\r\n<P></P>  \r\n\r\n<P>Fremsat af Jens Thoft (SF) Lilli Gyldenkilde (SF) Jes Lunde (SF) Rahbæk  \r\n\r\n Møller (SF) Bjørn Poulsen (SF) Ebba Strange (SF) </P>  \r\n\r\n<P></P>  \r\n\r\n<P>den 4. oktober 1990 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P> I lov om skattemæssig behandling af gevinst og tab på fordringer og gæld  \r\n\r\n (kursgevinstloven), jf. lovbekendtgørelse nr. 627 af 29. september 1987, som  \r\n\r\n ændret senest ved § 28 i lov nr. 386 af 13. juni 1990, foretages følgende  \r\n\r\n ændringer: </P>  \r\n\r\n<P> <B>1.</B> I <I>§ 6</I> indsættes efter stk. 2 som nyt stykke: </P>  \r\n\r\n<P>&#187; <I>Stk. 3.</I> Gevinst på fordringer i fremmed valuta, der ikke er  \r\n\r\n omfattet af stk. 1 og stk. 2, medregnes ved opgørelse af den skattepligtige  \r\n\r\n indkomst, hvis fordringen erhverves for et lavere beløb i originalvalutaen  \r\n\r\n end den tilsagte eller aftalte indfrielsesværdi i den pågældende  \r\n\r\n originalvaluta.&#171; </P>  \r\n\r\n<P>Stk. 3 bliver herefter stk. 4. </P>  \r\n\r\n<P> <B>2.</B> I <I>§ 6</I> indsættes som nyt <I>stk. 5: </I></P>  \r\n\r\n<P> &#187; <I>Stk. 5.</I> Gevinst på gæld i fremmed valuta, der ikke er  \r\n\r\n omfattet af stk. 1, medregnes ved opgørelsen af den skattepligtige  \r\n\r\n indkomst.&#171; </P>  \r\n\r\n<P> <B>§ 2 </B></P>  \r\n\r\n<P>  <I>Stk. 1.</I> Loven træder i kraft dagen efter bekendtgørelsen i  \r\n\r\n Lovtidende og har virkning fra den 4. oktober 1990. </P>  \r\n\r\n<P> <I>Stk. 2.</I> § 1, nr. 1 og 2, har virkning for gevinst på fordringer og  \r\n\r\n gæld i fremmed valuta, der realiseres efter den 4. oktober 1990. Ved  \r\n\r\n opgørelse af gevinst, der efter de hidtidige regler ikke har skullet  \r\n\r\n medregnes i den skattepligtige indkomst, kan skatteyder vælge at lade værdien  \r\n\r\n den 4. oktober 1990 træde i stedet for anskaffelsesværdien. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Lovforslaget har til formål at lukke huller i kursgevinstloven. </P>  \r\n\r\n<P>Det seneste år er der set en omfattende spekulation i kursgevinstlovens  \r\n\r\n mindsterenteregel for udenlandske obligationer. </P>  \r\n\r\n<P>Skatteydere køber obligationer i en valuta, hvor renteniveauet er  \r\n\r\n betydelig højere end det danske. Disse obligationer med pålydende rente på 9  \r\n\r\n pct. svarende til den aktuelle mindsterente i kursgevinstloven købes til  \r\n\r\n underkurs, og der opnås derved en betydelig skattefri gevinst. </P>  \r\n\r\n<P>De højt forrentede valutaer er normalt karakteriseret ved en betydelig  \r\n\r\n kursrisiko. Et sådant valutakurstab er ikke fradragsberettiget, men  \r\n\r\n kursrisikoen elimineres ved, at der optages et tilsvarende lån i udenlandsk  \r\n\r\n valuta, hvorved der ved faldende valutakurser vil opstå et tab på  \r\n\r\n obligationerne, men en tilsvarende gevinst ved indfrielsen af lånet. </P>  \r\n\r\n<P>Som det fremgår af dagspressen, er der nu tale om systematisk udnyttelse  \r\n\r\n gennem store udbud fra pengeinstitutter og vekselerere. </P>  \r\n\r\n<P>Da regeringen blot passivt har set til, har SF anset det for nødvendigt nu  \r\n\r\n at fremsætte et lovforslag til imødegåelse af denne spekulation. </P>  \r\n\r\n<P>SF er for så vidt ikke utilfreds med kursgevinstloven i al almindelighed,  \r\n\r\n men har anset det for nødvendigt straks at få lukket dette hul. </P>  \r\n\r\n<P>Dette sker ved, at skattepligten for kursgevinster udvides til at omfatte  \r\n\r\n kursgevinst på fordringer i fremmed valuta erhvervet til underkurs. Det vil i  \r\n\r\n praksis omfatte udenlandske obligationer, hvor den nominelle rente er under  \r\n\r\n den aktuelle markedsrente, hvorved en del af afkastet fremkommer som  \r\n\r\n kursgevinst, idet obligationen så erhverves til en lavere værdi end  \r\n\r\n indfrielsesværdien. </P>  \r\n\r\n<P>Desuden foreslås, at der indføres skattepligt for den kursgevinst, der  \r\n\r\n opstår ved indfrielse af lån i fremmed valuta, hvor valutakursen er faldet i  \r\n\r\n låneperioden og der dermed opstår en kursgevinst ved indfrielsen. Sådanne lån  \r\n\r\n vil normalt have en højere rente end den danske. Da renten er  \r\n\r\n fradragsberettiget fuldt ud, men kompenseres ved den skattefri  \r\n\r\n valutakursgevinst, er der indbygget en spekulationsmulighed. </P>  \r\n\r\n<P> <I>Administrative konsekvenser </I></P>  \r\n\r\n<P> De foreslåede regler forøger for så vidt uoverskueligheden i  \r\n\r\n kursgevinstloven, men er reelt værnsregler. Det må derfor antages, at kun  \r\n\r\n ganske få skatteydere vil blive omfattet af reglerne. </P>  \r\n\r\n<P>De foreslåede regler vil derimod stoppe en trafik, der i dag indeholder  \r\n\r\n store administrative belastninger, idet deltagelse i arrangementerne ofte  \r\n\r\n betyder ændret forskudsregistrering og medfører et betydeligt behov for  \r\n\r\n ligningsmæssig og kontrolmæssig indsats for at konstatere, om den skattefri  \r\n\r\n kursgevinst og de fradragsberettigede renter er opgjort korrekt, herunder om  \r\n\r\n der er tale om reelle forretningsmæssige arrangementer og ikke om  \r\n\r\n indholdsløse proformaarrangementer eller lukkede arrangementer - såkaldte  \r\n\r\n cirkellån. </P>  \r\n\r\n<P> <I>Provenuskøn </I></P>  \r\n\r\n<P> Lovforslaget antages ikke direkte at medføre et merprovenu. </P>  \r\n\r\n<P>Lovforslaget forhindrer dog, at der sker et stort fald i skatteprovenuet  \r\n\r\n som følge af de forøgede rentefradrag, deltagerne i de nu udbudte  \r\n\r\n arrangementer ellers ville få. </P>  \r\n\r\n<P>Da regeringen imidlertid ikke i sin finanslov for 1990 og  \r\n\r\n finanslovforslaget for 1991 har indregnet det tabte skatteprovenu af det hul  \r\n\r\n i loven, der nu lukkes, er det ikke korrekt at antage, at lovforslaget  \r\n\r\n medfører en forøgelse af skatteindtægterne i forhold til de beløb, der  \r\n\r\n allerede er medtaget på finansloven. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P> Til nr. 1 </P>  \r\n\r\n<P>Efter den foreslåede bestemmelse indføres der kursgevinstbeskatning på  \r\n\r\n fordringer i fremmed valuta, hvis fordringen anskaffes til underkurs i  \r\n\r\n originalvalutaen, uanset at fordringen ikke vedrører erhvervsmæssig  \r\n\r\n virksomhed og opfylder mindsterentekravet. </P>  \r\n\r\n<P>Kursgevinsten på fordringer omfattet af den foreslåede bestemmelse skal  \r\n\r\n opgøres som forskellen mellem anskaffelsesværdi og indfrielsesværdi. Det  \r\n\r\n betyder, at der i den skattepligtige indkomst både medtages børskursgevinsten  \r\n\r\n og medregnes eventuelle kurstab eller kursgevinster som følge af ændring i  \r\n\r\n valutakursen. </P>  \r\n\r\n<P>Der kan kun medregnes kursgevinst. Kurstab f.eks. som følge af større  \r\n\r\n valutakurstab end børskursgevinsten eller kurstab som følge af afståelse til  \r\n\r\n en lavere kurs end ved erhvervelsen er ikke fradragsberettiget. </P>  \r\n\r\n<P>Til nr. 2 </P>  \r\n\r\n<P>Efter den foreslåede bestemmelse skal der medregnes eventuelle  \r\n\r\n kursgevinster ved indfrielse af gæld i fremmed valuta, uanset at gælden ikke  \r\n\r\n har tilknytning til erhvervsmæssig virksomhed. Kurstab er ikke  \r\n\r\n fradragsberettiget. </P>  \r\n\r\n<P> <I>Til § 2 </I></P>  \r\n\r\n<P> Det foreslås, at de nye regler træder i kraft for kursgevinster  \r\n\r\n realiseret efter lovforslagets fremsættelse. </P>  \r\n\r\n<P>For at undgå beskatning med tilbagevirkende kraft foreslås det, at det  \r\n\r\n bestemmes, at skatteyder kan opgøre den skattepligtige kursgevinst ud fra  \r\n\r\n værdien af fordringen respektive gælden den dag, hvor lovforslaget  \r\n\r\n fremsættes. Det betyder, at ikke realiseret kursgevinst ved lovforslagets  \r\n\r\n fremsættelse ikke beskattes efter de foreslåede bestemmelser. </P>  \r\n\r\n<P>Skatteyder kan frit vælge mellem anskaffelsesværdi eller overgangsværdi  \r\n\r\n for de enkelte fordringer og gældsforhold. </P>  \r\n\r\n<P> <B>Bilag </B></P>  \r\n\r\n<P>  <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P>  <B>§ 1 </B></P>  \r\n\r\n<P> I lov om skattemæssig behandling af gevinst og tab på fordringer og gæld  \r\n\r\n (kursgevinstloven), jf. lovbekendtgørelse nr. 627 af 29. september 1987, som  \r\n\r\n ændret senest ved § 28 i lov nr. 386 af 13. juni 1990, foretages følgende  \r\n\r\n ændringer: </P>  \r\n\r\n<P> <B>1.</B> I <I>§ 6</I> indsættes efter stk. 2 som nyt stykke: </P>  \r\n\r\n<P>&#187; <I>Stk. 3.</I> Gevinst på fordringer i fremmed valuta, der ikke er  \r\n\r\n omfattet af stk. 1 og stk. 2, medregnes ved opgørelse af den skattepligtige  \r\n\r\n indkomst, hvis fordringen erhverves for et lavere beløb i originalvalutaen  \r\n\r\n end den tilsagte eller aftalte indfrielsesværdi i den pågældende  \r\n\r\n originalvaluta.&#171; </P>  \r\n\r\n<P>Stk. 3 bliver herefter stk. 4. </P>  \r\n\r\n<P> <B>2.</B> I <I>§ 6</I> indsættes som nyt <I>stk. 5: </I></P>  \r\n\r\n<P> &#187; <I>Stk. 5.</I> Gevinst på gæld i fremmed valuta, der ikke er  \r\n\r\n omfattet af stk. 1, medregnes ved opgørelsen af den skattepligtige  \r\n\r\n indkomst.&#171; </P>  \r\n\r\n<P> <B>§ 6.</B> Gevinst og tab på fordringer og gæld i fremmed valuta  \r\n\r\n medregnes ved opgørelsen af den skattepligtige indkomst for selskaber m.v.,  \r\n\r\n der er skattepligtige efter § 1, stk. 1, nr. 1-3 og 5-6, og stk. 2, 1. pkt.,  \r\n\r\n samt § 2, stk. 1, litra a, i selskabsskatteloven eller efter lov om  \r\n\r\n beskatning af fonde, visse foreninger og institutter m.v. For andre  \r\n\r\n skattepligtige medregnes gevinst og tab ved opgørelsen af den skattepligtige  \r\n\r\n indkomst, hvis det godtgøres, at fordringen eller gælden har tilknytning til  \r\n\r\n erhvervsmæssig virksomhed. </P>  \r\n\r\n<P> <I>Stk. 2.</I> Gevinst på fordringer i fremmed valuta, der ikke omfattes  \r\n\r\n af stk. 1, medregnes ved opgørelsen af den skattepligtige indkomst, hvis  \r\n\r\n fordringens pålydende rente på erhvervelsestidspunktet er lavere end  \r\n\r\n mindsterenten efter § 7. </P>  \r\n\r\n<P> <I>Stk. 3.</I> Stk. 2 omfatter konvertible obligationer uanset  \r\n\r\n tilknytning til erhvervsmæssig virksomhed, for så vidt gevinst og tab ikke  \r\n\r\n medregnes ved opgørelsen af den skattepligtige almindelige indkomst efter lov  \r\n\r\n om beskatning af fortjeneste ved afståelse af aktier m.v., eller for så vidt  \r\n\r\n afståelsessummen ikke beskattes som almindelig indkomst efter ligningslovens  \r\n\r\n § 16 B. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "04/10/1990"
        },
        {
            "displayName": "Accession",
            "displayValue": "199012K00027"
        },
        {
            "displayName": "Entydig dokumentidentifikation",
            "displayValue": "CL002983"
        },
        {
            "displayName": "Dato for førstegangsindlæggelse",
            "displayValue": "04/10/1990"
        },
        {
            "displayName": "Dato for indlæggelse",
            "displayValue": "04/10/1990"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "27"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}