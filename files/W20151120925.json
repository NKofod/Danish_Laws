{
    "id": 176227,
    "title": "Ligebehandlingsnævnets afgørelse om køn - fertilitetsbehandling - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 11209 af 23/09/2015",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - fertilitetsbehandling - ej medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.</span> <span class=\"Bold\">nr. 2015-6811-21572  </span></p>\r\n   <p class=\"TekstGenerel\">En mand i 30'erne klagede over, at det var forskelsbehandling på grund af køn, at han og hans samlever ikke kunne få gratis hjælp til kunstig befrugtning, fordi samleveren var over 40 år. Hvis han havde været over 40 år og hans samlever i 30´erne kunne de godt få gratis hjælp. Han havde derfor som ung mand ikke samme ret til at få hjælp til at blive forælder, som en ung kvinde.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet vurderede, at aldersgrænserne på området er biologisk betinget, og derfor ikke er udtryk for forskelsbehandling på grund af køn.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Klager fik derfor ikke medhold.</p>\r\n   <p class=\"TekstGenerel\">\r\n   </p>\r\n</div>\r\n<p>Klagen drejer sig om påstået forskelsbehandling på grund af køn i forbindelse med, at klager og dennes samlever ikke kan få gratis hjælp til fertilitetsbehandling på grund af samleverens alder.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Aldersgrænserne for, at kvinder kan få hjælp til assisteret reproduktion, er ikke forskelsbehandling på grund af køn.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Klager, der er en 35-årig mand er i 2013 sammen med sin 44-årige kvindelige samlever påbegyndt fertilitetsbehandling.</p>\r\n<p>\r\n</p>\r\n<p>IVF-behandlingen koster 45.000 kr., hvortil kommer udgifter til medicin, i alt en udgift på 60.000 kr.</p>\r\n<p>\r\n</p>\r\n<p>Det følger af reglerne om assisteret reproduktion, at assisteret reproduktion ikke må finde sted i de tilfælde, hvor den kvinde, der skal føde barnet, er ældre end 45 år.</p>\r\n<p>\r\n</p>\r\n<p>Der er i regionerne praksis for, at en kvinde ikke må være fyldt 37 år, når hun sættes på venteliste til behandling, og at behandlingen afsluttes, når hun fylder 40 år.</p>\r\n<p>\r\n</p>\r\n<p>Den regionale praksis indebærer således, at kvinder, der endnu ikke er fyldt 40 år, er omfattet af et offentligt, vederlagsfrist tilbud om behandling med assisteret reproduktion, mens kvinder, der er fyldt 40 år, er omfattet af egenbetaling.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager </span>gør gældende, at det er urimeligt, at han som ung mand ikke har den samme ret til at få hjælp til at blive forælder, som en ung kvinde.</p>\r\n<p>\r\n</p>\r\n<p>Hvis det var kvinden, der var 35 år, og klager der var 44 år eller ældre, havde de kunnet få hjælp fra det offentlige og fået behandlingen gratis.</p>\r\n<p>\r\n</p>\r\n<p>\r\n   <span class=\"Bold\">Indklagede </span>gør gældende, at klager ikke er udsat for forskelsbehandling på grund af køn.</p>\r\n<p>\r\n</p>\r\n<p>Baggrunden for aldersgrænsen på 45 år fremgår af bemærkningerne til den første lov om kunstig befrugtning fra 1996, hvor det blandt andet er anført, at \"Hensynet til barnets opvækst og forsørgelse tilsiger, at der ikke må ske kunstig befrugtning efter den naturlige reproduktionsevnes ophør\". I bemærkningerne henvises der blandt andet til Sundhedsstyrelsens vejledning om assisteret reproduktion fra 1993, hvor det blandt andet fremgår, at \"Risiko for svangerskabskomplikationer og fødselskomplikationer stiger med alder for gruppen af kvinder som helhed, hvilket bl.a. afspejler øget forekomst af hjertekarsygdom, hypertension [forhøjet blodtryk], diabetes mellitus [graviditetsbetinget sukkersyge], fibromer i livmoderen, mv.\"</p>\r\n<p>\r\n</p>\r\n<p>De aldersgrænser, der er fastsat i forhold til behandling med assisteret reproduktion, vedrører alene den kvinde, der skal føde barnet, fordi det er biologisk betinget, at alene kvinder kan blive gravide og føde børn.</p>\r\n<p>Det skyldes ikke manglende ligebehandling, at målgruppen for den konkrete behandling med assisteret reproduktion, der har til formål at medføre graviditet, alene er kvinder, men er en naturlig følge af kvindens biologi, som i modsætning til mandens biologi giver mulighed for graviditet.</p>\r\n<p>\r\n</p>\r\n<p>Årsagen til, at behandlingen af klagers samlever er omfattet af egenbetaling, er hendes alder, dvs. alderen på den kvinde, som skal føde barnet.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Det fremgår af ligestillingsloven, at ingen må udsætte en person for direkte eller indirekte forskelsbehandling på grund af køn. Forbuddet mod forskelsbehandling gælder blandt andet for enhver arbejdsgiver, myndighed og organisation inden for offentlig forvaltning og almen virksomhed. Forbuddet gælder også for myndigheder og organisationer og alle personer, som leverer varer og tjenesteydelser, som er tilgængelige for offentligheden inden for både den offentlige og den private sektor, herunder offentlige organer, og som tilbydes uden for privat- og familielivet, samt transaktioner i den forbindelse.</p>\r\n<p>\r\n</p>\r\n<p>De aldersgrænser, der er fastsat i forhold til behandling med assisteret reproduktion både i lov om assisteret reproduktion og i den regionale praksis på området, vedrører alene den kvinde, der skal føde barnet, og er således biologisk betinget.</p>\r\n<p>\r\n</p>\r\n<p>Aldersgrænserne på området har således ikke noget med forskelsbehandling på grund af køn at gøre.</p>\r\n<p>\r\n</p>\r\n<p>Klager får derfor ikke medhold i klagen.</p>\r\n<p>\r\n   <span class=\"Bold\">Retsregler</span>\r\n</p>\r\n<p>\r\n</p>\r\n<p>Afgørelsen er truffet efter følgende bestemmelser:</p>\r\n<p>\r\n</p>\r\n<p class=\"BilagtekstListe\">Lov om Ligebehandlingsnævnet</p>\r\n<p class=\"Liste1\">\r\n   <span class=\"Liste1Nr\">–</span> § 1, stk. 1, og stk. 2, nr. 1, om nævnets kompetence</p>\r\n<p class=\"Liste1\">\r\n   <span class=\"Liste1Nr\">–</span> § 9, stk. 1, om klagebehandling</p>\r\n<p class=\"Liste1\">\r\n   <span class=\"Liste1Nr\">–</span> § 12, stk. 1, om klagebehandling</p>\r\n<p>\r\n</p>\r\n<p class=\"BilagtekstListe\">Ligestillingsloven</p>\r\n<p class=\"Liste1\">\r\n   <span class=\"Liste1Nr\">–</span> §§ 1 og 1a om lovens anvendelsesområde</p>\r\n<p>\r\n</p>\r\n<p>\r\n   <span class=\"Italic\">&lt;2015-6811-21572&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/12/2015"
        },
        {
            "displayName": "Accession",
            "displayValue": "W20151120925"
        },
        {
            "displayName": "Entydig dokumentidentifikation",
            "displayValue": "CF002121"
        },
        {
            "displayName": "Dato for indlæggelse",
            "displayValue": "10/12/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11209"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "23/09/2015"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2015-6811-21572"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}