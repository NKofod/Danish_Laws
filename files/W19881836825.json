{
    "id": 36924,
    "title": "Repræsentation - arbejdsfrokost - journalister. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18368 af 21/04/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udgifterne til arbejdsfrokoster, afholdt for journalister under  \r\n\r\n modemesser i Bella Centeret, blev ved bindende forhåndsbesked anset for at  \r\n\r\n være undergivet begrænset fradragsret, idet de blev anset for  \r\n\r\n repræsentationsudgifter, jf. ligningslovens § 8, stk. 4. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Repræsentation - arbejdsfrokost - journalister.  \r\n\r\n (* 1) </H1>  \r\n\r\n<P></P>  \r\n\r\n<P>A, der er en selvejende institution, klagede over den af Ligningsrådet som  \r\n\r\n bindende forhåndsbesked trufne afgørelse, hvorefter udgifter, der afholdes  \r\n\r\n til arbejdsfrokoster for ca. 2-300 journalister, der inviteres til  \r\n\r\n modemesserne i Bella Centeret, alene vil være undergivet begrænset  \r\n\r\n fradragsret under hensyn til, at udgifterne må anses for  \r\n\r\n repræsentationsudgifter, jf. ligningslovens § 8, stk. 4. </P>  \r\n\r\n<P>Det fremgik af sagen, at A har til formål at tage initiativ til at  \r\n\r\n gennemføre modemesser, opvisninger o. lign. i Danmark med henblik på at  \r\n\r\n fremme omsætningen og salget af beklædningsindustriens produkter, herunder  \r\n\r\n særligt skandinavisk beklædning. A skal igennem sit virke søge at fremme  \r\n\r\n beklædningsindustriens interesser på branchekyndig vis i samarbejde med  \r\n\r\n beklædningsindustriens organisationer. A afholder to årlige modemesser i  \r\n\r\n Bella Centeret, hvor man disponerer over centeret og lader opbygge en række  \r\n\r\n stande, der udlejes til udstillerne, dvs. beklædningsfabrikanter m.v. Messen  \r\n\r\n danner grundlag for en betydelig del af udstillerens salg i den følgende  \r\n\r\n sæson. Der udsendes invitation til danske og skandinaviske blade, fagblade,  \r\n\r\n øvrige udenlandske fagblade samt til danske lokalblade, og bladene  \r\n\r\n repræsenteres af deres journalistiske medarbejdere. Endvidere inviteres en  \r\n\r\n gruppe specielt udvalgte udenlandske fagbladsjournalister, og dette må anses  \r\n\r\n for at have stor betydning, idet ca. 75% af dansk produceret beklædning går  \r\n\r\n til eksport. Klageren forestår den praktiske gennemførelse af arrangementet,  \r\n\r\n men reelt afholdes udgifterne på vegne udstillerne, der udelukkende deltager  \r\n\r\n med det formål at opnå øget ordretilgang. På forårsmessen 1986 var der ca.  \r\n\r\n 1.200 udstillere, og messen, der som de øvrige modemesser var en lukket messe  \r\n\r\n alene for fagfolk, blev besøgt af ca. 20.000 potentielle købere. Under  \r\n\r\n arrangementet afholdes der følgende typer arbejdsfrokoster for klagerens  \r\n\r\n regning: </P>  \r\n\r\n<P>1. I forbindelse med åbningen af modemessen afholdes der en frokost for  \r\n\r\n samtlige indbudte journalister, dvs. med ca. 250 deltagere i alt. Til  \r\n\r\n frokosten hører vand og øl, kaffe, kager o.  \r\n\r\n lign.'&#187;Kuvertprisen&#171;&#187; andrager ca. 200 kr. </P>  \r\n\r\n<P>I forbindelse med afholdelsen af frokosten informerer formanden for  \r\n\r\n Beklædningsindustriens Sammenslutning deltagerne om generelle forhold, f.eks.  \r\n\r\n produktion, eksport, statistiske oplysninger, teknologi og uddannelse etc. I  \r\n\r\n fortsættelse heraf vises to shows, hvor udstillernes produkter - bliver  \r\n\r\n fremvist. </P>  \r\n\r\n<P>2. På modemessens anden dag afholdes der en frokost for de specielt  \r\n\r\n indbudte udenlandske fagbladsjournalister. Frokosten afholdes i Bella  \r\n\r\n Centerets restauranter, og&#171;&#187;kuvertprisen&#171;&#187; andrager ca.  \r\n\r\n 440 kr. </P>  \r\n\r\n<P>Formanden for Beklædningsindustriens Sammenslutning informerer i  \r\n\r\n forbindelse med denne frokost om generelle forhold inden for  \r\n\r\n Beklædningsindustriens Sammenslutning. </P>  \r\n\r\n<P>3. Under modemessens gennemførelse arrangeres der arbejdsfrokoster for  \r\n\r\n journalisterne for at undgå kø og ventetid ved spisestederne. Journalisterne  \r\n\r\n henvender sig til pressekontoret, hvor de får udleveret en  \r\n\r\n &#187;&#187;bon&#171;&#187;, hvorefter de kan spise i specielt reserverede  \r\n\r\n lokaler. &#187;&#187;Kuvertprisen&#171;&#187; andrager ca. 160 kr. </P>  \r\n\r\n<P>A gjorde gældende, at der var tale om fradragsberettigede reklameudgifter,  \r\n\r\n jf. ligningslovens § 8, stk. 1, eller driftsudgifter som omhandlet i  \r\n\r\n statsskattelovens § 6 a, dog uden begrænsning efter ligningslovens § 8, stk.  \r\n\r\n 4. </P>  \r\n\r\n<P>Efter det oplyste fandt to af rettens medlemmer, herunder retsformanden,  \r\n\r\n at afholdelse af udgifter til de omhandlede arbejdsfrokoster overvejende  \r\n\r\n måtte anses at have karakter af repræsentationsudgifter, idet de deltagende  \r\n\r\n journalister - da messen ikke var åben for offentligheden - måtte opfattes  \r\n\r\n enten som en art repræsentanter for messearrangørernes kunder, dvs.  \r\n\r\n udstillerne eller - da det måtte anses for at indgå i arrangørens  \r\n\r\n forpligtelser at forestå fornøden pressedækning - som en slags direkte  \r\n\r\n forretningsforpligtelser for arrangøren. Der hensås endvidere til, at  \r\n\r\n omhandlede bespisninger måtte anses for at gå ud over sådanne ,&#187;mindre  \r\n\r\n traktementer&#171;&#187;, som er omtalt i Skattedepartementets cirkulære nr.  \r\n\r\n 5 af 21. januar 1986 punkt 3 B, næstsidste stykke. Derfor ville eventuelt  \r\n\r\n fradrag for bespisning af de indbudte journalister være at anse for udgifter,  \r\n\r\n for hvilke der alene haves begrænset fradragsret, jf. ligningslovens § 8,  \r\n\r\n stk. 4. </P>  \r\n\r\n<P>Et retsmedlem fandt - bl.a. under hensyn til, at en tilstrækkelig  \r\n\r\n messedeltagelse var en forudsætning for, at klageren kunne opnå et økonomisk  \r\n\r\n tilfredsstillende resultat for sin virksomhed som arrangør - at de omhandlede  \r\n\r\n omkostninger for klageren var nødvendige driftsomkostninger, som var  \r\n\r\n fradragsberettigede efter statsskattelovens § 6, stk. 1, og en  \r\n\r\n reklameomkostning, der var fradragsberettiget efter ligningslovens § 8, stk.  \r\n\r\n 1, uden de indskrænkninger, der følger af § 8, stk. 4. </P>  \r\n\r\n<P>Der blev truffet afgørelse efter stemmeflertallet, og den bindende  \r\n\r\n forhåndsbesked blev derfor stadfæstet. </P>  \r\n\r\n<P>LV 1987, L 4.8. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i Skat 1988, nr. 8, side 483"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19881836825"
        },
        {
            "displayName": "Entydig dokumentidentifikation",
            "displayValue": "CA004859"
        },
        {
            "displayName": "Dato for indlæggelse",
            "displayValue": "19/08/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18368"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "21/04/1988"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1988-5-180"
        },
        {
            "displayName": "Stikord",
            "displayValue": "ARBEJDSFROKOST, JOURNALISTER, REPRÆSENTATION"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}