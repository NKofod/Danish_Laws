{
    "id": 107696,
    "title": "1988 BTL 135   BETÆNKNING OVER FORSLAG TIL LOV OM ÆNDRING AF LOV OM REGISTRERINGSAFGIFT   AF MOTORKØRETØJER M.V. (AFGIFTSLEMPELSE FOR MILJØVENLIGE BILER M.V.)    NR L 135 1988-89, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1988/1 BTL 135",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 135 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om registreringsafgift  \r\n\r\n af motorkøretøjer m.v. (Afgiftslempelse for miljøvenlige biler m.v.) <BR>  \r\n\r\n Nr L 135 1988-89, 1. samling </P>  \r\n\r\n<P></P>  \r\n\r\n<P>Afgivet af Skatte- og Afgiftsudvalget </P>  \r\n\r\n<P></P>  \r\n\r\n<P>Afgivet: 19890310 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til skatteministeren, som denne har besvaret </P>  \r\n\r\n<P>skriftligt. Nogle af disse spørgsmål og skatteministerens besvarelse </P>  \r\n\r\n<P>heraf er optrykt som bilag til denne betænkning. Endvidere er som </P>  \r\n\r\n<P>bilag optrykt spørgsmål nr. S 142 til miljøministeren samt dennes </P>  \r\n\r\n<P>besvarelse heraf dateret den 11. juli 1988. </P>  \r\n\r\n<P>Udvalget har endvidere modtaget mundtlige og skriftlige henvendelser fra:  \r\n\r\n</P>  \r\n\r\n<P>Auto Bang, </P>  \r\n\r\n<P>Automobil-Importørernes Sammenslutning, </P>  \r\n\r\n<P>Danmarks Automobilforhandler Forening og </P>  \r\n\r\n<P>Nielsen, Frits, København Ø. </P>  \r\n\r\n<P>Henvendelsen fra Automobil-Importørernes Sammenslutning er optrykt som  \r\n\r\n bilag til betænkningen tillige med ministerens kommentarer hertil. </P>  \r\n\r\n<P>Der er af skatteministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets og Centrum-Demokraternes medlemmer) lovforslaget til  \r\n\r\n<I>vedtagelse</I> med det af ministeren stillede ændringsforslag. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> ved 3. behandling og ønsker at udtale  \r\n\r\n følgende: </P>  \r\n\r\n<P>Miljøpolitisk (og EF-(loyalitets)politisk) er det helt forkert at dyrke  \r\n\r\n USA-modellen, som har helt andre forudsætninger end dem, der gælder i Det  \r\n\r\n Europæiske Fællesskab, som Danmark hører til. </P>  \r\n\r\n<P>Bilbeskatningsmæssigt gælder det om at udbygge Danmarks bilpark  \r\n\r\n væsentligt, og her gør lovforslagets bagatellempelse af registreringsafgiften  \r\n\r\n (mod større benzinafgift) ringe nytte. Her må i stedet følges en  \r\n\r\n totrinsløsning: </P>  \r\n\r\n<P>a) Hurtig førstehjælp i form af en generel 10 pct.s nedsættelse af  \r\n\r\n satserne i registreringsafgiftsloven og </P>  \r\n\r\n<P>b) skattelettelsesreform af hele bilskatteområdet inden for et halvt år  \r\n\r\n efter, at EF-Domstolen i den verserende sag har afsagt den dom, der forventes  \r\n\r\n til juni 1989. </P>  \r\n\r\n<P>Fremskridtspartiet kan dog stemme for ministerens ændringsforslag, idet  \r\n\r\n dette først og fremmest gør ordningen lidt mindre restriktivitetstynget, jf.  \r\n\r\n ministerens svar på spørgsmål nr. 1, der sammen med ministerens kommentarer  \r\n\r\n til henvendelsen fra Automobil-Importørernes Sammenslutning er optrykt som  \r\n\r\n bilag til betænkningen. </P>  \r\n\r\n<P>Et andet <I>mindretal</I> (Centrum-Demokraternes medlem af udvalget)  \r\n\r\n indstiller lovforslaget til <I>forkastelse</I> ved 3. behandling.  \r\n\r\n Mindretallet kan dog stemme for ministerens ændringsforslag. </P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af <I>skatteministeren,</I> tiltrådt af <I>udvalget: </I></P>  \r\n\r\n<P>1) I det under <I>nr. 1</I> foreslåede <I>§ 3, stk. 6,</I> udgår &#187;og  \r\n\r\n for hvilke der foreligger en anmeldt pris efter § 9, stk. 1,&#187;. </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Ændringsforslaget medfører, at afgiftsnedsættelsen for miljøvenlige biler  \r\n\r\n ikke betinges af, at der er anmeldt en standardpris for den pågældende  \r\n\r\n bilmodel. </P>  \r\n\r\n<P>Aagaard (KF) Else Theill Sørensen (KF) Pernille Sams (KF) Svend Heiselberg  \r\n\r\n (V) nfmd. <I>Skrumsager Skau (V) Glistrup (FP) Elisabeth Arnold (RV) Bente  \r\n\r\n Juncker (CD) Kofod-Svendsen (KRF) Helen Beim (S) Erling Christensen (S) Pia  \r\n\r\n Gjellerup (S) Klaus Hækkerup (S) Henning Nielsen (S) Stavad (S)</I> fmd.  \r\n\r\n<I>Bjørn Poulsen (SF) Jens Thoft (SF) </I></P>  \r\n\r\n<P>Bilag 1 </P>  \r\n\r\n<P>Nogle af udvalgets spørgsmål til skatteministeren og dennes besvarelse  \r\n\r\n heraf </P>  \r\n\r\n<P>Spørgsmål 1: </P>  \r\n\r\n<P>Hvis det lovteknisk ikke er tilstrækkeligt til imødekommelse af de to  \r\n\r\n sidste afsnit i skrivelsen af 11. januar 1989 fra Automobil-Importørernes  \r\n\r\n Sammenslutning, at lovforslaget alene ændres på det ene punkt, at ordene  \r\n\r\n &#187;og for hvilke der foreligger en anmeldt pris efter § 9, stk. 1&#171;  \r\n\r\n udgår i § 1, nr. 1, bedes det udtømmende oplyst, hvilke andre ændringsforslag  \r\n\r\n der tillige skal stilles. </P>  \r\n\r\n<P>Svar: </P>  \r\n\r\n<P>Den anførte ændring er tilstrækkelig til at imødekomme ønsket fra  \r\n\r\n Automobil-Importørernes Sammenslutning om, at det ikke bør være en betingelse  \r\n\r\n for afgiftslempelsen, at der foreligger en anmeldt pris efter § 9, stk. 1.  \r\n\r\n</P>  \r\n\r\n<P>Spørgsmål 2: </P>  \r\n\r\n<P>Hvornår forventes EF-Domstolens afgørelse af sagen vedrørende den danske  \r\n\r\n registreringsafgift? </P>  \r\n\r\n<P>Svar: </P>  \r\n\r\n<P>Justitsministeriet har oplyst, at da der endnu ikke er fastsat en dato for  \r\n\r\n sagens mundtlige behandling, forventes dommen først afsagt efter  \r\n\r\n sommerferien. </P>  \r\n\r\n<P>Spørgsmål 3: </P>  \r\n\r\n<P>Hvilke EF-regler findes om katalysatorer, og hvilke er under forberedelse?  \r\n\r\n</P>  \r\n\r\n<P>Svar: </P>  \r\n\r\n<P>Jeg kan henholde mig til følgende besvarelse fra Miljøstyrelsen, som  \r\n\r\n gennem miljøministeren har fået forelagt spørgsmålet: </P>  \r\n\r\n<P>&#187;EF-reglerne er ligesom USA-reglerne udformet som et sæt  \r\n\r\n grænseværdier for, hvor meget en bil må udsende af forskellige forurenende  \r\n\r\n stoffer under en veldefineret testprocedure. Der er således ikke noget krav  \r\n\r\n om brug af katalysatorer. I praksis har det imidlertid vist sig, at de  \r\n\r\n amerikanske normer kun kan overholdes ved brug af de såkaldte regulerede  \r\n\r\n 3-vejs-katalysatorer. </P>  \r\n\r\n<P>I de nye EF-normer opereres med tre forskellige bilkategorier inddelt  \r\n\r\n efter slagvolumen: </P>  \r\n\r\n<P>a. Slagvolumen over 2,0 liter. </P>  \r\n\r\n<P>Denne gruppe udgør under 5 pct. af den danske bilpark. </P>  \r\n\r\n<P>Selv om de vedtagne normer udtrykt i gram pr. kilometer er noget højere  \r\n\r\n end de amerikanske normer, er det en almindelig opfattelse, at det vil være  \r\n\r\n nødvendigt at benytte regulerede 3-vejs-katalysatorer. Normerne kan indføres  \r\n\r\n nationalt ved første registrering af biler fra 1. oktober 1989  \r\n\r\n (1990-modeller). Det er vedtaget at indføre reglerne i Danmark fra denne  \r\n\r\n dato. </P>  \r\n\r\n<P>b. Slagvolumen mellem 1,4 og 2,0 liter. </P>  \r\n\r\n<P>Denne gruppe udgør lidt under 50 pct. af den danske bilpark. </P>  \r\n\r\n<P>De nye EF-normer kan indføres fra 1. oktober 1993 (1994-modeller). Det er  \r\n\r\n en almindelig opfattelse, at flere teknologier vil komme i anvendelse for at  \r\n\r\n opfylde disse normer. I praksis vil man formentlig både komme til at se  \r\n\r\n modeller med regulerede 3-vejs-katalysatorer og med de mere simple oxiderende  \r\n\r\n katalysatorer (som ikke er virksomme over for kvælstofoxider, NO x. En  \r\n\r\n væsentlig del af bilerne vil dog formentlig kunne klare normerne uden brug af  \r\n\r\n katalysatorer. </P>  \r\n\r\n<P>c. Slagvolumen under 1,4 liter. </P>  \r\n\r\n<P>Denne gruppe udgør også lidt under 50 pct. af den danske bilpark. </P>  \r\n\r\n<P>En mindre skærpelse af de nuværende normer kan indføres fra 1. oktober  \r\n\r\n 1991 (1992-modeller). EF-Rådet har besluttet at skærpe kravene fra 1. oktober  \r\n\r\n 1993 (1994-modeller) til samme niveau, som er fastsat for biler med  \r\n\r\n slagvolumen mellem 1,4 og 2,0 liter. EF-Rådets endelige vedtagelse af denne  \r\n\r\n skærpelse afventer dog EF-Parlamentets udtalelse. Det er en almindelig  \r\n\r\n opfattelse, at kun meget få biler i denne katagori vil blive forsynet med  \r\n\r\n katalysatorer. </P>  \r\n\r\n<P>Forventet udvikling </P>  \r\n\r\n<P>Der er ikke på nuværende tidspunkt forslag om yderligere skærpelser af de  \r\n\r\n vedtagne EF-normer. Det er dog besluttet, at Rådet i 1991 skal overveje  \r\n\r\n mulighederne for yderligere skærpelser. Hvornår sådanne skærpelser eventuelt  \r\n\r\n vil kunne træde i kraft, er der ikke taget stilling til, men flere lande har  \r\n\r\n tilkendegivet, at de nu vedtagne normer skal gælde i mindst 5 år, dvs. for  \r\n\r\n biler under 2,0 liter er det ikke realistisk at regne med skærpede krav før  \r\n\r\n 1. oktober 1998.&#171; </P>  \r\n\r\n<P>Spørgsmål 9: </P>  \r\n\r\n<P>Hvilke oplysninger kan ministeren give vedrørende den seneste udvikling i  \r\n\r\n Holland vedrørende fuld afgiftslempelse på biler, der overholder  \r\n\r\n USA-normerne? </P>  \r\n\r\n<P>Hvad er der i den forbindelse i den seneste tid behandlet og vedtaget i  \r\n\r\n det hollandske parlament, og hvilke reaktioner har der været herimod fra  \r\n\r\n EF-Kommissionen? </P>  \r\n\r\n<P>Svar: </P>  \r\n\r\n<P>Udenrigsministeriet har oplyst følgende: </P>  \r\n\r\n<P>I sommeren 1988 fremlagde den hollandske regering et lovforslag om  \r\n\r\n afgiftslempelser for miljøvenlige biler. Ifølge forslaget skal afgiften for  \r\n\r\n biler, der overholder USA-normerne for bilers udstødning, nedsættes med 1.700  \r\n\r\n gylden. Denne nedsættelse indebærer ikke alene en afgiftsmæssig friholdelse  \r\n\r\n af det miljøvenlige ekstraudstyr (3-vejs-katalysator m.v.), men endvidere en  \r\n\r\n kompensation for ekstraudstyrets pris, hvilket medfører en ændring af den  \r\n\r\n hidtil gældende prisstruktur på bilmarkedet. Lovforslaget indeholder  \r\n\r\n endvidere en afgiftsnedsættelse på 850 gylden for biler, som overholder  \r\n\r\n foreslåede eller vedtagne - men endnu ikke ikrafttrådte - EF-regler for  \r\n\r\n biludstødning. </P>  \r\n\r\n<P>Den hollandske regering underrettede EF-Kommissionen om lovforslaget i  \r\n\r\n medfør af det såkaldte informationsproceduredirektiv (83/189/EØF), ifølge  \r\n\r\n hvilket ethvert udkast til teknisk forskrift skal forelægges for  \r\n\r\n Kommissionen, som derved får mulighed for at vurdere, om de påtænkte regler  \r\n\r\n udgør en teknisk handelshindring. </P>  \r\n\r\n<P>Den hollandske regering underrettede endvidere Kommissionen om  \r\n\r\n lovforslaget i medfør af reglerne om statsstøtte i EØF-traktatens art. 92-93.  \r\n\r\n</P>  \r\n\r\n<P>Den 12. oktober 1988 meddelte Kommissionen, at den i medfør af  \r\n\r\n informationsproceduredirektivet havde tilsendt den hollandske regering en  \r\n\r\n såkaldt udførlig udtalelse, hvori den krævede vedtagelsen af lovforslaget  \r\n\r\n udsat til midten af januar 1989. </P>  \r\n\r\n<P>Efter udløbet af denne frist blev lovforslaget den 19. januar vedtaget af  \r\n\r\n det hollandske parlaments andetkammer. </P>  \r\n\r\n<P>Den 25. januar 1989 opfordrede Kommissionen de hollandske myndigheder til  \r\n\r\n at suspendere iværksættelsen af afgiftslempelserne for derved at give  \r\n\r\n Kommissionen mulighed for at afslutte sine undersøgelser af lovforslaget.  \r\n\r\n Denne opfordring blev afvist af Holland den 27. januar 1989. </P>  \r\n\r\n<P>Med skrivelse af 30. januar 1989 til den hollandske regering indledte  \r\n\r\n Kommissionen proceduren i EØF-traktaten art. 93, stk. 2, 1. afsnit, (om  \r\n\r\n ulovlig statsstøtte) og gjorde samtidig opmærksom på, at afgiftslempelsen  \r\n\r\n ikke måtte gennemføres, før Kommissionen havde truffet en endelig afgørelse i  \r\n\r\n statsstøttesagen. </P>  \r\n\r\n<P>Den 31. januar 1989 vedtog det hollandske senat lovforslaget.  \r\n\r\n Miljøministeren udtalte under senatsbehandlingen, at Holland agtede at  \r\n\r\n indbringe Kommissionens krav om suspension for EF-Domstolen som hastesag.  \r\n\r\n</P>  \r\n\r\n<P>Spørgsmål 10: </P>  \r\n\r\n<P>En udførlig vurdering udbedes af den tyske katalysatorundersøgelse, der  \r\n\r\n omtales og kommenteres i vedhæftede udklip fra Jyllands-Posten den 4. februar  \r\n\r\n 1989 (forsiden, tillægget Bil, Båd og Camping samt leder), 5. februar og 6.  \r\n\r\n februar 1989 samt B.T. den 6. februar 1989. </P>  \r\n\r\n<P>Svar: </P>  \r\n\r\n<P>Jeg kan henholde mig til følgende besvarelse fra Miljøstyrelsen, som  \r\n\r\n gennem miljøministeren har fået forelagt spørgsmålet. </P>  \r\n\r\n<P>&#187;Formålet med den tyske katalysatorundersøgelse var at belyse,  \r\n\r\n hvorledes koldt klima påvirker udsendelsen af forurenende stoffer fra  \r\n\r\n katalysatorbiler, og specielt at få vurderet, om installation af et elektrisk  \r\n\r\n forvarmningssystem, således som det er sket på en ny Saab 9000, havde nogen  \r\n\r\n gavnlig effekt. Problemstillingen er relevant under nordiske himmelstrøg,  \r\n\r\n idet den officielle test af bilforurening udføres ved 200 (uanset om det er  \r\n\r\n USA-metoden eller EF-metoden). </P>  \r\n\r\n<P>Der blev foretaget sammenlignende målinger efter den amerikanske  \r\n\r\n testprocedure ved 200 og ved 00. Der måltes på een bil med reguleret  \r\n\r\n 3-vejs-katalysator (Mercedes 260), een bil med lean-burn-motor og oxiderende  \r\n\r\n katalysator (Toyota) og på 3 biler konstrueret til at opfylde de fremtidige  \r\n\r\n EF-normer (uden katalysatorer). Herudover blev der foretaget målinger på den  \r\n\r\n nævnte Saab 9000 med forvarmningssystem. </P>  \r\n\r\n<P>Vedrørende udslippet af kulilte (CO) og kulbrinter (HC) i opvarmningsfasen  \r\n\r\n viste undersøgelsen, at de 3 EF-biler uden katalysator havde et udslip på  \r\n\r\n mellem 60 og 90 pct. af Mercedes-bilen. Omvendt betyder dette, at  \r\n\r\n katalysator-bilen i opvarmningsfasen havde et udslip, der var ca. 11/2 gang  \r\n\r\n større end EF-bilerne. Jyllands-Posten har her fejlagtigt oplyst, at de  \r\n\r\n skulle forurene 5 gange mere. Taget over testen som helhed gav  \r\n\r\n 3-vejs-katalysatoren endog væsentlig bedre resultater end EF-bilerne. </P>  \r\n\r\n<P>Toyotaen med lean-burn-motor og oxiderende katalysator havde det laveste  \r\n\r\n udslip af CO og HC såvel i opvarmningsfasen som i testen som helhed. Næsten  \r\n\r\n samme lave udslip kunne dog også opnås ved at forvarme katalysatorsystemet.  \r\n\r\n</P>  \r\n\r\n<P>Såfremt man nærlæser de talværdier, Jyllands-Posten har underbygget  \r\n\r\n artiklen med, og som er opstillet i søjler i avisens biltillæg, er det svært  \r\n\r\n at se, hvorledes man er nået frem til de anførte konklusioner. Søjlerne viser  \r\n\r\n klart, at biler med katalysatorer giver lavest forurening. </P>  \r\n\r\n<P>Auto-Bild konkluderer i øvrigt også, at 3-vejs-katalysatorer helt generelt  \r\n\r\n er den bedste teknologi til at nedbringe forureningen. Men denne konklusion  \r\n\r\n forbigår Jyllands-Posten i tavshed. </P>  \r\n\r\n<P>Når der lægges megen vægt på NOx-udslippet, hænger det bl.a. sammen med,  \r\n\r\n at dette stof gennem de senere år er blevet identificeret som et af de mest  \r\n\r\n skadelige stoffer i biludstødningen. Danmark har for et par måneder siden  \r\n\r\n underskrevet en FN-deklaration, hvorefter man forpligter sig til at reducere  \r\n\r\n det nationale NOx-udslip med 30 pct. inden 1998. </P>  \r\n\r\n<P>Jyllands-Posten kalder luftarten kulilte for &#187;dødsensfarlig&#171;.  \r\n\r\n Afdelingen for Miljømedicin ved Odense Universitet udsendte i 1988 en rapport  \r\n\r\n om biludstødning og sundhedseffekter, hvori man konkluderer, at  \r\n\r\n kulilteudslippet fra biler må anses for en faktor af mindre betydning. </P>  \r\n\r\n<P>Det fremgår således, at undersøgelsens resultater er baseret på ganske få  \r\n\r\n målinger på biler af forskellige mærker og størrelser og derfor ikke kan  \r\n\r\n betragtes som tilstrækkelig til at drage vidtgående konklusioner vedrørende  \r\n\r\n forskellige motorer og katalysatorsystemer, således som Jyllands-Posten gør.  \r\n\r\n</P>  \r\n\r\n<P>I undersøgelsen måltes udledningen af 3 stoffer, der er omfattet af  \r\n\r\n lovgivningen, dvs. kulilte (CO), kulbrinter (HC) og kvælstofoxider (NOx).  \r\n\r\n Prøver blev udtaget dels umiddelbart efter opvarmningsfasen (8 minutter -  \r\n\r\n ikke 10-15 minutter som anført i Jyllands-Posten), dels efter hele testen.  \r\n\r\n</P>  \r\n\r\n<P>I den følgende tabel er vist resultatet i opvarmningsfasen ved  \r\n\r\n gennemførelsen af testen ved 00, idet udslippet fra Mercedesbilen med  \r\n\r\n 3-vejs-katalysator er sat til 1. I parentes er angivet resultatet efter hele  \r\n\r\n testen. </P>  \r\n\r\n<PRE>  \r\n\r\n ---------------------------------------------------------------------  \r\n\r\n        Mercedes 260   Toyota Carina   3 EF-biler uden   Saab 9000 med  \r\n\r\n        med 3-vejs-    Lean-burn-motor   katalysator     3-vejs-kat.  \r\n\r\n        katalysator    med oxiderende                    og opvarmning  \r\n\r\n                       katalysator  \r\n\r\n ---------------------------------------------------------------------  \r\n\r\n CO         1              0,2              0,6-0,9           0,3  \r\n\r\n           (1)            (0,3)            (1,3-2,5)        (0,6)  \r\n\r\n HC         1              0,3              0,8-0,9           0,5  \r\n\r\n           (1)            (0,5)            (1,3-2,1)        (0,6)  \r\n\r\n NOx        1              15               8-11              2,4  \r\n\r\n           (1)            (13)             (7-10)           (1,2)  \r\n\r\n ---------------------------------------------------------------------  \r\n\r\n</PRE>  \r\n\r\n Det fremgår klart, at anvendelsen af regulerede 3-vejs-katalysatorer er  \r\n\r\n eneste mulighed for at få reduceret udslippet af kvælstofoxider (NOx). Biler  \r\n\r\n uden katalysatorer giver 7-11 gange større udslip end biler med  \r\n\r\n 3-vejs-katalysatorer. Selv den meget opreklamerede lean-burn-motor giver 15  \r\n\r\n gange større NOx-udslip. Og disse resultater gælder altså ved lave  \r\n\r\n temperaturer og også i opvarmningsfasen.  \r\n\r\n<P>Jyllands-Posten anfører, at undersøgelsen tyder på, at katalysatorerne i  \r\n\r\n koldt klima er uvirksomme de første 10-15 minutter. </P>  \r\n\r\n<P>Dette er ikke i overensstemmelse med andre kendte undersøgelser. På  \r\n\r\n Teknologisk Institut i Tåstrup har man således fundet, at katalysatorerne ved  \r\n\r\n omkring 50 er virksomme efter et par minutter, og i Oslo har man ved kørsel  \r\n\r\n ved minus 150 fundet, at katalysatorerne er virksomme efter ca. 3 minutter.'  \r\n\r\n</P>  \r\n\r\n<P>Spørgsmål 12; </P>  \r\n\r\n<P>Ad besvarelsen af spm. 8, bilag 32 </P>  \r\n\r\n<P>Tabellen i besvarelsen bedes opstillet således, at det på baggrund af de  \r\n\r\n vesttyske og hollandske tal oplyses, hvad merprisen i danske kr. er inkl.  \r\n\r\n alle danske afgifter under forudsætning af gældende registreringsafgift og  \r\n\r\n under forudsætning af vedtagelse af L 135. </P>  \r\n\r\n<P>Svar: </P>  \r\n\r\n<P>Den ønskede omregning af tabellen (bilag 32) vedlægges. </P>  \r\n\r\n<P>Omregningen vedrører alene dansk moms og registreringsafgift samt  \r\n\r\n afgiftslettelse efter L 135. Der er således ikke taget højde for forskelle i  \r\n\r\n avancestruktur m.v., der kan påvirke de prisforskelle, der bliver på det  \r\n\r\n danske marked, hvis L 135 bliver vedtaget. </P>  \r\n\r\n<P>Merpris i forhold til nærmeste model u. katalysator i Vesttyskland pålagt  \r\n\r\n dansk registreringsafgift, moms og afgiftslettelse som L 135 </P>  \r\n\r\n<PRE>  \r\n\r\n ---------------------------------------------------------------------  \r\n\r\n Katalysatorbil    Merpris    Moms og       Merpris    Merpris med  \r\n\r\n Fabrikat/model               reg.afg.      i alt      afgiftslettelse  \r\n\r\n                              af merpris               som L 135  \r\n\r\n ---------------------------------------------------------------------  \r\n\r\n Alfa 33 ie 1.7    -3.376     - 8.156       -11.532    -22.532  \r\n\r\n Alfa 75 ts 2.0     2.703       6.530         9.233    - 1.767  \r\n\r\n Audi 80 1.8 l      1.013       2.447         3.460    - 7.540  \r\n\r\n Audi 100 2.0       5.128      12.389        17.517      6.517  \r\n\r\n BMW 318 i 1.8 l  \r\n\r\n 4 dørs             3.207       7.748        10.955    -    45  \r\n\r\n Citroen AX 11 TRE,  \r\n\r\n 3 dørs             6.464      15.617        22.081     11.081  \r\n\r\n Citroen BX 19TRS   6.383      15.421        21.804     10.804  \r\n\r\n Fiat UNO 45, Si.e.,  \r\n\r\n 5 dørs             8.104      19.579        27.683     16.683  \r\n\r\n Fiat Tipo  \r\n\r\n 1400 i.e.          5.209      12.585        17.794      6.794  \r\n\r\n Ford Fiesta 1.1 E.,  \r\n\r\n 3 dørs             5.182      12.520        17.702      6.702  \r\n\r\n Ford Escort 1.4 B  \r\n\r\n 5 dørs             2.329       5.627         7.956    - 3.044  \r\n\r\n Honda Accord  \r\n\r\n EXi 2.0            6.414      15.496        21.910     10.910  \r\n\r\n Jaguar Xj6 3.6     8.443      20.398        28.841     17.841  \r\n\r\n Lada Samara 1.3 GL 1.332       3.218         4.550      4.550 (* 1)  \r\n\r\n Lancia Y 10 LXie   3.037       7.337        10.374      - 626  \r\n\r\n Mazda 323 GLX 1.5  \r\n\r\n 3 dørs             6.064      14.651        20.715      9.715  \r\n\r\n Mazda 626 GLX 2.0  \r\n\r\n 5 dørs             4.558      11.012        15.570      4.570  \r\n\r\n Mercedes 190 E 2.0 3.619       8.744        12.363      1.363  \r\n\r\n Mitsubishi Lancer  \r\n\r\n 1500 GLX           6.044      14.602        20.646      9.646  \r\n\r\n Opel Corsa 1.3 GL  3.376       8.156        11.532        532  \r\n\r\n Opel Vectra 1.6 GL     0           0             0    -11.000  \r\n\r\n Peugeot 205 1.6  \r\n\r\n 3 dørs             1.451       3.506         4.957    - 6.043  \r\n\r\n Renault 5 GTL 1.4,  \r\n\r\n 3 dørs             4.428      10.698        15.126      4.126  \r\n\r\n Saab 900 i, 2 dørs 3.376       8.156        11.532        532  \r\n\r\n SEAT Ibiza 1.5 dl  \r\n\r\n 3 dørs             5.151      12.445        17.596      6.596  \r\n\r\n Subaru 1800 4WD  \r\n\r\n 4 dørs             3.384       8.176        11.560        560  \r\n\r\n Toyota Corolla,  \r\n\r\n 1.3 DX, 3 dørs     1.790       4.325         6.115        6115 (* 1)  \r\n\r\n Volvo 360 GLT          0           0             0     -11.000  \r\n\r\n Volvo 240 GL,  \r\n\r\n st. c, 2.3         3.550       8.577        12.127       1.127  \r\n\r\n VW Golf CL 1.6  \r\n\r\n 4 dørs             4.374      10.568        14.942       3.942  \r\n\r\n VW Passat GL 1.8,  \r\n\r\n 5 dørs             5.063      12.232        17.295       6.295  \r\n\r\n ---------------------------------------------------------------------  \r\n\r\n</PRE>  \r\n\r\n<P>(* 1) ikke reguleret (dvs. opfylder ikke USA-normerne) </P>  \r\n\r\n<P>Merpris i forhold til nærmeste model u. katalysator i Holland pålagt dansk  \r\n\r\n registreringsafgift, moms og afgiftslettelse som L 135 </P>  \r\n\r\n<PRE>  \r\n\r\n ---------------------------------------------------------------------  \r\n\r\n Katalysatorbil    Merpris    Moms og       Merpris    Merpris med  \r\n\r\n Fabrikat/model               reg.afg.      i alt      afgiftslettelse  \r\n\r\n                              af merpris               som L 135  \r\n\r\n ---------------------------------------------------------------------  \r\n\r\n Alfa 33 ie 1.7    -  592     -  1.430     -2.022      -13.022  \r\n\r\n Alfa 75 ts 2.0     2.926        7.069      9.995      - 1.005  \r\n\r\n Fiat UNO 45, Si.e.,  \r\n\r\n 5 dørs             2.926        7.069      9.995      - 1.005  \r\n\r\n Fiat Tipo  \r\n\r\n 1400 i.e.          2.926        7.069      9.995      - 1.005  \r\n\r\n Ford Fiesta 1.1 E.,  \r\n\r\n 3 dørs             5.278       12.752     18.030        7.030  \r\n\r\n Ford Escort 1.6  \r\n\r\n 5 dørs             2.926        7.069      9.995      - 1.005  \r\n\r\n Opel Vectra 1.6 GL 2.926        7.069      9.995      - 1.005  \r\n\r\n Renault 5GTL 1.4,  \r\n\r\n 3 dørs               507        1.225      1.732      - 9.268  \r\n\r\n ---------------------------------------------------------------------  \r\n\r\n</PRE>  \r\n\r\n<P>Bilag 2 </P>  \r\n\r\n<P>Miljøministerens besvarelse af spørgsmål nr. S 142 stillet af  \r\n\r\n folketingsmedlem Steen Gade (SF) </P>  \r\n\r\n<P>Spørgsmål: </P>  \r\n\r\n<P>Vil ministeren straks meddele bilbranchen, at regeringen agter at  \r\n\r\n gennemføre lovgivning, der kræver opfyldelse af amerikanske normer for  \r\n\r\n rensning af bilernes udstødning for alle biler, der sælges efter den 1.  \r\n\r\n oktober 1989? </P>  \r\n\r\n<P>Svar: </P>  \r\n\r\n<P>Først vil jeg gerne slå fast, at jeg tillægger det stor betydning, at vi  \r\n\r\n de kommende år får igangsat tiltag, som kan bidrage til en væsentlig  \r\n\r\n reduktion af udslippet af kvælstofoxider (NOx-er). </P>  \r\n\r\n<P>I en sådan proces vil der være en naturlig sammenhæng mellem de to store  \r\n\r\n indsatsområder for NOx-reduktion, nemlig bilerne og kraftværkerne. </P>  \r\n\r\n<P>Med hensyn til NOx-forureningen fra biler er det min hensigt at faseopdele  \r\n\r\n indsatsen. </P>  \r\n\r\n<P>I den <I>første fase</I> er det tanken via en afgiftsnedsættelse at gøre  \r\n\r\n det attraktivt at anskaffe biler, som opfylder de miljøvenlige amerikanske  \r\n\r\n udstødningsnormer. </P>  \r\n\r\n<P>I den seneste folketingssamling viste en foreløbig drøftelse af  \r\n\r\n afgiftsnedsættelsesspørgsmålet, at der er en altovervejende positiv holdning  \r\n\r\n til en sådan tanke. Jeg håber derfor, at spørgsmålet hurtigt vil kunne  \r\n\r\n afklares i løbet af efteråret, så vi fra 1989 kan introducere en nedsættelse  \r\n\r\n af registreringsafgiften for biler, som opfylder de amerikanske normer. Jeg  \r\n\r\n forestiller mig afgiften udformet på en sådan måde, at en miljøvenlig bil i  \r\n\r\n gennemsnit ikke bliver dyrere i anskaffelse end en tilsvarende, som ikke  \r\n\r\n opfylder US-normerne. </P>  \r\n\r\n<P>Endvidere vil eventuelle prisforskelle med hensyn til installation af  \r\n\r\n katalysatorer i store henholdsvis små biler bliver søgt udjævnet ved  \r\n\r\n udformningen af afgiftsnedsættelsen. </P>  \r\n\r\n<P>Jeg kan oplyse, at man i Holland planlægger en lignende sænkning af  \r\n\r\n bilafgiften næste år for biler, der overholder de amerikanske normer. </P>  \r\n\r\n<P>Som <I>anden fase</I> i indsatsen mod bilforureningen vil jeg med virkning  \r\n\r\n fra 1. oktober 1990 indføre de amerikanske normer. I forhold til den  \r\n\r\n oprindelige plan er der tale om en udskydelse på 1 år. </P>  \r\n\r\n<P>I denne sag er der imidlertid en betydelig sammenhæng mellem  \r\n\r\n afgiftsspørgsmålet og introduktionen af nye normer. Jeg har derfor af hensyn  \r\n\r\n til bilbranchen - som normalt gives et varsel på 18 måneder - fundet det  \r\n\r\n rimeligst i en sag af den karakter at fastholde de sædvanlige varsler. </P>  \r\n\r\n<P>Som jeg nævnte indledningsvis, er der tæt sammenhæng mellem indsatsen mod  \r\n\r\n NOx-forureningen fra biler og kraftværker. Jeg vil derfor til efteråret i  \r\n\r\n forbindelse med det kommende lovforslag om afgiftslempelse for miljøvenlige  \r\n\r\n biler og et lovforslag om begrænsning af SO2 og NOx fra kraftværker give  \r\n\r\n Folketinget en kort redegørelse for den samlede indsats mod NOx-forureningen  \r\n\r\n som opfølgning af lufthandlingsplanen fra april. </P>  \r\n\r\n<P>Bilag 3 </P>  \r\n\r\n<P>Henvendelse fra Automobil-Importørernes Sammenslutning og  \r\n\r\n skatteministerens kommentarer hertil </P>  \r\n\r\n<P>Vedrørende lovforslag nr. L 135 (afgiftslempelse for miljøvenlige biler  \r\n\r\n m.v.) Med lovforslaget tilstræber regeringen angiveligt at fremme salget af  \r\n\r\n miljøvenlige biler (biler med katalysatorer). Det siges i bemærkningerne til  \r\n\r\n forslaget, at &#187;salget af biler med katalysatorer uden afgiftslempelsen  \r\n\r\n må antages at ville være meget begrænset&#171;. </P>  \r\n\r\n<P>Vi tillader os at meddele Udvalget, at også efter gennemførelse af en  \r\n\r\n afgiftslempelse som den foreslåede, 11.000 kr. for personbiler, må salget af  \r\n\r\n biler med katalysator antages at ville være meget begrænset, idet  \r\n\r\n foreliggende oplysninger viser, at forskellen mellem prisen for en bil med  \r\n\r\n katalysator og prisen for den nærmest tilsvarende model uden katalysator i  \r\n\r\n praktisk taget alle tilfælde er betydeligt højere end 11.000 kr. Nogle  \r\n\r\n eksempler er anført i medfølgende oversigt. </P>  \r\n\r\n<P>Vi erindrer om, at et lovforslag med samme indhold som det foreliggende  \r\n\r\n var genstand for 1. behandling i Folketinget den 11. december 1987, og det  \r\n\r\n blev da konstateret, at &#187;det er nødvendigt dels at fritage købere for  \r\n\r\n betaling af katalysatorer, dels at fritage disse for  \r\n\r\n registreringsafgift&#171;, samt at &#187;en bil med katalysator og en bil  \r\n\r\n uden må koste forbrugeren det samme&#171;, og det blev anført, at &#187;den  \r\n\r\n foreslåede afgiftsnedsættelse for miljøvenlige biler er af en sådan  \r\n\r\n størrelsesorden, at det bliver mindre attraktivt at køre miljøvenligt end  \r\n\r\n ikke at gøre det&#171;. (Sp. 3819 og 3821). </P>  \r\n\r\n<P>Hvis loven skal opfylde det angivne formål, må forslaget ændres, således  \r\n\r\n at det imødekommer de synspunkter, som også miljøministeren har givet udtryk  \r\n\r\n for i et svar (13. juli 1988) gengivet i Folketingets forhandlinger sp. 1270:  \r\n\r\n</P>  \r\n\r\n<P>Registreringsafgiften bør udformes på en sådan måde, at en miljøvenlig bil  \r\n\r\n i gennemsnit ikke bliver dyrere i anskaffelse end en tilsvarende, som ikke  \r\n\r\n opfylder de miljøvenlige udstødningsnormer. </P>  \r\n\r\n<P>Efter lovforslaget skal det være en betingelse for afgiftslempelsen, at  \r\n\r\n der foreligger en anmeldt pris efter registreringsafgiftslovens § 9, stk. 1.  \r\n\r\n</P>  \r\n\r\n<P>Vi anmoder indtrængende om, at denne betingelse udelades, idet den er  \r\n\r\n urimelig og klart uhensigtsmæssig, lovens formål taget i betragtning. Det vil  \r\n\r\n efter Justitsministeriets forskrifter om særlig mærkning af katalysatorbiler  \r\n\r\n umiddelbart kunne konstateres, om den bil, der skal registreres, har  \r\n\r\n katalysator eller ej. Og vi henleder opmærksomheden på, at der af biler, som  \r\n\r\n registreres uden forud anmeldt pris, opkræves en ekstra registreringsafgift,  \r\n\r\n som for nylig er forhøjet fra 300 kr. til 1.000 kr. </P>  \r\n\r\n<P>Automobil-Importørernes Sammenslutning </P>  \r\n\r\n<P>Oplysninger om fordyrelsen af katalysatorbiler i forhold til andre biler  \r\n\r\n</P>  \r\n\r\n<PRE>  \r\n\r\n ---------------------------------------------------------------------  \r\n\r\n              Personbil uden katalysator  \r\n\r\n ---------------------------------------------------------------------  \r\n\r\n Modelbetegnelse                  C.vol.     Pris  \r\n\r\n                                   cm3        kr.  \r\n\r\n ---------------------------------------------------------------------  \r\n\r\n Alfa Romeo 33 TI                 1500       154.020  \r\n\r\n Alfa Romeo 33 QV                 1700       191.153  \r\n\r\n Alfa Romeo 75 TS                 2000       255.909  \r\n\r\n Mazda 323 1,5 LX 5-g             1500       126.469  \r\n\r\n Mazda 626 1,8 LX 5-d/5-g         1800       165.988  \r\n\r\n Honda 3-d Civic 1,4 GL           1396       151.985  \r\n\r\n Honda 3-d Civic 1,61             1590       219.781  \r\n\r\n Honda 4-d Accord 2,0 EX          1955       229.955  \r\n\r\n Honda 2-d Prelude 2,01-16        1958       374.962  \r\n\r\n Opel Kadett LS 3d                1297       120.502  \r\n\r\n Opel Vectra GL 4d                1598       161.668  \r\n\r\n Opel Omega LS                    1796       222.719  \r\n\r\n Rover 827 Sedan                  2675       545.915  \r\n\r\n Dajhatsu Charade CS5             1295       119.998  \r\n\r\n Subaru Sedan GL                  1781       149.998  \r\n\r\n VW Polo Fox 3-D                  1300       106.975  \r\n\r\n VW Jetta CL 4-D                  1300       154.184  \r\n\r\n VW Golf 3-D                      1300       130.997  \r\n\r\n Audi 80/828 4-D 4+4              1800       229.722  \r\n\r\n Audi 100/827 4-D 5 S             2000       282.516  \r\n\r\n Toyota Corolla 1300 XL H/B                  123.994  \r\n\r\n Toyota Corolla 1600 XL Classic              144.991  \r\n\r\n Toyota Carina 1600 XL Liftback              162.995  \r\n\r\n Toyota Camry 2000 CLi Sedan                 317.991  \r\n\r\n Volvo 440 GL                     1721       187.666  \r\n\r\n Volvo 440 GLT                    1721       222.649  \r\n\r\n Volvo 240 GL                     2316       244.167  \r\n\r\n Volvo 240 GLE                    2316       257.375  \r\n\r\n Volvo 740 GL                     2316       336.757  \r\n\r\n Volvo 740 GLE                    2316       390.565  \r\n\r\n Mercedes-Benz 190                1997       354.644  \r\n\r\n Mercedes-Benz 190 E              1997       390.628  \r\n\r\n Mercedes-Benz 200                1997       445.844  \r\n\r\n Mercedes-Benz 260 SE             2599       744.397  \r\n\r\n Mercedes-Benz 420 SE             4196       989.175  \r\n\r\n ---------------------------------------------------------------------  \r\n\r\n            Nærmest tilsvarende model med katalysator  \r\n\r\n ---------------------------------------------------------------------  \r\n\r\n Modelbetegnelse                  C.vol.     Pris       Prisforskel  \r\n\r\n                                   cm3        kr.            kr.  \r\n\r\n ---------------------------------------------------------------------  \r\n\r\n Alfa Romeo 33 SK                 1500        169.020    15.000  \r\n\r\n Romeo 33 1.7 K                   1700        207.153    16.000  \r\n\r\n Alfa Romeo 75 TS-S               2000        276.909    21.000  \r\n\r\n Mazda 323 1,61 LX 5-g            1600        152.404    25.935  \r\n\r\n Mazda 626 2,01 LX 5-g            2000        201.354    35.366  \r\n\r\n Honda Civic 1,5 GL               1493        174.984    22.999  \r\n\r\n Honda Civic 1,61                 1590        242.873    23.002  \r\n\r\n Honda Accord 2,0 EX              1955        252.957    23.002  \r\n\r\n Honda Prelude 2,01-16            1958        397.964    23.002  \r\n\r\n Opel Kadett LS 3d                1297        139.964    19.462  \r\n\r\n Opel Vectra GL 4d                1598        181.111    19.443  \r\n\r\n Opel Omega LS                    1998        243.497    20.778  \r\n\r\n Rover 827 Sedan                  2675        571.915    26.000  \r\n\r\n Daihatsu Charade CS5             1295        150.000    30.002  \r\n\r\n Subaru Sedan GL                  1781        176.000    26.002  \r\n\r\n VW Polo Fox 3-D                  1300        131.352    24.377  \r\n\r\n VW Jetta CL 4-D                  1300        177.911    23.727  \r\n\r\n VW Golf 3-D                      1300        156.855    25.858  \r\n\r\n Audi 80/828 4-D 4+4              1800        256.387    26.665  \r\n\r\n Audi 100/827 4-D 5 S             2000        309.671    27.155  \r\n\r\n Toyota Corolla 1300 XL H/B                   145.364    21.370  \r\n\r\n Toyota Corolla 1600 XL Classic               172.541    27.550  \r\n\r\n Toyota Carina 1600 XL Liftback               188.295    25.300  \r\n\r\n Toyota Camry 2000 GLi Sedan                  346.391    28.400  \r\n\r\n Volvo 440 GL                      1721       211.651    23.985  \r\n\r\n Volvo 440 GLT                     1721       234.588    11.939  \r\n\r\n Volvo 240 GL                      2316       263.414    19.247  \r\n\r\n Volvo 240 GLE                     2316       271.489    14.114  \r\n\r\n Volvo 740 GL                      2316       356.128    19.371  \r\n\r\n Volvo 740 GLE                     2316       404.671    14.106  \r\n\r\n Marcedes-Benz 190                 1997       383.812    28.168  \r\n\r\n Mercedes-Benz 190 E               1997       415.814    25.186  \r\n\r\n Mercedes-Benz 200                 1997       474.012    28.168  \r\n\r\n Mercedes-Benz 260 SE              2599       772.565    28.168  \r\n\r\n Mercedes-Benz 420 SE              4196     1.022.094    32.919  \r\n\r\n ---------------------------------------------------------------------  \r\n\r\n</PRE>  \r\n\r\n<P>Automobil-Importørernes Sammenslutning udtrykker beklagelse over, at  \r\n\r\n lovforslaget er udformet således, at en miljøvenlig bil i gennemsnit bliver  \r\n\r\n dyrere end en tilsvarende bil, der ikke opfylder de ønskede normer.  \r\n\r\n Sammenslutningen vedlægger en liste over bilmodeller og priser henholdsvis  \r\n\r\n med og uden katalysator. </P>  \r\n\r\n<P>Efter forslaget er det en betingelse for afgiftslempelsen, at der  \r\n\r\n foreligger en anmeldt pris efter lovens § 9, stk. 1. Sammenslutningen anmoder  \r\n\r\n om, at denne betingelse udgår. </P>  \r\n\r\n<P>Hertil bemærkes: </P>  \r\n\r\n<P>1. Den foreslåede afgiftslempelse svarer til afgiften af den  \r\n\r\n gennemsnitlige merpris for en bil med reguleret katalysator på ca. 5.000 kr.  \r\n\r\n plus moms. Prisen er baseret på oplysninger fra Sammenslutningen af  \r\n\r\n Bilfabrikanter i EF, hvorefter biler under 1,4 liter gennemsnitlig vil stige  \r\n\r\n 13 pct., svarende til ca. 5.000 kr., i forhold til biler med karburatorer,  \r\n\r\n der opfylder de gældende krav til bilers udstødning. Sammenslutningen af  \r\n\r\n bilfabrikanter i Japan har oplyst, at man forventer prisstigninger på mellem  \r\n\r\n 4.000 kr. og 7.000 kr. For biler over 1,4 liter vil den procentvise  \r\n\r\n prisstigning være mindre, men gennemsnitlig udgøre den samme i kroner. </P>  \r\n\r\n<P>Når lempelsen alene gives for afgiften af merprisen og ikke selve  \r\n\r\n merprisen, skyldes det dels et ønske om, at lovforslaget holdes  \r\n\r\n provenuneutralt, dels at undgå, at forslaget får karakter af statsstøtte.  \r\n\r\n</P>  \r\n\r\n<P>Eksempelvis overvejes det for tiden i Holland at indføre en  \r\n\r\n afgiftslempelse for biler, der lever op til USA-normerne, således at prisen  \r\n\r\n for disse bliver den samme som for biler, der ikke overholder normerne.  \r\n\r\n<I>Disse planer har EF-Kommissionen i oktober 1988 krævet suspenderet under  \r\n\r\n henvisning til, at der er tale om en teknisk handelshindring.</I> Det må  \r\n\r\n imidlertid forventes, at EF-Kommissionen i sidste instans vil vælge at anse  \r\n\r\n en sådan ordning for at være ulovlig statsstøtte. </P>  \r\n\r\n<P>For så vidt angår den vedlagte liste bemærkes for det første, at  \r\n\r\n prisstigninger ud over de godt 17.000 kr. (5.000 kr. + moms og  \r\n\r\n registreringsafgift), som har været udgangspunkt for lovforslaget, typisk kan  \r\n\r\n forklares med andre forbedringer, f.eks. større motorer. USA-normerne kan i  \r\n\r\n øvrigt ikke realiseres uden elektronisk benzinindsprøjtning; en sammenligning  \r\n\r\n med nærmeste indsprøjtningsmodel ville formentlig give betydelig lavere  \r\n\r\n prisstigninger. For det andet indeholder listen kun et begrænset udsnit af  \r\n\r\n bilmodeller. F.eks. mangler populære modeller som Citroen BX, hvor den  \r\n\r\n anslåede merpris ifølge FDM udgør 12.000-16.000 kr., SAAB 900 i, Seat Ibiza  \r\n\r\n og YUGO 45 A, hvor merprisen ifølge importøren udgør 14.000-17.000 kr. </P>  \r\n\r\n<P>2. Betingelsen om, at der skal være anmeldt en standardpris, var også  \r\n\r\n indeholdt i L 107 om afgiftslempelse for miljøvenlige biler, der bortfaldt  \r\n\r\n med udskrivelsen af folketingsvalget i april 1988. Baggrunden herfor var, at  \r\n\r\n man gerne ville tilskynde importørerne til at fastsætte en pris på  \r\n\r\n landsbasis, og at det ved markedsføringen af miljøvenlige biler ville være en  \r\n\r\n fordel, at forbrugerne kendte prisen. </P>  \r\n\r\n<P>Betingelsen blev bibeholdt i L 135 for at bevare fordelene ved  \r\n\r\n standardprissystemet. Samtidig ville toldvæsenet sikre, at afgiften af de  \r\n\r\n enkelte miljøvenlige biler, der ikke kan anmeldes standardpris på, blev  \r\n\r\n nedsat, når det dokumenteredes, at bilerne opfylder de nødvendige krav. </P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist til  \r\n\r\n fornyet udvalgsbehandling, behandlet dette i et møde. Udvalget har stillet et  \r\n\r\n spørgsmål til skatteministeren og miljøministeren, som disse har besvaret i  \r\n\r\n samråd. Et notat om skatteministerens besvarelse af samrådsspørgsmålet er  \r\n\r\n optrykt som et bilag til denne tillægsbetænkning. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets og Centrum-Demokraternes medlemmer) lovforslaget til  \r\n\r\n<I>vedtagelse</I> i den affattelse, hvori det foreligger efter 2. behandling.  \r\n\r\n</P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> og oplyser, at der efter nærværende  \r\n\r\n tillægsbetænknings afgivelse stadig er en række ministerspørgsmål, som der  \r\n\r\n forventes svar på inden lovforslagets 3. behandling den 28. marts 1989.  \r\n\r\n Svarene vil sandsynligvis påvirke mindretallets nærmere argumentation og  \r\n\r\n muligvis endog mindretallets stillingtagen. </P>  \r\n\r\n<P>Et <I>andet mindretal</I> (Centrum-Demokraternes medlem af udvalget)  \r\n\r\n indstiller lovforslaget til <I>forkastelse. </I></P>  \r\n\r\n<P>Aagaard (KF) Else Theill Sørensen (KF) Pernille Sams (KF) Svend Heiselberg  \r\n\r\n (V) nfmd. <I>Skrumsager Skau (V) Glistrup (FP) Elisabeth Arnold (RV) Bente  \r\n\r\n Juncker (CD) Kofod-Svendsen (KRF) Helen Beim (S) Erling Christensen (S) Pia  \r\n\r\n Gjellerup (S) Klaus Hækkerup (S) Henning Nielsen (S) Stavad (S)</I> fmd.  \r\n\r\n<I>Bjørn Poulsen (SF) Jens Thoft (SF) </I></P>  \r\n\r\n<P>Bilag </P>  \r\n\r\n<P>Notat om skatteministerens besvarelse af samrådsspørgsmål A den 15. marts  \r\n\r\n 1989 </P>  \r\n\r\n<P>Notat </P>  \r\n\r\n<P>vedrørende </P>  \r\n\r\n<P>L 135 og den hollandske ordnings forhold </P>  \r\n\r\n<P>til EF-retten 1. Regeringen har forud for fremsættelsen af lovforslag L  \r\n\r\n 135 nøje vurderet den foreslåede afgitsnedsættelses forhold til EF-retten.  \r\n\r\n Det er på denne baggrund regeringens opfattelse, at L 135 hverken er i strid  \r\n\r\n med EØF-traktatens regler om tekniske handelshindringer eller om statsstøtte.  \r\n\r\n</P>  \r\n\r\n<P>2. I sommeren 1988 fremlagde den hollandske regering et lovforslag om  \r\n\r\n afgiftslempelser for miljøvenlige biler. Ifølge forslaget skal afgiften for  \r\n\r\n biler, der overholder USA-normerne for bilers udstødning, nedsættes med 1.700  \r\n\r\n gylden. Denne nedsættelse indebærer ikke alene en afgiftsmæssig friholdelse  \r\n\r\n af det miljøvenlige ekstraudstyr (3-vejs katalysator m.v.), men endvidere en  \r\n\r\n kompensation for ekstraudstyrets pris, hvilket medfører en ændring af den  \r\n\r\n hidtil gældende prisstruktur på bilmarkedet. Lovforslaget indeholder  \r\n\r\n endvidere en afgiftsnedsættelse på 850 gylden for biler, som overholder  \r\n\r\n foreslåede eller vedtagne - men endnu ikke ikrafttrådte - EF-regler for  \r\n\r\n biludstødning. </P>  \r\n\r\n<P>Den hollandske regering underrettede EF-Kommissionen om lovforslaget i  \r\n\r\n medfør af det såkaldte informationsproceduredirektiv (83/189/EØF), ifølge  \r\n\r\n hvilket ethvert udkast til teknisk forskrift skal forelægges for  \r\n\r\n Kommissionen, som derved får mulighed for at vurdere, om de påtænkte regler  \r\n\r\n udgør en teknisk handelshindring. </P>  \r\n\r\n<P>Den hollandske regering underrettede endvidere Kommisionen om lovforslaget  \r\n\r\n i medfør af reglerne om statsstøtte i EØF-traktatens artikler 92-93. </P>  \r\n\r\n<P>Den 12. oktober 1988 meddelte Kommissionen, at den i medfør af  \r\n\r\n informationsproceduredirektivet havde tilsendt den hollandske regering en  \r\n\r\n såkaldt udførlig udtalelse, hvori den krævede vedtagelsen af lovforslaget  \r\n\r\n udsat til midten af januar 1989. </P>  \r\n\r\n<P>Efter udløbet af denne frist blev lovforslaget den 19. januar vedtaget af  \r\n\r\n det hollandske parlaments andetkammer. </P>  \r\n\r\n<P>Den 25. januar 1989 opfordrede Kommissionen de hollandske myndigheder til  \r\n\r\n at suspendere iværksættelsen af afgiftslempelserne for derved at give  \r\n\r\n Kommissionen mulighed for at afslutte sine undersøgelser af lovforslaget.  \r\n\r\n Denne opfordring blev afvist af Holland den 27. januar 1989. </P>  \r\n\r\n<P>Med skrivelse af 30. januar 1989 til den hollandske regering indledte  \r\n\r\n Kommissionen proceduren i EØF-traktaten artikel 93, stk. 2, 1. afsnit (om  \r\n\r\n ulovlig statsstøtte) og gjorde samtidig opmærksom på, at afgiftslempelsen  \r\n\r\n ikke måtte gennemføres, før Kommissionen havde truffet en endelig afgørelse i  \r\n\r\n statsstøttesagen. </P>  \r\n\r\n<P>Den 31. januar 1989 vedtog det hollandske senat lovforslaget.  \r\n\r\n Miljøministeren udtalte under senatsbehandlingen, at Holland agtede at  \r\n\r\n indbringe Kommissionens krav om suspension for EF-Domstolen som hastesag.  \r\n\r\n</P>  \r\n\r\n<P>3. Kommissionen meddelte den <I>8. marts 1989,</I> at den havde besluttet  \r\n\r\n at indstille sin procedure mod Holland for overtrædelse af  \r\n\r\n<I>statsstøttereglerne,</I> hvilket indebærer, at Kommissionens forbud mod  \r\n\r\n iværksættelse af de hollandske regler er ophævet. </P>  \r\n\r\n<P>Til gengæld har Kommissionen i en såkaldt begrundet udtalelse i henhold  \r\n\r\n til EØF-traktatens artikel 169 gjort gældende, at de hollandske regler er i  \r\n\r\n strid med EØF-traktatens artikel 30 om <I>tekniske handelshindringer.</I> Når  \r\n\r\n det hollandske svar på den begrundede udtalelse foreligger, vil Kommissionen  \r\n\r\n afgøre, om sagen skal indbringes for EF-Domstolen. </P>  \r\n\r\n<P>4. I forbindelse med en vurdering af den hollandske og danske ordnings  \r\n\r\n forhold til EF's regler om handelshindringer gør følgende forhold sig således  \r\n\r\n gældende: </P>  \r\n\r\n<P>a. Den hollandske afgiftsnedsættelse for miljøvenlige biler er så stor, at  \r\n\r\n disse biler ikke bliver dyrere end biler, der overholder de gældende normer.  \r\n\r\n</P>  \r\n\r\n<P>Ifølge L 135 ydes alene en afgiftsnedsættelse svarende til afgiften af  \r\n\r\n merprisen for en katalysator. </P>  \r\n\r\n<P>b. Der produceres i Holland biler, medens dette ikke er tilfældet i  \r\n\r\n Danmark. Kommissionen kan derfor hævde, at den hollandske ordning støtter den  \r\n\r\n nationale bilproduktion. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198814K00135"
        },
        {
            "displayName": "Entydig dokumentidentifikation",
            "displayValue": "CL004044"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "135"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}