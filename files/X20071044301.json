{
    "id": 116466,
    "title": "Afslag på fortsættelse af virksomhed med reparation af biler, hvis omsætning og tidsforbrug ikke på forhånd kunne fastlægges, da antallet og karakteren af reparationer ikke kendtes på forhånd",
    "documentTypeId": "230",
    "isSagsforlobPeriodValid": true,
    "shortName": "AFG nr 10443 af 24/08/2007",
    "documentHtml": "<div class=\"bjelke\">Den fulde tekst</div><p class=\"Titel2\">Afslag på fortsættelse af virksomhed med reparation af biler, hvis omsætning og tidsforbrug ikke på forhånd kunne fastlægges, da antallet og karakteren af reparationer ikke kendtes på forhånd</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Klager fyldte 60 år den 31. august 2006 og søgte den 14. august 2006 om at overgå til efterløn den 1. januar 2007 samtidig med videreførelse af selvstændig virksomhed med reparation af biler som bibeskæftigelse.</div>\r\n        </p>\r\n        <p class=\"Tekst2\">\r\n          <div>Nævnet lagde ved afgørelsen vægt på, at klager udover hans faste kundekreds kunne få et på forhånd ukendt antal nye kunder, der via en nuværende kunde eller på anden måde fik kendskab til klagers virksomhed. Klager kunne derved ikke på forhånd kende det samlede tidsfor-brug og den samlede indtjening på indkomne reparationer, da antallet af kunder ikke kendtes på forhånd og da den enkelte kundes reparationsønske ej heller kendtes på forhånd.</div>\r\n        </p>\r\n        <p class=\"Tekst2\">\r\n          <div>Nævnet lagde endvidere vægt på, at dækningsbidraget for reparationer af biler efter det oplyste havde været stigende i perioden 2003 – 2005.</div>\r\n        </p>\r\n        <p class=\"Tekst2\">\r\n          <div>Virksomhedens omsætning og tidsforbrug kunne således ikke på forhånd fastlægges, idet den afhang af antallet af reparationer, der bestiltes, og prisen for den enkelte reparation. Virksomhedens omsætning/dækningsbidrag 1 kunne således overstige de tilladte rammer.</div>\r\n        </p>\r\n        <p class=\"Tekst2\">\r\n          <div>Nævnet fandt således, at der ikke var sandsynliggjort faste ydre rammer for virksomheden, der kunne sikre at virksomhedens dækningsbidrag 1 til enhver tid i efterlønsperioden ville ligge inden for de tilladte rammer.</div>\r\n        </p>\r\n        <p class=\"Tekst2\">\r\n          <div>Nævnet gav herefter afslag på videreførelse af virksomheden.</div>\r\n        </p>\r\n      </div>\r\n      <p class=\"TekstV\">Ankenævnet har behandlet Deres klage på møde den 23. august 2007.</p>\r\n      <p class=\"TekstV\">Nævnet traf denne</p>\r\n      <p class=\"Tekstoverskrift\">A F G Ø R E L S E</p>\r\n      <p class=\"TekstV\">De får ikke tilladelse til drift af selvstændig virksomhed med reparation af biler som bibeskæftigelse samtidig med De modtager efterløn.</p>\r\n      <p class=\"TekstV\">Ankenævnet tiltræder således Arbejdsdirektoratets afgørelse af den 8. december 2006.</p>\r\n      <p class=\"Tekstoverskrift\">B E G R U N D E L S E</p>\r\n      <p class=\"TekstV\">Ankenævnet har ved afgørelsen lagt til grund, at</p>\r\n      <p class=\"TekstV\">De fyldte 60 år den 31. august 2006,</p>\r\n      <p class=\"TekstV\">De den 14. august 2006 søgte om at overgå til efterløn fra den 1. januar 2007 samtidig med videreførelse af selvstændig virksom med reparation af biler som bibeskæftigelse,</p>\r\n      <p class=\"TekstV\">De ikke har nogen åbningstid på Deres værksted,</p>\r\n      <p class=\"TekstV\">indlevering af biler til reparation aftales telefonisk,</p>\r\n      <p class=\"TekstV\">De har en fast kundekreds på 21 kunder,</p>\r\n      <p class=\"TekstV\">De har afviklet Deres forretning med køb og salg af biler og reparation af donkrafte,</p>\r\n      <p class=\"TekstV\">De ved Deres revisor har oplyst, at dækningsbidrag 1 og tidsforbrug i Deres tilbageblevne virksomhed med reparationer af biler i alle 3 år 2003 - 2005 har ligget inden for rammerne af det tilladte i ordningen.</p>\r\n      <p class=\"TekstV\">Et medlem kan få tilladelse til at drive virksomhed som bibeskæftigelse samtidig med efterløn, såfremt medlemmet sandsynliggør, at virksomheden kan holdes inden for de i loven fastsatte grænser. Grænserne er, at arbejdstiden i virksomheden kan holdes under 400 timer pr. år og at virksomhedens indtægt ikke må overstige 50.000 kr. pr. år. Beløbet reguleres årligt og udgør for 2007 61.873 kr. Der henvises til lov om arbejdsløshedsforsikring m.v., jf. lovbekendtgørelse nr. 874 af 11. september 2005 § 74 f, stk. 4.</p>\r\n      <p class=\"TekstV\">Det skal således sandsynliggøres, at den samlede arbejdstid i virksomheden kan holdes på maksimalt 400 timer pr. kalenderår, og at virksomhedens dækningsbidrag 1 ikke vil overstige 61.873 kr. pr. år. Vurderingen sker bl.a. ud fra Deres oplysninger om virksomhedens art, omfang og kundegrundlag, herunder virksomhedens muligheder.</p>\r\n      <p class=\"TekstV\">Nævnet har ved afgørelsen lagt vægt på, at De udover Deres faste kundekreds kan få et på forhånd ukendt antal nye kunder, der via en nuværende kunde eller på anden måde får kendskab til Deres virksomhed. De kan derved ikke på forhånd kende det samlede tidsforbrug og den samlede indtjening på indkomne reparationer, da antallet af kunder ikke kendes på forhånd og da den enkelte kundes reparationsønske ej heller kendes på forhånd.</p>\r\n      <p class=\"TekstV\">Nævnet har endvidere lagt vægt på, at dækningsbidraget for reparationer af biler efter det oplyste har været stigende i perioden 2003 – 2005.</p>\r\n      <p class=\"TekstV\">Virksomhedens omsætning og tidsforbrug kan således ikke på forhånd fastlægges, idet den afhænger af antallet af reparationer, der bestilles, og prisen for den enkelte reparation. Virksomhedens omsætning/dækningsbidrag 1 kan således overstige de tilladte rammer.</p>\r\n      <p class=\"TekstV\">Der findes således ikke at være sandsynliggjort faste ydre rammer for virksomheden, der kan sikre at virksomhedens dækningsbidrag 1 til enhver tid i efterlønsperioden vil ligge inden for de tilladte rammer.</p>\r\n      <p class=\"Tekstoverskrift\">R E G L E R</p>\r\n      <p class=\"TekstV\">Ankenævnet henviser til</p>\r\n      <p class=\"TekstV\">Lov om arbejdsløshedsforsikring m. v. jf. lovbekendtgørelse nr. 874 af 11. september 2005, § 74 f, stk. 4 og 11, samt § 15, stk. 1, 2, 3, 5, 6 og 7 i Direktoratet for Arbejdsløshedsforsikringens bekendtgørelse nr. 315 af 20. maj 1999 om selvstændig virksomhed samtidig med efterløn, som ændret ved Arbejdsdirektoratets bekendtgørelse nr. 591 af 22. juni 2001 og nr. 849 af 16. oktober 2002.</p>\r\n      <p class=\"Tekstoverskrift\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet samt Deres brev af 24. januar 2007 og X A-kasses brev af 7. maj 2007.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">XX</p>\r\n      <p class=\"TekstV\">fuldmægtig</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">Arbejdsdirektoratet, Stormgade 10, Postboks 1103, 1009 København K</p>\r\n      <p class=\"TekstV\">X Arbejdsløshedskasse</p>\r\n      <p class=\"TekstV\"><span class=\"BoldUnderline\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring m. v. jf. lovbekendtgørelse nr. 874 af 11. september 2005</span></p>\r\n      <p class=\"TekstV\"><span class=\"Bold\">§ 74 f…</span></p>\r\n      <p class=\"TekstV\"><span class=\"Italic\">Stk. 4.</span> Direktøren for Arbejdsdirektoratet kan tillade, at et medlem kan videreføre eller påbegynde selvstændig virksomhed som bibeskæftigelse i efterlønsperioden, hvis medlemmet sandsynliggør, at arbejdstiden i virksomheden kan holdes under 400 timer pr. år. Virksomhedens indtægt må ikke overstige 50.000 kr. pr. år. Beløbet reguleres med satsreguleringsprocenten, jf. lov om en satsreguleringsprocent. Hvis virksomheden drives som interessentskab, medregnes alene medlemmets personlige arbejdstid i virksomheden, og indtægten opgøres alene i forhold til medlemmets ideelle andel af virksomheden.</p>\r\n      <p class=\"TekstV\">…</p>\r\n      <p class=\"TekstV\"><span class=\"Italic\">Stk. 11.</span> Direktøren for Arbejdsdirektoratet fastsætter efter forhandling med Beskæftigelsesrådet nærmere regler om selvstændig virksomhed i efterlønsperioden, herunder om definition af indtægt, jf. stk. 4. Der fastsættes endvidere regler om, at der kan ske opgørelse af indtægt efter virksomhedens regnskabsår i stedet for kalenderåret, og om, at ved overgang til efterløn i et kalenderår nedsættes de i stk. 2 og 4 anførte timetal og indkomstbegrænsninger forholdsmæssigt.</p>\r\n      <p class=\"TekstV\"><span class=\"Bold\">Direktoratet for Arbejdsløshedsforsikringens bekendtgørelse nr. 315 af 20. maj 1999 om selvstændig virksomhed samtidig med efterløn, som er ændret ved Arbejdsdirektoratets bekendtgørelse nr. 591 af 22. juni 2001 og nr. 849 af 16. oktober 2002.</span></p>\r\n      <p class=\"TekstV\"><span class=\"Bold\">§ 15.</span> Direktøren for Arbejdsløshedsforsikringen kan efter indstilling fra a-kassen tillade drift af selvstændig virksomhed som bibeskæftigelse i perioden med efterløn, jf. § 74 f, stk. 4, i loven.</p>\r\n      <p class=\"TekstV\"><span class=\"Italic\">Stk. 2.</span> Medlemmet skal sandsynliggøre, at den samlede arbejdstid i virksomheden højst udgør 400 timer pr. kalenderår, jf. dog stk. 4.</p>\r\n      <p class=\"TekstV\"><span class=\"Italic\">Stk. 3.</span> Virksomhedens indtægt må ikke overstige 50.000 kr. pr. regnskabsår, jf. dog § 16, stk. 2. Ved indtægt forstås virksomhedens dækningsbidrag 1, det vil sige nettoomsætning fratrukket vareforbrug, jf. dog stk. 4.</p>\r\n      <p class=\"TekstV\">…</p>\r\n      <p class=\"TekstV\"><span class=\"Italic\">Stk. 5.</span> Et medlem, der søger om tilladelse til at videreføre en eksisterende bibeskæftigelse, skal oplyse virksomhedens indtægt for hele regnskabsåret før overgang til efterløn. For interessentskaber skal indtægten af medlemmets ideelle andel af virksomheden attesteres, jf. stk. 4. Oplysningerne skal være attesteret af en registreret revisor, en statsautoriseret revisor, eller en særligt sagkyndig, jf. § 29 i Fødevareministeriets bekendtgørelse nr. 191 af 26. marts 1999 om tilskud til dyrevelfærdsinvesteringer i forbindelse med gennemførelse af forbedringsplaner for jordbrugsbedrifter. For interessentskaber skal indtægten af medlemmets ideelle andel af virksomheden attesteres, jf. stk. 4. Der skal fremlægges en attesteret specifikation af den attesterede indtægt, hvis a-kassen eller direktøren for Arbejdsdirektoratet beder herom.</p>\r\n      <p class=\"TekstV\"><span class=\"Italic\">Stk. 6.</span> Har virksomheden før været drevet i større omfang end nævnt i stk. 2, 3 og 4, herunder som hovedbeskæftigelse, skal medlemmet sandsynliggøre, at arbejdstiden varigt er nedsat til højst 400 timer, og at indtægten varigt er nedsat til højst 50.000 kr. pr. regnskabsår.</p>\r\n      <p class=\"TekstV\"><span class=\"Italic\">Stk. 7.</span> Et medlem, der søger om tilladelse til at påbegynde eller videreføre en virksomhed, skal blandt andet oplyse om virksomhedens art, omfang, kundegrundlag, tilrettelæggelse af arbejdet, forventet tidsforbrug samt forventet indtægt.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/04/2008"
        },
        {
            "displayName": "Accession",
            "displayValue": "X20071044301"
        },
        {
            "displayName": "Entydig dokumentidentifikation",
            "displayValue": "BE002806"
        },
        {
            "displayName": "Dato for indlæggelse",
            "displayValue": "16/04/2008"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "10443"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "24/08/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j. nr. 5100003-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}