{
    "id": 156828,
    "title": "Ankestyrelsens principafgørelse O-8-93 om hjælp til en del af uddannelsen - længerevarende uddannelse - lettere handicap",
    "documentTypeId": "240",
    "isSagsforlobPeriodValid": true,
    "shortName": "KEN nr 9190 af 15/02/1993",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-8-93 om hjælp til en del af uddannelsen - længerevarende uddannelse - lettere handicap</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen har behandlet to sager om, hvorvidt der var hjemmel til alene at yde hjælp til en del af en uddannelse. Der var i begge sager tale om, at der var bevilget støtte til ca. halvdelen af en længerevarende uddannelse, og for begge ansøgernes vedkommende var der tale om handicap af forholdsvis let karakter.</p>\r\n   <p class=\"TekstGenerel\">Ankestyrelsen udtalte i begge sager, at der forelå et revalide ringsbehov, men den helbredsmæssige situation kunne som udgangspunkt ikke begrunde, at der blev ydet støtte til en længerevarende uddannelse.</p>\r\n   <p class=\"TekstGenerel\">Ankestyrelsen fandt dog, at der kun undtagelsesvis vil være grundlag for at yde revalideringsmæssig bistand til en del af en uddannelse, idet loven som udgangspunkt forudsatte, at revalideringsydelse blev udbetalt til erhvervsplanen var gennemført.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>29-05-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 829 af 1. oktober 1992 - § 43, stk. 2 og § 43, stk. 4</p>\r\n<p>\r\n   <span class=\"Bold\">Sagsfremstilling 1:</span>\r\n</p>\r\n<p>Sag nr. 1 - j.nr. 20466-92:</p>\r\n<p>En 39-årig mand, der var uddannet tømrer og sygehjælper, havde måttet opgive arbejde indenfor disse fag på grund af en lettere ryglidelse.</p>\r\n<p>Han havde tidligere fået støtte til revalidering til EDB-assistent, men opgav uddannelsen på grund af manglende interesse.</p>\r\n<p>Han ansøgte herefter kommunen om økonomisk hjælp til gennemførelse af uddannelse til optiker. Uddannelsen var normeret til 4 år.</p>\r\n<p>Kommunen meddelte afslag på ansøgningen under henvisning til, at hans handicap ikke berettigede til en længerevarende uddannelse. Derimod var kommunen villig til at yde revalideringshjælp til et kortere uddannelsesforløb.</p>\r\n<p>Ankenævnet ændrede kommunens afgørelse og bevilgede ham revalideringshjælp til uddannelse som optiker, dog således at han alene kunne få hjælp i 2 år</p>\r\n<p>Sagen blev behandlet i principielt møde med henblik på afklaring af, om der var hjemmel til at yde revalideringshjælp til en del af en uddannelse, herunder om en sådan afgørelse var forenelig med kravet om, at der skal foreligge en realistisk erhvervsplan</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Efter de foreliggende oplysninger fandt Ankestyrelsen - ligesom kommunen og nævnet - at det var påkrævet at yde manden støtte efter bistandslovens § 43.</p>\r\n<p>I overensstemmelse med kommunens vurdering fandt Ankestyrelsen imidlertid ikke, at hans helbredsmæssige situation kunne begrunde, at der blev ydet støtte til en længerevarende uddannelse.</p>\r\n<p>Endelig fandt Ankestyrelsen, at der kun undtagelsesvis ville være grundlag for at yde revalideringsmæssig bistand til en del af en uddannelse, idet lovens § 43, stk. 4, som udgangspunkt forudsatte, at den faste revalideringsydelse efter stk. 2 blev udbetalt til erhvervsplanen var gennemført.</p>\r\n<p>På denne baggrund fandt Ankestyrelsen, at der ikke havde været tilstrækkeligt grundlag for at pålægge kommunen helt eller delvis at yde støtte til manden i forbindelse med den ønskede uddannelse.</p>\r\n<p>Ankestyrelsen ændrede således nævnets afgørelse og henviste samtidig manden til i samråd med kommunen at finde frem til en erhvervsplan, som kunne accepteres af begge parter.</p>\r\n<p>\r\n   <span class=\"Bold\">Sagsfremstilling 2:</span>\r\n</p>\r\n<p>Sag nr. 2 - j.nr. 20649-92</p>\r\n<p>Sagen vedrørte en 31-årig mand, der efter studentereksamen havde arbejdet i 10 år med ufaglært arbejde. På grund af en lettere ryglidelse var han imidlertid ikke længere i stand til at klare arbejde i dette regie.</p>\r\n<p>Manden søgte optagelse på uddannelsesinstitution med henblik på uddannelse som landinspektør. Uddannelsen var normeret til 5 år.</p>\r\n<p>Såvel kommunen som nævnet bevilgede ham hjælp til uddannelsen i 3 år af den samlede studietid på 5 år.</p>\r\n<p>Kommunen begrundede afgørelsen med, at mandens helbredsmæssige situation ikke talte for, at det var nødvendigt for ham med en længerevarende uddannelse, samt at det ansås for realistisk, at han ville kunne gennemføre den resterende del af uddannelsen ved egen hjælp.</p>\r\n<p>Ankenævnet anførte som begrundelse for afgørelsen, at såfremt revali deringsformålet kunne tilgodeses ved en uddannelse af kortere varighed ville der ikke være grundlag for at yde hjælp til en længerevarende uddannelse. Efter det oplyste om mandens lidelse og uddannelsesmæssige forudsætninger antog nævnet, at der ville kunne påpeges adskillige uddannel ser af indtil 3 års varighed, som tilgodeså hans helbredsmæssige skånehensyn.</p>\r\n<p>Nævnet bemærkede, at reglen i bistandslovens § 43, stk. 4 ikke sås at være til hinder for, at der blev ydet hjælp under en del af uddannelsen. En forudsætning herfor var, at det blev skønnet, at ansøgeren var i stand til at gennemføre den resterende del af uddannelsen med sædvanlig støtte fra S. U.</p>\r\n<p>Sagen blev behandlet i principielt møde med henblik på afklaring af, om der kunne ydes bruttorevalideringsydelse i 3 år af en 5-årig uddannelse, når der var tale om en relativ beskeden lidelse hos ansøgeren.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt efter de foreliggende oplysninger - i lighed med kommunen og nævnet - at det måtte anses for påkrævet, at yde støtte til manden efter bistandslovens § 43.</p>\r\n<p>Ankestyrelsen fandt det imidlertid tvivlsomt, om arten og omfanget af hans lidelse havde nødvendiggjort en uddannelse af det omfang, som han havde ønsket. Ankestyrelsen lagde imidlertid til grund, at kommunen ved at bevilge ham en - ganske vist tidsbegrænset - støtte til uddannelsen havde anset hans erhvervsplan for realistisk.</p>\r\n<p>Han var derfor som udgangspunkt - og med rette - blevet anset for omfattet af lovens § 43, stk. 2, også når der blev henset til hans alder og tidligere erhvervsmæssige forhold.</p>\r\n<p>Det var herefter Ankestyrelsens opfattelse, at der skulle foreligge særlige forhold for at begrunde, at revalideringsstøtten blev begrænset til en del af uddannelsesperioden, jf. lovens § 43, stk. 4.</p>\r\n<p>Sådanne særlige forhold forelå efter Ankestyrelsens vurdering ikke.</p>\r\n<p>Ankestyrelsen fandt herefter manden berettiget tilbruttorevalideringsydelsen i hele den normerede uddannelsestid  forudsat, at erhvervsplanen blev fulgt tilfredsstillende.</p>\r\n<p>Ankestyrelsen ændrede således nævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19930919025"
        },
        {
            "displayName": "Entydig dokumentidentifikation",
            "displayValue": "BS009618"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9190"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "15/02/1993"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20466-922064992"
        },
        {
            "displayName": "Stikord",
            "displayValue": "O-8-93"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}