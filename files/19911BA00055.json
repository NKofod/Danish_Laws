{
    "id": 107020,
    "title": "1991 BSF 55   FORSLAG TIL FOLKETINGSBESLUTNING FOLKETINGSBESLUTNING OM IVÆRKSÆTTELSE AF   AKTION GRØN ENERGI ",
    "documentTypeId": "480",
    "isSagsforlobPeriodValid": false,
    "shortName": "1991/1 BSF 55",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 55 </P>  \r\n\r\n<P></P>  \r\n\r\n<P>Forslag til folketingsbeslutning Folketingsbeslutning om iværksættelse af  \r\n\r\n Aktion Grøn Energi </P>  \r\n\r\n<P></P>  \r\n\r\n<P>Fremsat af Bilgrav-Nielsen (RV) Lone Dybkjær (RV) Marianne Jelved (RV)  \r\n\r\n</P>  \r\n\r\n<P></P>  \r\n\r\n<P>den 30. januar 1992 </P>  \r\n\r\n<P></P>  \r\n\r\n<P>Vedtaget ved anden (sidste) behandling den 5. maj 1992 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til inden den 1. september 1992 for </P>  \r\n\r\n<P>Folketinget at fremlægge en aktionsplan for effektiv udnyttelse af </P>  \r\n\r\n<P>alle tilgængelige biobrændsler i Danmark. </P>  \r\n\r\n<P>Gennemførelse af en sådan aktionsplan vil medføre store miljømæssige og  \r\n\r\n økonomiske fordele, bl.a. fordi kulimport og kulforbrug nedsættes, og  \r\n\r\n skovbrugets og landbrugets afsætning til energiformål forøges. </P>  \r\n\r\n<P>Aktionsplanens hovedindhold skal være: </P>  \r\n\r\n<P>1. Biogasanlæg godkendes umiddelbart, for så vidt der ikke er tale om brud  \r\n\r\n på forudsætningerne bag de regionale gasselskabers lånelofter i aftalen af  \r\n\r\n 20. marts 1990. Endvidere forhandles der om placering af forsøgsanlæg med  \r\n\r\n henblik på afprøvning af mulighederne for benyttelse af renset biogas i dele  \r\n\r\n af naturgasnettet, ligesom der gennemføres en undersøgelse af perspektivet i  \r\n\r\n ren elproduktion baseret på biogas. </P>  \r\n\r\n<P>2. Konverteringen af olie- og kulfyrede fjernvarmeværker uden for det  \r\n\r\n kollektive forsyningsområde til brug af biobrændsler fremskyndes, og der  \r\n\r\n gennemføres forsøg med kraftvarmeanlæg baseret på biobrændsler. </P>  \r\n\r\n<P>3. For så vidt angår ældre kulfyrede enheder på de centrale kraftværker  \r\n\r\n opfordres Elkraft og Elsam til at intensivere forsøgene med henblik på  \r\n\r\n anvendelse af halm eller flis i større mængder på egnede kraftværksenheder.  \r\n\r\n Alternativt kan naturgas komme på tale i forbindelse med bl.a.  \r\n\r\n levetidsforlængelse af sådanne enheder. </P>  \r\n\r\n<P>4. Nye centrale kraftværker efter 1998 skal under hensyntagen til  \r\n\r\n elselskabernes forpligtelse til at gennemføre de kompenserende  \r\n\r\n brændselsomlægninger fra kul til naturgas og biomasse, der i perioden frem  \r\n\r\n til 2005 er nødvendige for at fastholde målsætningen om reduktion af  \r\n\r\n CO2-udledningen med 20 pct., så vidt muligt anvende halm og/eller flis,  \r\n\r\n alternativt naturgas. </P>  \r\n\r\n<P>5. Der iværksættes et intensivt forsknings- og udviklingsprogram med det  \r\n\r\n formål at udvikle forgasningsteknologien vedrørende biobrændsler. I denne  \r\n\r\n sammenhæng pålægges Elkraft og Elsam at etablere et fælles anlæg til  \r\n\r\n forgasning af kul, flis, halm og eventuelt affald. </P>  \r\n\r\n<P>6. Industriel anvendelse af halm søges fremmet mest muligt. </P>  \r\n\r\n<P>Oprindeligt fremsat forslag </P>  \r\n\r\n<P>Folketinget opfordrer regeringen til snarest - og senest den 15. maj </P>  \r\n\r\n<P>1992 - for Folketinget at fremlægge en aktionsplan for effektiv </P>  \r\n\r\n<P>udnyttelse af alle tilgængelige biobrændsler i Danmark. </P>  \r\n\r\n<P>Gennemførelse af en sådan aktionsplan vil medføre store miljømæssige og  \r\n\r\n økonomiske fordele, bl.a. fordi kulimport og kulforbrug nedsættes og  \r\n\r\n skovbrugets og landbrugets afsætning til energiformål forøges. </P>  \r\n\r\n<P>Aktionsplanens hovedindhold skal være: </P>  \r\n\r\n<P>1. Biogasanlæg godkendes, uanset om de ligger uden for eller inden for  \r\n\r\n naturgasområdet. </P>  \r\n\r\n<P>2. Konvertering af olie- og kulfyrede fjernvarmeværker uden for det  \r\n\r\n kollektive forsyningsområde til brug af biobrændsler fremskyndes. </P>  \r\n\r\n<P>3. Ældre kulfyrede enheder på de centrale kraftværker skal, hvor det er  \r\n\r\n praktisk muligt, ombygges til at anvende halm og/eller flis, alternativt  \r\n\r\n naturgas. </P>  \r\n\r\n<P>4. Eventuelle nye centrale kraftværker skal så vidt muligt anvende halm  \r\n\r\n og/eller flis, alternativt naturgas. </P>  \r\n\r\n<P>5. Der iværksættes et intensivt forsknings- og udviklingsprogram med det  \r\n\r\n formål at udvikle forgasningsteknologien vedrørende biobrændsler. I denne  \r\n\r\n sammenhæng pålægges elsammenslutningerne Elkraft og Elsam at etablere et  \r\n\r\n fælles anlæg til forgasning af kul, flis, halm og eventuelt affald. </P>  \r\n\r\n<P>6. I det omfang, der ikke med iværksættelsen af aktiviteterne i punkterne  \r\n\r\n 1-5 er skabt udnyttelsesmuligheder for det tilgængelige potentiale på  \r\n\r\n biobrændselsområdet, åbnes der mulighed for, at et nødvendigt antal  \r\n\r\n velplacerede decentrale kraftvarmeværker i naturgasområder kan anvende  \r\n\r\n biobrændsler. </P>  \r\n\r\n<P>7. Der iværksættes et omfattende program for forsøg med dyrkning af  \r\n\r\n energiafgrøder. </P>  \r\n\r\n<P> <I>Bemærkninger til forslaget </I></P>  \r\n\r\n<P>  <I>Almindelige bemærkninger </I></P>  \r\n\r\n<P> Beslutningsforslagets hovedhensigt er, at der i forlængelse af  \r\n\r\n &#187;Energi 2000&#171; med den tilhørende aftale af 20. marts 1990 om øget  \r\n\r\n anvendelse af bl.a. biobrændsler og i overensstemmelse med anbefalingerne i  \r\n\r\n VE-handlingsplanen fra december 1991 nu iværksættes en aktion for effektiv  \r\n\r\n udnyttelse af alle tilgængelige biobrændsler i Danmark. </P>  \r\n\r\n<P>Det er betydelige mængder af biobrændsler, der årligt vil være til  \r\n\r\n rådighed for udnyttelse til energiformål. Således skønnes der at være ca. 2,5  \r\n\r\n mio. tons uudnyttede halmmængder til rådighed - selv i dårlige høstår. Der  \r\n\r\n skønnes endvidere at være en stor uudnyttet mængde træflis til rådighed. </P>  \r\n\r\n<P>Sammenlagt skønnes halm- og træflisressourcerne at udgøre en energimængde  \r\n\r\n på ca. 45 PJ/år - svarende til 5-6 pct. af Danmarks samlede energiforbrug.  \r\n\r\n</P>  \r\n\r\n<P>På biogasområdet er der gennem de etablerede anlæg opnået meget positive  \r\n\r\n resultater, hvilket har medført en stigende interesse for disse anlæg i  \r\n\r\n landbruget og i industrien. Her skønnes at være ca. 28 PJ/år. </P>  \r\n\r\n<P>Disse betydelige mængder af biobrændsler vil yderligere kunne forøges  \r\n\r\n bl.a. ved dyrkning af de såkaldte energiskove. </P>  \r\n\r\n<P> <I>Bemærkninger til forslagets enkelte punkter </I></P>  \r\n\r\n<P> Ad 1 </P>  \r\n\r\n<P>Gennem Koordineringsudvalget for Biogasfællesanlæg er der indhøstet så  \r\n\r\n kontante og positive erfaringer, at en generel blåstempling af biogasanlæg nu  \r\n\r\n bør finde sted. Derfor foreslås det, at godkendelse af biogasanlæg placeret  \r\n\r\n såvel inden for som uden for naturgasområder bør finde sted. Samspillet med  \r\n\r\n naturgassen vil i mange tilfælde være hensigtsmæssig. I det lange perspektiv  \r\n\r\n vil biogas i et vist omfang kunne erstatte naturgas. </P>  \r\n\r\n<P>Ad 2 </P>  \r\n\r\n<P>Konvertering af olie- og kulfyrede fjernvarmeværker uden for det  \r\n\r\n kollektive forsyningsområde skal fremskyndes. </P>  \r\n\r\n<P>Hvis der herved opstår væsentlige stigninger i varmeprisen, bør der gennem  \r\n\r\n den vedtagne lov om støtte til udnyttelse af decentral kraftvarme gives  \r\n\r\n anlægsstøtte. </P>  \r\n\r\n<P>Ad 3 </P>  \r\n\r\n<P>En del af de ældre enheder på de centrale kraftværker skal, hvor det er  \r\n\r\n praktisk muligt, ombygges til at anvende halm og/eller flis. Ved at lade flis  \r\n\r\n og halm fortrænge kul opnås den største miljøgevinst. Er det af tekniske  \r\n\r\n eller pladsmæssige grunde ikke muligt at anvende flis og halm, skal naturgas  \r\n\r\n foretrækkes som brændsel. </P>  \r\n\r\n<P>Ad 4 </P>  \r\n\r\n<P>Om der i den nærmeste fremtid er behov for etablering af nye centrale  \r\n\r\n kraftværksenheder, må bero på, hvor store elbesparelser det er muligt at opnå  \r\n\r\n ved en samlet og intensiv indsats. Endvidere må muligheden for udnyttelse af  \r\n\r\n restpotentialet for decentral kraftvarme på eksisterende og nye  \r\n\r\n fjernvarmemarkeder i industrien og på institutioner m.v. samt på eksisterende  \r\n\r\n og kommende blokvarmecentraler udnyttes fuldt ud. Ligeledes skal det mulige  \r\n\r\n vindkraftpotentiale, som kan etableres med fuld hensyntagen til naturområder,  \r\n\r\n etableres. Hvis der herefter skønnes at være behov for ny  \r\n\r\n elproduktionskapacitet, skal denne etableres i form af kraftvarmeværker  \r\n\r\n baseret på biobrændsler. Er der tekniske eller andre hindringer herfor, skal  \r\n\r\n ny elkapacitet tilvejebringes ved etablering af gasfyrede combianlæg. </P>  \r\n\r\n<P>Ad 5 </P>  \r\n\r\n<P>Igangværende og nye forsøg med forgasning af kul, flis, halm og affald  \r\n\r\n tilføres øgede midler. Samtidig pålægges det elsammenslutningerne Elkraft og  \r\n\r\n Elsam at etablere et fælles anlæg i stor skala til forgasning af kul, flis,  \r\n\r\n halm og affald. </P>  \r\n\r\n<P>Ad 6 </P>  \r\n\r\n<P>Hvis det viser sig nødvendigt for at opnå fuld udnyttelse af det  \r\n\r\n tilgængelige potentiale på biobrændselsområdet at udpege et antal  \r\n\r\n velplacerede decentrale kraftvarmeværker i naturgasområdet til  \r\n\r\n biobrændselsanvendelse, skal staten dække det pågældende regionale  \r\n\r\n gasselskabs økonomiske tab herved. </P>  \r\n\r\n<P>Ad 7 </P>  \r\n\r\n<P>Med henblik på vurdering af energiafgrøders mulige værdi på det fremtidige  \r\n\r\n energimarked iværksættes et forsøgsprogram i stor skala med dyrkning af  \r\n\r\n energiafgrøder. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "05/05/1992"
        },
        {
            "displayName": "Accession",
            "displayValue": "19911BA00055"
        },
        {
            "displayName": "Entydig dokumentidentifikation",
            "displayValue": "CL006462"
        },
        {
            "displayName": "Dato for førstegangsindlæggelse",
            "displayValue": "05/05/1992"
        },
        {
            "displayName": "Dato for indlæggelse",
            "displayValue": "05/05/1992"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "55"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}