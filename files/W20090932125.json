{
    "id": 125786,
    "title": "Pressenævnets kendelse i sag nr. 2009-6-0843",
    "documentTypeId": "240",
    "isSagsforlobPeriodValid": true,
    "shortName": "KEN nr 9321 af 12/06/2009",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2009-6-0843</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Ikke grundlag for genoptagelse af sag mod Fyns Amts Avis. Ingen nye oplysninger af betydning.</div>\r\n        </p>\r\n        <p class=\"Tekst2\">\r\n          <div><span class=\"Bold\">Klager – et busselskab – anmodede om genoptagelse af sag nr. 2009-6-0827.</span></div>\r\n        </p>\r\n        <p class=\"Tekst2\">\r\n          <div><span class=\"Bold\">Pressenævnets begrundelse og afgørelse:</span></div>\r\n        </p>\r\n        <p class=\"Tekst2\">\r\n          <div><span class=\"Bold\">Efter § 14, stk. 1, i bekendtgørelse nr. 86 af 9. februar 1998 om forretningsordenen for Pressenævnet træffer de medlemmer, der har afgjort en sag også afgørelse vedrørende spørgsmål om eventuel genoptagelse af sagen.</span></div>\r\n        </p>\r\n        <p class=\"Tekst2\">\r\n          <div><span class=\"Bold\">Pressenævnet kan genoptage behandlingen af en sag, hvis der fremkommer nye oplysninger af betydning for sagens afgørelse.</span> <span class=\"Bold\">Da [K] ikke er fremkommet med sådanne nye oplysninger, finder Pressenævnet ikke grundlag for at for at genoptage behandlingen af sagen.</span></div>\r\n        </p>\r\n      </div>\r\n      <p class=\"Tekst\">[K] har ved pressechef [A] anmodet om genoptagelse af Pressenævnets sag nr. 2009-6-0827, som nævnet traf afgørelse i den 26. maj 2009. Afgørelsen vedrørte en klage fra [K] over en artikel i Fyns Amts Avis den 28. marts 2009.</p>\r\n      <p class=\"Tekst\">I kendelsen hed det:</p>\r\n      <p class=\"Tekst\">”Efter det oplyste lægges til grund, at køreplaner angiver ruter og afgangs- og ankomsttider og udarbejdes af FynBus, og at arbejdskøreplanerne beskriver chaufførernes vagtplaner mv. og udarbejdes af [K].</p>\r\n      <p class=\"Tekst\">Pressenævnet finder, at udsagnet ”det er [K] og ikke FynBus, der udarbejder chaufførernes arbejdskøreplaner” kan efterlade tvivl om, hvorvidt [K] bærer ansvaret herfor. Kommunikationslederen i FynBus påtager sig imidlertid ansvaret for arbejds­køre­planerne: ”Men derfor er der ingen tvivl om, at det er FynBus’ ansvar”. Nævnet udtaler derfor ikke kritik af Fyns Amts Avis for ikke også at have forelagt kritikken for [K].”</p>\r\n      <p class=\"Tekst\">[A] har til støtte for anmodningen om genoptagelse bl.a. anført, at kendelsen indikerer, at der foreligger en grundlæggende uklarhed om [K] og FynBus’ roller. Trafikselskabet FynBus er et offentligt trafikselskab (udbudsmyndighed), der er ejet af de fynske kommuner. FynBus indtager en kundelignende rolle i forhold til [K], og FynBus’ bestyrelse repræsenterer borgerne på Fyn. [K] er en privat virksomhed, der sælger personbefordring i et licitationsmarked styret af netop udbudsmyndigheder som FynBus. Der er altså tale om to helt separate organisationer. Da licitationsmarkedet er politisk ejet, er operatører som [K] pr. definition følsomme i forhold til offentlig kritik – og dette gælder i særdeleshed, hvis denne kritik bestyrkes af en udbudsmyndighed. Herudover er det problematisk, at der under [K]s synspunkter i kendelsen (punkt 2.1) henvises til, hvad kommunikationslederen i FynBus, [B], har udtalt. Citatet fra [B] er en uddybning og forstærkning af den i artiklen rejste kritik af [K]. I spørgsmålet om ’ansvar’ i sagen, har både [K] og FynBus et ansvar. [K] har ansvaret for den daglige drift, som artiklen handler om. FynBus har udbyderansvaret samt det endelige politiske ansvar for kontraktens udformning.</p>\r\n      <p class=\"Tekst\"><span class=\"Bold\">Pressenævnets begrundelse og afgørelse</span>:</p>\r\n      <p class=\"Tekst\">I sagens behandling har følgende nævnsmedlemmer deltaget:</p>\r\n      <p class=\"Tekst\">Axel Kierkegaard, Hans Peter Blicher, Kaare R. Skou og Marianne Druedahl.</p>\r\n      <p class=\"Tekst\">Efter § 14, stk. 1, i bekendtgørelse nr. 86 af 9. februar 1998 om forretningsordenen for Pressenævnet træffer de medlemmer, der har afgjort en sag også afgørelse vedrørende spørgsmål om eventuel genoptagelse af sagen.</p>\r\n      <p class=\"Tekst\">Pressenævnet kan genoptage behandlingen af en sag, hvis der fremkommer nye oplysninger af betydning for sagens afgørelse. Da [K] ikke er fremkommet med sådanne nye oplysninger, finder Pressenævnet ikke grundlag for at for at genoptage behandlingen af sagen.</p>\r\n      <p class=\"Tekst\">Afgjort den 12. juni 2009</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/06/2009"
        },
        {
            "displayName": "Accession",
            "displayValue": "W20090932125"
        },
        {
            "displayName": "Entydig dokumentidentifikation",
            "displayValue": "AA004913"
        },
        {
            "displayName": "Dato for indlæggelse",
            "displayValue": "27/06/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9321"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "12/06/2009"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2009-6-0843"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}