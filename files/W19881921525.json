{
    "id": 34226,
    "title": "Barselsdagpenge - ophør - registrering som selvstændig - genoptagelse af arbejdet (* 1) (* 2) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19215 af 22/09/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>K lod sig under barselsorlov registrere som selvstændig indehaver af  \r\n\r\n en byggeforretning. Hun anførte, at hun ikke deltog arbejdsmæssigt i firmaet,  \r\n\r\n og at dette kun blev registreret i hendes navn, fordi ægtefællen var gået  \r\n\r\n konkurs med et tidligere byggefirma. </I> </P>  \r\n\r\n<P> <I>Ankestyrelsen tiltrådte amtsankenævnets afgørelse om, at K ved  \r\n\r\n registreringen som selvstændig måtte anses for at have genoptaget arbejdet i  \r\n\r\n dagpengelovens forstand og dermed ikke længere var berettiget til dagpenge.  \r\n\r\n</I> </P>  \r\n\r\n<P> <I>Ankestyrelsen lagde herunder vægt på, at K's tidligere  \r\n\r\n ansættelsesforhold var ophørt på registreringstidspunktet. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Barselsdagpenge - ophør - registrering som  \r\n\r\n selvstændig - genoptagelse af arbejdet (* 1) (* 2) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>K fratrådte sit arbejde som sygehjælper for at påbegynde barselsorlov den  \r\n\r\n 1. juni 1987. Fødslen fandt sted den 30. juli 1987. </P>  \r\n\r\n<P>Arbejdsgiverkontrollen meddelte den 7. september 1987 </P>  \r\n\r\n<P>socialforvaltningen, at K pr. 1. september 1987 var registreret som </P>  \r\n\r\n<P>selvstændig. Samme dag meddelte forvaltningen K, at </P>  \r\n\r\n<P>barselsdagpengene blev standset pr. 31. august 1987. </P>  \r\n\r\n<P>Den 10. september 1987 meddelte K forvaltningen, at det var korrekt, at  \r\n\r\n hun pr. 1. september 1987 var registreret som selvstændig, men at hun ikke  \r\n\r\n deltog arbejdsmæssigt i firmaet, som kun blev registreret i hendes navn,  \r\n\r\n fordi ægtefællen, der var murer, var gået konkurs med et tidligere  \r\n\r\n byggefirma. </P>  \r\n\r\n<P>K indbragte samtidig socialforvaltningens afgørelse for amtsankenævnet.  \r\n\r\n</P>  \r\n\r\n<P>Forvaltningen fastholdt over for amtsankenævnet den trufne afgørelse.  \r\n\r\n Fastholdelsen blev begrundet med, at K ifølge blanket dp 216 af 7. september  \r\n\r\n 1987 forventede en indtægt på 200.000 kr. i regnskabsåret 1. september 1987  \r\n\r\n til 31. august 1988. Det var herefter socialforvaltningens opfattelse, at K  \r\n\r\n måtte være gået i arbejde for at kunne opnå en sådan indtægt. </P>  \r\n\r\n<P>Over for amtsankenævnet oplyste K bl.a., at det var hendes mand, der ville  \r\n\r\n opnå en indtægt på kr. 200.000,-, mens hendes indtægt udgjorde kr. 0,-. Hun  \r\n\r\n oplyste endvidere, at hun påbegyndte arbejde som sygehjælper igen den 15.  \r\n\r\n januar 1988. </P>  \r\n\r\n<P>Som svar herpå oplyste socialforvaltningen bl.a., at det ikke har nogen  \r\n\r\n betydning, om arbejdsindsatsen giver nogen indtægt, og at det at være  \r\n\r\n arbejdsgiver/selvstændig må medføre arbejde. Endvidere gjorde  \r\n\r\n socialforvaltningen opmærksom på, at K's ansættelsesforhold var ophørt den  \r\n\r\n 31. juli 1987. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet tiltrådte det sociale udvalgs afgørelse med den  \r\n\r\n begrundelse, at K's funktion som direktør i den selvstændige virksomhed  \r\n\r\n skønnedes at måtte anses som genoptagelse af arbejde i dagpengelovens  \r\n\r\n forstand. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Afgørelsen blev anket af K, som bl.a. anførte, at det ikke er nogen  \r\n\r\n betingelse for at være selvstændig arbejdsgiver, at man arbejder. </P>  \r\n\r\n<P>Selvstændige arbejdsgivere har også ret til barselsorlov. Endvidere  \r\n\r\n anførte K, at hun den 15. februar 1988 startede ansættelse som sygehjælper og  \r\n\r\n fra den 1. februar 1988 havde dagplejeplads til barnet. Endelig gjordes  \r\n\r\n opmærksom på, at K selv havde passet barnet, og at det således havde været  \r\n\r\n umuligt samtidig at passe en selvstændig murerforretning. </P>  \r\n\r\n<P>LOVGRUNDLAG: </P>  \r\n\r\n<P>Lov om dagpenge ved sygdom og fødsel, § 33. </P>  \r\n\r\n<P>Sikringsstyrelsens vejledning af 30. januar 1987 om lov om dagpenge ved  \r\n\r\n sygdom eller fødsel, pkt. 88. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen tiltræder afgørelsen truffet af amtsankenævnet. </P>  \r\n\r\n<P>Ankestyrelsen har ved sin afgørelse lagt vægt på, at det må anses at være  \r\n\r\n et arbejde i dagpengelovens forstand at være registreret som direktør i en  \r\n\r\n selvstændig erhvervsvirksomhed. K må således anses at have genoptaget  \r\n\r\n arbejdet den 1. september 1987. </P>  \r\n\r\n<P>Ankestyrelsen har herunder lagt vægt på, at K's tidligere arbejdsforhold  \r\n\r\n ophørte 31. juli 1987. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Overført til historisk base ved saneringsrunden 1991.",
        "(* 1) Offentliggjort af Sikringsstyrelsen i SM D-004-88 15/12/1988."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19881921525"
        },
        {
            "displayName": "Entydig dokumentidentifikation",
            "displayValue": "CA002154"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19215"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "22/09/1988"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20106-88"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}