{
    "id": 153679,
    "title": "Ankestyrelsens principafgørelse 106-12 om førtidspension - betingelser - bortfald - fast bopæl - anbringelse - retspsykiatrisk afdeling - udvist ved dom",
    "documentTypeId": "240",
    "isSagsforlobPeriodValid": true,
    "shortName": "KEN nr 10047 af 01/06/2012",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 106-12 om førtidspension - betingelser - bortfald - fast bopæl - anbringelse - retspsykiatrisk afdeling - udvist ved dom</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En udlænding, der havde fået opholdstilladelse som flygtning, var dømt til anbringelse på psykiatrisk afdeling her i landet. Hanhavde fortsat ret til at få førtidspension under anbringelsen, selv om han samtidig var dømt til efterfølgende udvisning med indrejseforbud for altid.</p>\r\n   <p class=\"TekstGenerel\">Det var afgørende, at han skulle opholde sig på anbringelsesstedet, selv om han havde mistet sit lovlige opholdsgrundlag efter udlændingeloven.</p>\r\n   <p class=\"TekstGenerel\">Efter pensionsloven er det som udgangspunkt en betingelse for ret til pension, at modtageren har fast bopæl i Danmark. Loven stiller ikke yderligere krav til ophold for at kunne bevare en allerede tilkendt pension.</p>\r\n   <p class=\"TekstGenerel\">En person anses for at have fast bopæl på en psykiatrisk afdeling, så længe personen opholder sig der, fordi der er afsagt dom om anbringelsen.</p>\r\n   <p class=\"TekstGenerel\">Princippet i P-6-03 om, at der ikke kan tilkendes pension, når opholdstilladelse er bortfaldet, er ikke sammenlignelig med en situation, hvor en person allerede har fået tilkendt pension, inden opholdstilladelsen bortfaldt.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 1005 af 19. august 2010 - § 2, stk. 2, nr. 2 og § 3, stk. 1</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i møde truffet afgørelse i din sag om standsning af førtidspension, fordi du er udvist af landet ved dom.</p>\r\n<p>Resultatet er</p>\r\n<p>• Du har ret til udbetaling af førtidspension under dit ophold på psykiatrisk afdeling her i landet</p>\r\n<p>Vi ændrer således afgørelsen fra Det Sociale Nævn i Statsforvaltningen YY.</p>\r\n<p>Vi skal bede kommunen kontakte dig.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Ankestyrelsen finder, at der ikke er hjemmel til at standse udbetaling af førtidspension til dig, mens du opholder dig på psykiatrisk afdeling her i landet.</p>\r\n<p>Du mister ikke retten til pension som følge af, at du ikke længere har et lovligt opholdsgrundlag efter udlændingeloven.</p>\r\n<p>Vi har lagt vægt på, at du har fået ret til pension efter pensionslovens § 2, stk. 2, nr. 2.</p>\r\n<p>Efter pensionslovens § 3 er det som udgangspunkt en betingelse for retten til pension, at modtageren har fast bopæl i Danmark.</p>\r\n<p>Vi har lagt vægt på, at der efter pensionsloven ikke stilles yderligere krav til ophold for at kunne bevare en allerede tilkendt pension.</p>\r\n<p>Princippet i P-6-03 om, at der ikke kan tilkendes pension, når opholdstilladelse er bortfaldet, er ikke sammenlignelig med din situation, hvor du allerede har fået tilkendt pension, inden opholdstilladelsen bortfaldt.</p>\r\n<p>Vi finder, at du i forhold til din ret efter pensionsloven må anses for at have fast bopæl på en psykiatrisk afdeling, så længe du opholder dig der, fordi du ved retten er dømt til anbringelse eller behandling.</p>\r\n<p>Vi har lagt vægt på, at du er dømt til at opholde dig her i landet, og at du dermed ikke kan have fast bopæl i et andet land.</p>\r\n<p>Du har modtaget førtidspension siden 1. april 1993 og haft opholdstilladelse efter udlændingelovens § 7, stk. 1.</p>\r\n<p>Ved Højesterets dom af 13. juni 2002 dømmes du til tidsubestemt anbringelse efter straffelovens § 68 og herefter udvisning af landet for altid.</p>\r\n<p>Da du ikke har dansk indfødsret, er det efter pensionsloven en betingelse for at få ret til pension, at du har fast bopæl her i landet eller opholdstilladelse efter § 7 eller § 8 i udlændingeloven.</p>\r\n<p>Vi har lagt vægt på, at der i pensionsloven ikke er en bestemmelse om, at der sker ændringer i udbetaling af pension, hvis en person bliver dømt til anbringelse eller behandling på psykiatrisk afdeling.</p>\r\n<p>Vi har lagt vægt på, at du ifølge dommen har pligt til at opholde dig på psykiatrisk afdeling, indtil du bliver udvist af landet.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• De oplysninger, som forelå da nævnet traf afgørelse i sagen</p>\r\n<p>• Nævnets afgørelse af 3. marts 2011</p>\r\n<p>• Klagen til Ankestyrelsen af 13. marts 2011</p>\r\n<p>• Nævnets genvurdering</p>\r\n<p>A Kommune træffer afgørelse om, at udbetaling af din førtidspension standses.</p>\r\n<p>Kommunen lægger vægt på, at du er udvist af landet ved dom.</p>\r\n<p>Kommunen finder, at du som følge af udvisningen ikke har opholdsgrundlag efter udlændingelovens § 7 eller § 8, og at du dermed ikke opfylder betingelserne for at modtage dansk pension efter pensionslovens § 2, stk. 2, nr. 2.</p>\r\n<p>Nævnet stadfæster kommunens afgørelse.</p>\r\n<p>Nævnet finder dog, at kommunen ikke uden varsel kunne bringe udbetaling af pension til ophør.</p>\r\n<p>Din bistandsværge X klager på dine vegne over nævnets afgørelse.</p>\r\n<p>Det anføres, at nævnet ikke kan henvise til P-6-03, idet Principafgørelsen vedrører den situation, hvor ansøger på tidspunktet for ansøgning om pension ikke har opholdstilladelse i DK. Det gøres i klagen således gældende, at P-6-03 ikke er egnet til at fastslå, om du fortsat har ret til førtidspension.</p>\r\n<p>I øvrigt pointeres det i klagen blandt andet, at der på trods af dommen endnu ikke foreligger et definitivt afslag på opholdstilladelse fra Flygtningenævnet, og Rigspolitiet har endnu ikke påbegyndt udsendelsen. Det afventer ophævelsen af en behandlingsdom.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20121004725"
        },
        {
            "displayName": "Entydig dokumentidentifikation",
            "displayValue": "BS006481"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10047"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "01/06/2012"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 3000009-12"
        },
        {
            "displayName": "Stikord",
            "displayValue": "106-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}