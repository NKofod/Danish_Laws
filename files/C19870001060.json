{
    "id": 69582,
    "title": "Vejledning til bekendtgørelse om udbetaling af feriedagpenge ",
    "documentTypeId": "180",
    "isSagsforlobPeriodValid": false,
    "shortName": "VEJ nr 10 af 30/01/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til bekendtgørelse om udbetaling af  \r\n\r\n feriedagpenge </H1>  \r\n\r\n<P></P>  \r\n\r\n<BR>  \r\n\r\n<P>Bekendtgørelsen omhandler reglerne om feriedagpenge efter  \r\n\r\n arbejdsløshedsforsikringslovens § 75 h. </P>  \r\n\r\n<P>Regler om optjening og afholdelse af ferie med feriegodtgørelse eller løn  \r\n\r\n er derimod fastsat i ferieloven og arbejdsministeriets bekendtgørelse om  \r\n\r\n feriegodtgørelse m.v. Der er desuden fastsat regler om optjening og  \r\n\r\n afholdelse af ferie med feriegodtgørelse eller løn i bl.a. medhjælperloven,  \r\n\r\n et særligt feriecirkulære for statstjenestemænd, en særlig  \r\n\r\n feriebekendtgørelse for søfarende og i kollektive overenskomster. </P>  \r\n\r\n<P>Efter ferieloven optjenes der 2 1/2 dags ferie for hver måneds  \r\n\r\n beskæftigelse i optjeningsåret (det seneste kalenderår forud for ferieåret).  \r\n\r\n Dette gælder uanset omfanget af den ugentlige og daglige arbejdstid. Fuld  \r\n\r\n optjent ferie efter ferieloven udgør således 30 dage, der skal holdes i det  \r\n\r\n følgende ferieår (2. maj til 1. maj). </P>  \r\n\r\n<P>Til den optjente ferie efter ferieloven er der knyttet en ret til enten  \r\n\r\n feriegodtgørelse eller løn. </P>  \r\n\r\n<P>Reglerne i bekendtgørelsen giver ret til feriedagpenge for den del af  \r\n\r\n ferien, hvortil der ikke er optjent ret til feriegodtgørelse eller løn under  \r\n\r\n ferie. </P>  \r\n\r\n<P>Lønmodtagere, der ikke har optjent ret til fuld ferie med feriegodtgørelse  \r\n\r\n eller løn, har efter ferielovens § 6a ret til at få antallet af de optjente  \r\n\r\n feriedage suppleret op til 30 dages ferie - dog uden ret til feriegodtgørelse  \r\n\r\n eller løn for de supplerende feriedage. </P>  \r\n\r\n<P> <B>Til kapitel 1. </B></P>  \r\n\r\n<P>Retten til feriedagpenge (§ 1) </P>  \r\n\r\n<P> <I>1.Medlemmet skal enten være ledig eller i arbejde som lønmodtager</I>  \r\n\r\n</P>  \r\n\r\n<P>Retten til feriedagpenge forudsætter, at medlemmet på ferietidspunktet  \r\n\r\n enten er ledig eller i arbejde som lønmodtager uden at have optjent fuld ret  \r\n\r\n til feriegodtgørelse eller løn under ferie til det følgende ferieår. </P>  \r\n\r\n<P>Medlemmer af arbejdsløshedskasser for selvstændige erhvervsdrivende kan  \r\n\r\n kun få feriedagpenge under ledighed. </P>  \r\n\r\n<P CLASS=PUNKT> <B>2.</B> Medlemmet skal være dagpengeberettiget </P>  \r\n\r\n<P>Udbetaling af feriedagpenge forudsætter, at medlemmet ville have ret til  \r\n\r\n dagpenge i tilfælde af ledighed på de pågældende dage. </P>  \r\n\r\n<P>Medlemmet skal således opfylde bl.a. kravene til medlemsanciennitet  \r\n\r\n (lovens § 53) og arbejdskravet (lovens § 55 eller § 72). </P>  \r\n\r\n<P> <I>Rådighed</I>  </P>  \r\n\r\n<P>Det er en betingelse, at medlemmet i tilfælde af ledighed ville være til  \r\n\r\n<I>rådighed</I> for arbejdsmarkedet. </P>  \r\n\r\n<P>Medlemmer, der er under <I>uddannelse</I> uden at være dagpengeberettiget  \r\n\r\n i henhold til arbejdsløshedsforsikringslovens § 62a, f.eks. lærlinge og  \r\n\r\n efg-elever, vil ikke kunne få feriedagpenge, når de holder ferie. </P>  \r\n\r\n<P>Feriedagpenge kan ikke udbetales til et medlem, der ikke er  \r\n\r\n dagpengeberettiget på grund af f.eks. sygdom, fængselsophold eller konflikt.  \r\n\r\n Dette gælder dog ikke, hvis sygdommen, fængselsopholdet eller konflikten  \r\n\r\n indtræder under ferien. </P>  \r\n\r\n<P>Feriedagpenge kan ikke udbetales ved ophold i udlandet, uanset om  \r\n\r\n medlemmet bevarer sin bopæl i Danmark. </P>  \r\n\r\n<P>Et medlem, der arbejder i udlandet, men midlertidigt vender hjem til  \r\n\r\n Danmark for at holde ferie, er ikke berettiget til feriedagpenge. Grønland og  \r\n\r\n Færøerne sidestilles i denne forbindelse med udlandet. </P>  \r\n\r\n<P>Hvis et medlem, der ikke har kunnet opnå frigørelsesattest, men fortsætter  \r\n\r\n arbejdet uden ret til supplerende dagpenge, anmoder om feriedagpenge, anses  \r\n\r\n medlemmet for efter arbejdsløshedsforsikringslovens § 75h at være  \r\n\r\n dagpengeberettiget under feriens afholdelse, jfr. dog § 3, stk. 2. </P>  \r\n\r\n<P>Det samme gælder for et deltidsforsikret medlem, hvis ret til supplerende  \r\n\r\n dagpenge er bortfaldet efter lovens § 73, stk. 2, jfr. dog § 4, stk. 2. </P>  \r\n\r\n<P>Der stilles <I>ikke</I> krav om, at medlemmet står til rådighed under  \r\n\r\n feriens afholdelse. </P>  \r\n\r\n<P> <I>Karantæne</I>  </P>  \r\n\r\n<P>Feriedagpenge kan ikke udbetales under en karantæne, der skyldes  \r\n\r\n arbejdsophør eller vægring, jfr. lovens § 63. </P>  \r\n\r\n<P>Derimod vil en eventuel idømt effektiv karantæne efter lovens § 87, stk. 1  \r\n\r\n eller 3, ikke berøre retten til feriedagpenge. </P>  \r\n\r\n<P> <I>Dagpengeret efte 30. september</I>  </P>  \r\n\r\n<P>Opnår et medlem først dagpengeret efter den 30. september, kan der højst  \r\n\r\n ydes feriedagpenge for 12 dage i det pågældende ferieår, jfr. § 1, stk. 3.  \r\n\r\n</P>  \r\n\r\n<P> <I>Dagpengeret efter 1. januar for nyuddannede</I>  </P>  \r\n\r\n<P>Nyuddannede, der får ret til dagpenge efter lovens § 54 i perioden 1.  \r\n\r\n januar til 1. maj i et ferieår, har ikke ret til feriedagpenge i det  \r\n\r\n pågældende ferieår, jfr. § 1, stk. 4. Hvis der ikke er optjent  \r\n\r\n feriegodtgørelse under uddannelsen, kan medlemmet få feriedagpenge i det  \r\n\r\n følgende ferieår, hvis de øvrige betingelser herfor er opfyldt. </P>  \r\n\r\n<P> <I>Feriegodtgørelse udbetales uden at være optjent</I>  </P>  \r\n\r\n<P>Feriedagpenge kan ikke udbetales i tilfælde, hvor et medlem i  \r\n\r\n beskæftigelse modtager fuld feriegodtgørelse eller fuld løn i ferien, selv om  \r\n\r\n medlemmet ikke har optjent ret til ferie med feriegodtgørelse eller løn i  \r\n\r\n optjeningsåret. Dette skyldes, at der ikke er tale om en mistet  \r\n\r\n arbejdsindtægt. </P>  \r\n\r\n<P CLASS=PUNKT> <B>3.</B> Der er tale om en ret - ikke en pligt </P>  \r\n\r\n<P>Et medlem kan ikke pålægges at holde ferie med feriedagpenge, medmindre  \r\n\r\n medlemmet er ansat på en virksomhed, der holder kollektiv ferielukning. </P>  \r\n\r\n<P>Et ledigt medlem kan endvidere ikke pålægges at holde optjent ferie efter  \r\n\r\n ferieloven, f.eks. ved at kassen undlader at udbetale dagpenge i et  \r\n\r\n tilsvarende antal dage. </P>  \r\n\r\n<P>Forholdet mellem en arbejdsløshedskasse og et ledigt medlem kan således  \r\n\r\n ikke sidestilles med et arbejdsgiver/lønmodtagerforhold. </P>  \r\n\r\n<P CLASS=PUNKT> <B>4.</B> Forholdet mellem ferie med med feriedagpenge og  \r\n\r\n ferie med feriegodtgørelse for et ledigt medlem </P>  \r\n\r\n<P>Til et ledigt medlem, der <I>holder optjent ferie</I> med  \r\n\r\n feriegodtgørelse, kan der ikke udbetales arbejdsløshedsdagpenge, jfr.  \r\n\r\n reglerne i direktoratets bekendtgørelse nr. 57 af 1. marts 1982 om arbejde og  \r\n\r\n indtægters betydning for dagpengenes størrelse. </P>  \r\n\r\n<P>Har et medlem hævet optjent feriegodtgørelse for en periode, hvorunder  \r\n\r\n medlemmet samtidig har modtaget dagpenge, er dagpengene således udbetalt med  \r\n\r\n urette, jfr. arbejdsløshedsforsikringslovens §§ 86, stk. 1 og 87. </P>  \r\n\r\n<P>Har medlemmet derimod været i beskæftigelse i en periode, hvortil  \r\n\r\n medlemmet har hævet feriegodtgørelse, er der tale om en overtrædelse af  \r\n\r\n ferielovens regler. Dagpenge vil derfor ikke kunne tilbageholdes under  \r\n\r\n eventuel senere ledighed for en tilsvarende periode. </P>  \r\n\r\n<P>Er feriegodtgørelse i henhold til ferielovens § 19b udbetalt, uanset om  \r\n\r\n ferie holdes, skal der kun ske fradrag i arbejdsløshedsdagpengene i de  \r\n\r\n tilfælde, hvor ferien faktisk holdes. Ved beregning af retten til  \r\n\r\n feriedagpenge medregnes dog den beskæftigelse i optjeningsåret, hvorunder  \r\n\r\n feriegodtgørelsen er optjent. </P>  \r\n\r\n<P>Ferielovens § 19b omhandler tilfælde, <I>hvor</I> den optjente  \r\n\r\n feriegodtgørelse er 500 kr. eller mindre, <I>hvor</I> lønmodtageren er fyldt  \r\n\r\n 67 år, <I>hvor</I> lønmodtageren er fyldt 60 år og får pension efter lov om  \r\n\r\n social pension, og <I>hvor</I> lønmodtageren er fyldt 60 år og får alders-  \r\n\r\n eller invalidepension fra en godkendt pensionsordning, der er oprettet efter  \r\n\r\n aftale mellem en lønmodtager og dennes arbejdsgiver eller har hjemmel i  \r\n\r\n kollektiv overenskomst, regulativ m.v. </P>  \r\n\r\n<P CLASS=PUNKT> <B>5.</B> Ferie og aktiviteter under ferien </P>  \r\n\r\n<P>Det en en forudsætning for udbetaling af feriedagpenge, at medlemmet  \r\n\r\n faktisk holder ferie de pågældende dage. </P>  \r\n\r\n<P>Under ferien er medlemmet som udgangspunkt undergivet de samme  \r\n\r\n begrænsninger i sine aktiviteter som efter ferieloven. </P>  \r\n\r\n<P>Medlemmet må således ikke have lønnet eller ulønnet arbejde på dage, hvor  \r\n\r\n medlemmet får feriedagpenge. </P>  \r\n\r\n<P>Bibeskæftigelse ved lønarbejde, der ikke vil kunne udbydes som  \r\n\r\n hovedbeskæftigelse, jfr. vejdledningen til direktoratets bekendtgørelse nr.  \r\n\r\n 646 af 21. december 1983, side 4, er dog ikke til hinder for, at et medlem  \r\n\r\n modtager feriedagpenge under afholdelse af ferie fra hovedbeskæftigelsen.  \r\n\r\n</P>  \r\n\r\n<P>Bibeskæftigelse ved selvstændig virksomhed, jfr. direktoratets  \r\n\r\n bekendtgørelse nr. 737 af 28. december 1982, er ikke til hinder for  \r\n\r\n afholdelse af ferie med feriedagpenge. </P>  \r\n\r\n<P>Et medlem kan deltage i &#187;aktive&#171; ferieformer, som f.eks. ulønnet  \r\n\r\n ulandsarbejde, under afholdelse af ferie med feriedagpenge. </P>  \r\n\r\n<P>Pensioner, bestyrelseshonorarer o.l. har ikke betydning for retten til  \r\n\r\n feriedagpenge og medfører derfor ikke fradrag. </P>  \r\n\r\n<P> <B>Til kapitel 2. </B></P>  \r\n\r\n<P>Opgørelse af antal dage med feriedagpenge (§§ 2-4) </P>  \r\n\r\n<P>Fuld ferie efter ferieloven udgør 30 feriedage. Ved beregning af et  \r\n\r\n medlems ret til feriedagpenge tages der udgangspunkt i, at et medlem, der har  \r\n\r\n været helt uden beskæftigelse som lønmodtager i optjeningsåret, har ret til  \r\n\r\n 30 feriedage med feriedagpenge i det følgende ferieår. </P>  \r\n\r\n<P>Har medlemmet haft beskæftigelse som lønmodtager i optjeningsåret,  \r\n\r\n omregnes denne beskæftigelse til et antal dage, der herefter fradrages efter  \r\n\r\n reglerne i § 3 eller § 4. </P>  \r\n\r\n<P>Antallet af dage, der skal fradrages, kan blive forskelligt fra antallet  \r\n\r\n af optjente feriedage efter ferielovens regler. Det samlede antal feriedage  \r\n\r\n med feriegodtgørelse/løn og feriedagpenge kan højst udgøre 30. </P>  \r\n\r\n<P CLASS=PUNKT> <B>1.</B> Forsikringsmæssig status </P>  \r\n\r\n<P>Medlemmets status som fuldtidsforsikret eller deltidsforsikret pr. 1.  \r\n\r\n april forud for ferieårets begyndelse er afgørende for, hvorledes fradraget  \r\n\r\n skal opgøres. </P>  \r\n\r\n<P>Var medlemmet fuldtidsforsikret, sker fradraget efter reglerne i § 3. </P>  \r\n\r\n<P>Var medlemmet deltidsforsikret, sker fradraget efter reglerne i § 4. </P>  \r\n\r\n<P CLASS=PUNKT> <B>2.</B> Beskæftigelse i optjeningsåret </P>  \r\n\r\n<P>Retten til ferie med feriedagpenge i et ferieår (2. maj til 1. maj) er  \r\n\r\n bestemt af, i hvilket omfang der i optjeningsåret (det senest forudgående  \r\n\r\n kalenderår) er optjent ret til feriegodtgørelse eller løn under ferie til det  \r\n\r\n følgende år. </P>  \r\n\r\n<P>Et medlem, der i hele optjeningsåret har haft arbejde som lønmodtager i  \r\n\r\n fuldt omfang, har som hovedregel ikke ret til feriedagpenge. </P>  \r\n\r\n<P>Et medlem, der har haft beskæftigelse i optjeningsåret, men <I>ikke har  \r\n\r\n optjent ret til feriegodtgørelse eller løn under ferie til det efterfølgende  \r\n\r\n ferieår,</I> er berettiget til feriedagpenge uden fradrag på grund af  \r\n\r\n beskæftigelsen i optjeningsåret, jfr. dog side 2 vedrørende tilfælde, hvor  \r\n\r\n feriegodtgørelse udbetales uden at være optjent. </P>  \r\n\r\n<P>Som eksempler kan nævnes: </P>  \r\n\r\n<UL CLASS=PLAIN-LIST>  \r\n\r\n<LI>1) Medlemmer, der i optjeningsåret drev selvstændig virksomhed, og som på  \r\n\r\n tidspunktet for feriens afholdelse er endeligt ophørt hermed. </LI>  \r\n\r\n<LI>2) Medlemmer, der var beskæftiget under medhjælperloven med pligt til at  \r\n\r\n afholde ferie før fratræden. </LI>  \r\n\r\n<LI>3) Tjenestemænd, der blev afskediget med pension i optjeningsåret, og som  \r\n\r\n før fratræden har afholdt optjent ferie. </LI>  \r\n\r\n</UL>  \r\n\r\n<P>For et medlem, der under lønarbejde i optjeningsåret har fået  <I>udbetalt  \r\n\r\n feriegodtgørelse sammen med eller som en del af lønnen,</I> skal  \r\n\r\n beskæftigelsen i optjeningsåret medføre fradrag efter §§ 3 eller 4, når  \r\n\r\n retten til feriedagpenge opgøres. Et sådant medlem sidestilles således med et  \r\n\r\n medlem, der har optjent ret til ferie med feriegodtgørelse eller løn til det  \r\n\r\n følgende ferieår. </P>  \r\n\r\n<P>Som eksempel kan nævnes medlemmer, der har været beskæftiget i Grønland,  \r\n\r\n på Færøerne eller i udlandet for en arbejdsgiver, der er skattemæssigt  \r\n\r\n registreret som arbejdsgiver i Danmark, og hvor der er ydet feriegodtgørelse  \r\n\r\n som en del af lønnen. Det gælder dog ikke, hvis medlemmet er forpligtet til  \r\n\r\n at holde ferien forud for ferieåret. </P>  \r\n\r\n<P>For et medlem, der har været beskæftiget i Grønland, på Færøerne eller i  \r\n\r\n udlandet for en arbejdsgiver, der ikke er skattemæssigt registreret som  \r\n\r\n arbejdsgiver i Danmark, skal beskæftigelsen ikke medføre fradrag, jfr. § 2,  \r\n\r\n stk. 2. </P>  \r\n\r\n<P>Er der tvivl om, hvorvidt en arbejdsgiver er skattemæssigt registreret i  \r\n\r\n Danmark, kan nærmere oplysning herom indhentes fra Direktoratet for  \r\n\r\n Arbejdsløshedsforsikringen. </P>  \r\n\r\n<P>Det <I>bemærkes,</I> at der i forbindelse med opgørelsen af medlemmets ret  \r\n\r\n til feriedage med feriedagpenge og ved attestation af FerieGiro og feriekort,  \r\n\r\n<I>ikke</I> må rettes i det antal feriedage, der er påført FerieGiro og  \r\n\r\n feriekort. </P>  \r\n\r\n<UL CLASS=PLAIN-LIST>  \r\n\r\n<LI> <I>a) Fradrag for fuldtidsforsikrede (§ 3). </I></LI>  \r\n\r\n</UL>  \r\n\r\n<P>-§ 3, stk. 1 </P>  \r\n\r\n<P>Der fradrages 2 1/2 dag for hver hele måned, hvor medlemmet i  \r\n\r\n optjeningsåret har haft lønarbejde i fagets fulde, sædvanlige arbejdstid. Det  \r\n\r\n er den samlede beskæftigelsesperiode i optjeningsåret, der skal indgå i  \r\n\r\n beregningen, dvs. også feriedage (uanset om det er med feriegodtgørelse, løn  \r\n\r\n eller feriedagpenge), sygedage, søgnehelligdage, overenskomstmæssige fridage  \r\n\r\n m.v. </P>  \r\n\r\n<P>Barselsorlov medregnes dog kun i det omfang, der udbetales hel eller  \r\n\r\n delvis løn. </P>  \r\n\r\n<P>Ved beskæftigelse ud over hele måneder beregnes fradraget forholdsmæssigt.  \r\n\r\n Der afrundes til nærmeste hele dag. </P>  \r\n\r\n<P>Eksempel: </P>  \r\n\r\n<P>Et medlem har været i beskæftigelse i 5 måneder og 9 dage (hverdage,  \r\n\r\n inklusive lørdage). Der skal fradrages: </P>  \r\n\r\n<P>2 1/2 dag x 5 (9:25) = 13,4 dage, </P>  \r\n\r\n<P>der afrundes til 13 dage. </P>  \r\n\r\n<P>Arbejdsperioder, hvor der ifølge overenskomst, husaftale el.lign.,  \r\n\r\n arbejdes mindre end 39 timer pr. uge, men hvor der udbetales fuld, normal  \r\n\r\n løn, sidestilles med arbejde på fuld tid. </P>  \r\n\r\n<P>- § 3, stk. 2 </P>  \r\n\r\n<P>Fradraget udgør også 2 1/2 dag pr. måned for et medlem, der i hele  \r\n\r\n optjeningsåret kun har været beskæftiget hos een arbejdsgiver med en  \r\n\r\n arbejdstid, der er mindre end fagets fulde, sædvanlige arbejdstid, hvis  \r\n\r\n medlemmet fortsat er beskæftiget på nedsat arbejdstid hos samme arbejdsgiver  \r\n\r\n på det tidspunkt, hvor medlemmet afleverer &#187;Erklæring vedrørende  \r\n\r\n feriedagpengeberegning&#171; (AR 257). Hvis medlemmet på blanket AR 257  \r\n\r\n erklærer at være aktivt arbejdssøgende og tilmeldt arbejdsformidlingen som  \r\n\r\n arbejdssøgende til fuldtidsbeskæftigelse, gælder dog fradragsreglen i § 3,  \r\n\r\n stk. 3. </P>  \r\n\r\n<P> <I>-§ 3, stk. 3</I>  </P>  \r\n\r\n<P>For et medlem, der ikke opfylder betingelserne i § 3, stk. 1 eller 2,  \r\n\r\n beregnes fradraget på grundlag af medlemmets arbejdstimer i optjeningsåret  \r\n\r\n efter følgende formel: </P>  \r\n\r\n<P>Fradrag = arbejdstimer x 0,017 </P>  \r\n\r\n<P>Faktoren 0,017 er beregnet således: 30:1762, </P>  \r\n\r\n<P>dvs. antallet af feriedage ved fuld ferieret, divideret med det årlige  \r\n\r\n antal arbejdstimer ved fuld beskæftigelse, bortset fra ferie, søgnehelligdage  \r\n\r\n og overenskomstmæssige fridage. </P>  \r\n\r\n<P>Af administrative grunde er der taget udgangspunkt i en ugentlig  \r\n\r\n arbejdstid på 39 timer, 5 ugers ferie og 11 søgnehelligdage og  \r\n\r\n overenskomstmæssige fridage. </P>  \r\n\r\n<P> <I>Arbejdstimer</I>  </P>  \r\n\r\n<P>Ved optælling af arbejdstimer i optjeningsåret medtages højst et antal  \r\n\r\n timer, der svarer til fuld, overenskomstmæssig arbejdstid inden for  \r\n\r\n medlemmets fag eller faglige område. </P>  \r\n\r\n<P>Arbejdsperioder, hvor der ifølge overenskomst, husaftale el.lign. arbejdes  \r\n\r\n mindre end 39 timer pr. uge, men til fuld løn, sidestilles med arbejde på  \r\n\r\n fuld tid og medregnes med 39 timer pr. uge. </P>  \r\n\r\n<P>Perioder, hvor der i et sædvanligt arbejdsforhold er givet undervisning i  \r\n\r\n tilknytning til det konkrete arbejde, skal medregnes, hvis der er udbetalt  \r\n\r\n løn. Dette gælder også i tilfælde, hvor der i et arbejdstilbud er ydet løn  \r\n\r\n under uddannelse i henhold til lov om arbejdstilbud til ledige. </P>  \r\n\r\n<P> <I>Overarbejdstimer</I> skal kun medregnes, hvis de afspadseres. </P>  \r\n\r\n<P> <I>Bibeskæftigelse som lønmodtager,</I> hvorunder der optjenes  \r\n\r\n feriegodtgørelse, skal medregnes i opgørelsen over beskæftigede timer - dog  \r\n\r\n således, at beskæftigede timer i uger, hvor medlemmet i øvrigt har været i  \r\n\r\n fuld beskæftigelse i sit hovederhverv, sidestilles med overarbejdstimer. </P>  \r\n\r\n<P> <I>Bibeskæftigelse ved selvstændig virksomhed</I> skal ikke medregnes.  \r\n\r\n</P>  \r\n\r\n<P> <I>Feriedage</I> skal <I>ikke</I> medregnes. Dette gælder, uanset om der  \r\n\r\n er tale om ferie med feriegodtgørelse eller løn eller ferie med  \r\n\r\n feriedagpenge. </P>  \r\n\r\n<P> <I>Søgnehelligdage og overenskomstmæssige fridage</I> skal <I>ikke</I>  \r\n\r\n medregnes. Dette gælder, uanset om der er ydet løn på disse dage, og skyldes  \r\n\r\n administrative hensyn. </P>  \r\n\r\n<P> <I>Sygedage</I> skal kun medregnes, hvis der er ydet løn eller optjent  \r\n\r\n feriegodtgørelse, f.eks. i henhold til ferielovens § 13. </P>  \r\n\r\n<P> <I>Barselorlov</I> skal kun medregnes, hvis der er ydet hel eller delvis  \r\n\r\n løn. </P>  \r\n\r\n<P>Ved beskæftigelse med <I>undervisning</I> skal medlemmet oplyse  \r\n\r\n undervisningstimerne. Kassen skal herefter omregne timerne efter de herom  \r\n\r\n gældende regler. </P>  \r\n\r\n<P>Hvis det ikke er muligt for medlemmet at oplyse den faktiske arbejdstid på  \r\n\r\n grund af arbejdets art, kan kassen beregne arbejdstiden på grundlag af  \r\n\r\n indtægten ved anvendelse af omregningssatsen. </P>  \r\n\r\n<P>Det antal dage, der fremkommer ved beregningen, afrundes til nærmeste hele  \r\n\r\n dag. 18,4 dage afrundes således til 18 dage, medens 18,5 dage afrundes til 19  \r\n\r\n dage. </P>  \r\n\r\n<P>En kasses hovedledelse kan vedtage at beregne beskæftigelsen for  \r\n\r\n fuldtidsansatte på grundlag af timer, jfr. § 3, stk. 4, i stedet for efter  \r\n\r\n reglen i § 3, stk. 1. Dette gælder i så fald for hele kassens område. </P>  \r\n\r\n<UL CLASS=PLAIN-LIST>  \r\n\r\n<LI> <I>b) Fradrag for deltidsforsikrede (3 ì). </I></LI>  \r\n\r\n</UL>  \r\n\r\n<P>-§ 4, stk. 1 </P>  \r\n\r\n<P>Der fradrages 2 1/2 dag for hver hele måned i optjeningsåret, hvor  \r\n\r\n medlemmet har haft lønmodtagerbeskæftigelse i mindst 26 timer i gennemsnit  \r\n\r\n pr. uge. Det er den samlede beskæftigelsesperiode, der skal indgå i  \r\n\r\n beregningen, dvs. også feriedage (uanset om det er med feriegodtgørelse, løn  \r\n\r\n eller feriedagpenge), sygedage, søgnehelligdage, overenskomstmæssige fridage  \r\n\r\n m.v. </P>  \r\n\r\n<P>Barselorlov medregnes dog kun i det omfang, der udbetales hel eller delvis  \r\n\r\n løn. </P>  \r\n\r\n<P>Ved beskæftigelse ud over hele måneder beregnes fradraget forholdsmæssigt.  \r\n\r\n Der afrundes til nærmeste hele dag. </P>  \r\n\r\n<P> <I>-§4, stk. 2</I>  </P>  \r\n\r\n<P>Fradraget udgør også 2 1/2 dag pr. måned for et medlem, der i hele  \r\n\r\n optjeningsåret kun har været beskæftiget hos een arbejdsgiver med en  \r\n\r\n arbejdstid, der er mindre end 26 timer pr. uge, og fortsat er beskæftiget med  \r\n\r\n mindre end 26 timer pr. uge hos samme arbejdsgiver på det tidspunkt, hvor  \r\n\r\n medlemmet afleverer &#187;Erklæring vedrørende feriedagpengeberegning&#171;  \r\n\r\n (AR 257). Hvis medlemmet på blanket AR 257 erklærer at være aktivt  \r\n\r\n arbejdssøgende og tilmeldt arbejdsformidlingen som arbejdssøgende til 30  \r\n\r\n timers beskæftigelse pr. uge, gælder dog fradragsreglen i § 4, stk. 3. </P>  \r\n\r\n<P> <I>-§ 4, stk. 3</I>  </P>  \r\n\r\n<P>For et medlem, der ikke opfylder betingelserne i § 4, stk. 1 eller 2,  \r\n\r\n beregnes fradraget på grundlag af medlemmets arbejdstimer i optjeningsåret  \r\n\r\n efter følgende formel: </P>  \r\n\r\n<P>Fradrag = arbejdstimer x 0,0255 </P>  \r\n\r\n<P>Faktoren 0,0255 er beregnet således: 30:1175, </P>  \r\n\r\n<P>dvs. antallet af feriedage ved fuld ferieret, divideret med det årlige  \r\n\r\n antal arbejdstimer for en deltidsforsikret, der arbejder 26 timer pr. uge,  \r\n\r\n bortset fra ferie, søgnehelligdage og overenskomstmæssige fridage. </P>  \r\n\r\n<P>Af administrative grunde er der forudsat en gennemsnitlig ugentlig  \r\n\r\n arbejdstid for alle deltidsforsikrede på 26 timer. </P>  \r\n\r\n<P>Det antal dage, der fremkommer ved beregningen, afrundes til nærmeste hele  \r\n\r\n dag. 18,4 dage afrundes således til 18 dage, medens 18,5 dage afrundes til 19  \r\n\r\n dage. </P>  \r\n\r\n<P>Antallet af arbejdstimer opgøres efter samme regler som for  \r\n\r\n fuldtidsforsikrede, jfr. bemærkningerne til § 3, stk. 3. </P>  \r\n\r\n<P> <B>Til kapitel 3.</B>  </P>  \r\n\r\n<P> <B>Feriedagpengesats (§§ 5 og 6)</B>  </P>  \r\n\r\n<P CLASS=PUNKT> <B>1.</B> Tidligere dagpengesats eller feriedagpengesats (§  \r\n\r\n 5, stk. 1 og 2, og § 6, stk. 1, 2, 1.pkt, og 3) </P>  \r\n\r\n<P>Har medlemmet fået udbetalt arbejdsløshedsdagpenge inden for de seneste 2  \r\n\r\n år forud for den 1. april, anvendes den senest benyttede dagpengesats. Er  \r\n\r\n dette ikke tilfældet, men har medlemmet i samme periode modtaget  \r\n\r\n feriedagpenge, anvendes feriedagpengesatsen ved de senest udbetalte  \r\n\r\n feriedagpenge i perioden. For et fuldtidsforsikret eller deltidsforsikret  \r\n\r\n medlem skal dagpengene/feriedagpengene være udbetalt til medlemmet som  \r\n\r\n henholdsvis fuldtidsforsikret eller deltidsforsikret. </P>  \r\n\r\n<P>Er medlemmet overgået fra fuldtidsforsikring til deltidsforsikring før den  \r\n\r\n 1. april, og har medlemmet inden for 2-års-perioden modtaget  \r\n\r\n dagpenge/feriedagpenge som fuldtidsforsikret, udbetales feriedagpengene med  \r\n\r\n 2/3 af den senest udbetalte sats, jfr. § 6, stk. 3. </P>  \r\n\r\n<P CLASS=PUNKT> <B>2.</B> Dimittendsats for fuldtidsforsikrede </P>  \r\n\r\n<P>(§ 5, stk. 3) </P>  \r\n\r\n<P>Har et medlem, der er <I>fuldtidsforsikret</I> den 1. april forud for  \r\n\r\n ferieåret, ikke fået arbejdsløshedsdagpenge eller feriedagpenge som  \r\n\r\n<I>fuldtidsforsikret</I> inden for de seneste 2 år forud for den 1. april,  \r\n\r\n udbetales feriedagpenge med den dimittendsats, der er gældende ved feriens  \r\n\r\n afholdelse. </P>  \r\n\r\n<P>Dette gælder også, hvis et fuldtidsforsikret medlem har fået  \r\n\r\n arbejdsløshedsdagpenge eller feriedagpenge som deltidsforsikret i samme  \r\n\r\n periode. </P>  \r\n\r\n<P CLASS=PUNKT> <B>3.</B> 2/3 dimittendsats for deltidsforsikrede </P>  \r\n\r\n<P>(§ 6, stk. 4) </P>  \r\n\r\n<P>Har et medlem, der er <I>deltidsforsikret</I> den 1. april forud for  \r\n\r\n ferieåret, ikke modtaget arbejdsløshedsdagpenge eller feriedagpenge som  \r\n\r\n<I>deltidsforsikret</I> inden for de seneste 2 år forud for den 1. april,  \r\n\r\n udbetales feriedagpenge med dimittendsatsen for deltidsforsikrede (2/3 af  \r\n\r\n dimittendsatsen for fuldtidsforsikrede) ved feriens afholdelse. </P>  \r\n\r\n<P>Denne sats anvendes også, hvis medlemmet inden for 2-års-perioden har fået  \r\n\r\n udbetalt feriedagpenge med halvdelen af satsen som fuldtidsforsikret eller  \r\n\r\n halvdelen af dimittendsatsen efter de tidligere regler, jfr. § 6, stk. 2,  \r\n\r\n 2.pkt. </P>  \r\n\r\n<P> <B>Til kapitel 4. </B></P>  \r\n\r\n<P>Placering og afholdelse af ferie (§§ 7-11) </P>  \r\n\r\n<P CLASS=PUNKT> <B>1.</B> Medlemmer, der er i beskæftigelse, når ferien  \r\n\r\n holdes </P>  \r\n\r\n<UL CLASS=PLAIN-LIST>  \r\n\r\n<LI>a) Placering af ferie </LI>  \r\n\r\n</UL>  \r\n\r\n<P>Et medlem, der er i fuld eller delvis beskæftigelse som lønmodtager, når  \r\n\r\n ferie holdes, er omfattet af ferielovens regler om feriens placering og  \r\n\r\n afholdelse. Dette indebærer, at det er arbejdsgiveren, der - så vidt muligt  \r\n\r\n efter aftale med medlemmet - fastsætter, hvornår ferien skal holdes inden for  \r\n\r\n ferielovens rammer. </P>  \r\n\r\n<P>Dette gælder også for et medlem, der arbejder på nedsat tid og modtager  \r\n\r\n supplerende dagpenge. </P>  \r\n\r\n<P>Løsarbejde betragtes som ledige medlemmer imellem to  \r\n\r\n beskæftigelsesperioder. </P>  \r\n\r\n<UL CLASS=PLAIN-LIST>  \r\n\r\n<LI> <I>b) Optjent ferie skal holdes først </I></LI>  \r\n\r\n</UL>  \r\n\r\n<P>Hovedregel </P>  \r\n\r\n<P>Hvis medlemmet har haft lønmodtagerbeskæftigelse i optjeningsåret, kan der  \r\n\r\n som hovedregel først holdes ferie med feriedagpenge, når der har været holdt  \r\n\r\n et antal feriedage, der svarer til de fradragsdage, der fremkommer ved  \r\n\r\n beregningen efter §§ 3 og 4, jfr. § 11, stk. 1. </P>  \r\n\r\n<P>Der gælder følgende undtagelser fra denne regel: </P>  \r\n\r\n<P> <I>Undtagelse I:</I>  </P>  \r\n\r\n<P>Er der optjent færre feriedage efter ferieloven end antallet af  \r\n\r\n fradragsdage efter §§ 3 og 4, kan ferie med feriedagpenge holdes umiddelbart  \r\n\r\n efter, at ferien efter ferieloven er holdt. </P>  \r\n\r\n<P>Bestemmelsen skyldes, at ferielovens beregning af feriedage på grundlag af  \r\n\r\n beskæftigelsen i optjeningsåret er forskellig fra beregningsreglerne i  \r\n\r\n bekendtgørelsens §§ 3 og 4. Denne forskel kan medføre, at medlemmet har  \r\n\r\n optjent færre feriedage end det antal dage, der fremkommer ved beregningen af  \r\n\r\n fradraget efter bekendtgørelsens §§ 3 eller 4. Bestemmelsen forudsætter, at  \r\n\r\n medlemmet selv gør kassen opmærksom på, at kassens beregnede fradragsdage  \r\n\r\n udgør flere dage end de optjente feriedage. Kassen skal således ikke i hvert  \r\n\r\n enkelt tilfælde undersøge, om bestemmelsen vil kunne anvendes. </P>  \r\n\r\n<P> <I>Undtagelse II:</I>  </P>  \r\n\r\n<P>Har et medlem ved deltidsbeskæftigelse optjent ret til fuld ferie med  \r\n\r\n feriegodtgørelse eller løn efter ferielovens regler, og har medlemmet ret til  \r\n\r\n feriedagpenge efter reglerne i §§ 3 eller 4, kan kassen vælge at udbetale  \r\n\r\n feriedagpengene forholdsmæssigt. </P>  \r\n\r\n<P> <I>Undtagelse III:</I>  </P>  \r\n\r\n<P>Er medlemmet beskæftiget på en virksomhed, der holder ferielukket i 3  \r\n\r\n eller 4 uger i ferieperioden (sommeren) og på hverdage mellem jul og nytår  \r\n\r\n<I>(julelukket),</I> gælder ferielovens § 17b, hvis medlemmet har optjent  \r\n\r\n mere end 18 feriedage efter ferieloven. </P>  \r\n\r\n<P>Ferielovens § 17b har følgende indhold: </P>  \r\n\r\n<P> <I>&#187;§17b.</I>  Holdes en virksomhed lukket på hverdage mellem jul og  \r\n\r\n nytår, skal arbejdsgiveren bestemme, at lønmodtageren holder ferie disse dage  \r\n\r\n i det omfang, lønmodtageren er berettiget til mere end 18 feriedage efter  \r\n\r\n reglerne i § 6. Træffer arbejdsgiveren ikke sådan bestemmelse, skal  \r\n\r\n arbejdsgiveren betale lønmodtageren løn for de pågældende dage. lønnen  \r\n\r\n beregnes på grundlag af lønmodtagerens løn i de sidste 4 uger før jul.&#171;  \r\n\r\n</P>  \r\n\r\n<P>Er optjente feriedage udover 18 dage blevet placeret under en julelukning,  \r\n\r\n vil medlemmet, hvis der er ret til yderligere ferie med feriedagpenge, kunne  \r\n\r\n holde ferie med feriedagpenge fordelt over hele ferieåret. Der vil således  \r\n\r\n kunne udbetales feriedagpenge før de 18 dages ferie om sommeren, mellem de 18  \r\n\r\n dage og julelukningen og efter julelukningen. </P>  \r\n\r\n<P>Endvidere vil der kunne udbetales feriedagpenge under julelukningen i  \r\n\r\n tilfælde, hvor der <I>ikke</I> efter ferielovens § 17b skal holdes optjent  \r\n\r\n ferie eller udbetales løn.  <I>Eksempel:</I>  Har et medlem optjent 21 dages  \r\n\r\n ferie, hvoraf 18 er afholdt om sommeren, og virksomheden holder ferielukket i  \r\n\r\n 4 hverdage mellem jul og nytår, skal de resterende 3 dages ferie med  \r\n\r\n feriegodtgørelse eller løn holdes i juleugen. Medlemmet er herefter  \r\n\r\n berettiget til feriedagpenge for den 4. dag. Har arbejdsgiveren bestemt, at  \r\n\r\n der skal holdes ferie i perioden 23. december - 31. december (eksempelvis 6  \r\n\r\n hverdage) samt i forbindelse med en søgnehelligdag i maj måned, har medlemmet  \r\n\r\n 3 dages feriegodtgørelse til 3 af hverdagene mellem jul og nytår. Medlemmet  \r\n\r\n er herefter berettiget til ferie med feriedagpenge den 23. og 24., på den ene  \r\n\r\n hverdag mellem jul og nytår og i forbindelse med søgnehelligdagen i maj  \r\n\r\n måned. </P>  \r\n\r\n<P>Det bemærkes, at der heller ikke vil kunne udbetales <I>dagpenge</I> på  \r\n\r\n hverdage mellem jul og nytår i tilfælde, hvor der efter ferielovens § 17b  \r\n\r\n enten skal holdes optjent ferie eller udbetales løn. </P>  \r\n\r\n<P>Det bemærkes, at ferielovens § 17b kun finder anvendelse i tilfælde, hvor  \r\n\r\n et medlem er blevet ansat i virksomheden på et tidspunkt, hvor arbejdsgiveren  \r\n\r\n har mulighed for at placere eventuelle optjente feriedage under  \r\n\r\n julelukningen. </P>  \r\n\r\n<P>Der henvises til § 11, stk. 2. </P>  \r\n\r\n<P> <I>Undtagelse IV:</I>  </P>  \r\n\r\n<P>Et medlem, der på grund af værnepligt, sygdom, barsel etc. har været helt  \r\n\r\n eller delvis afskåret fra at holde ferie i ferieperioden, og som efter  \r\n\r\n ferieperiodens udløb den 30. september får udbetalt den feriegodtgørelse, der  \r\n\r\n svarer til hovedferien, uden at holde ferie, fortaber ikke retten til ferie  \r\n\r\n med feriedagpenge. Medlemmet anses således for at have holdt de feriedage,  \r\n\r\n der svarer til den udbetalte feriegodtgørelse. </P>  \r\n\r\n<P>Dækker feriegodtgørelsen mindre end 18 dage, kan medlemmet holde den  \r\n\r\n resterende del af hovedferien med feriedagpenge. </P>  \r\n\r\n<P>Det samme gælder i tilfælde, hvor der er udbetalt feriegodtgørelse ved  \r\n\r\n ferieårets start, uanset om ferie holdes, jfr. ferielovens § 19b. </P>  \r\n\r\n<P>Det forudsættes, at medlemmet selv gør kassen opmærksom på forholdet, og  \r\n\r\n det er en betingelse, at medlemmet fremlægger fornøden dokumentation. </P>  \r\n\r\n<P>Der henvises til § 11, stk. 3. </P>  \r\n\r\n<P CLASS=PUNKT> <B>2.</B> Ledige medlemmer </P>  \r\n\r\n<UL CLASS=PLAIN-LIST>  \r\n\r\n<LI>a) Anmeldelse af ferie til arbejdsformidlingen (§ 8) </LI>  \r\n\r\n</UL>  \r\n\r\n<P>Et ledigt medlem kan som udgangspunkt selv bestemme, hvornår ferien skal  \r\n\r\n holdes, jfr. nedenfor under pkt. b). </P>  \r\n\r\n<P>For at sikre, at medlemmet ønsker om placering af ferie med feriedagpenge  \r\n\r\n respekteres af arbejdsformidlingen, skal medlemmet senest 14 dage forud for  \r\n\r\n ferien give meddelelse til arbejdsformidlingen om tidspunktet. </P>  \r\n\r\n<P>Når ferie er <I>meddelt rettidigt,</I> vil arbejdsformidlingen således  \r\n\r\n ikke kunne anvise eller henvise medlemmet til arbejde, der griber ind i  \r\n\r\n ferieperioden, medmindre een af følgende situationer foreligger: </P>  \r\n\r\n<P>- medlemmets ferieønsker respekteres af arbejdsgiveren </P>  \r\n\r\n<P>- medlemmet tilbagekalder feriemeddelelsen eller ændrer ferien efter  \r\n\r\n aftale med arbejdsgiveren. </P>  \r\n\r\n<P>Er medlemmet blevet <I>anvist et arbejde</I> uden forinden at have meddelt  \r\n\r\n ferie, skal arbejdsformidlingen kun respektere en senere meddelelse om ferie,  \r\n\r\n hvis arbejdsgiveren forinden har afvist at ansætte medlemmet, jfr. § 8, stk.  \r\n\r\n 4. Meddelelse om ferie vil således ikke blive accepteret af  \r\n\r\n arbejdsformidlingen i tidsrummet mellem en anvisning af arbejde og  \r\n\r\n arbejdsgiverens svar herpå. </P>  \r\n\r\n<P> <I>Meddeler medlemmet ikke ferien,</I> kan arbejdsformidlingen anvise  \r\n\r\n eller henvise medlemmet til arbejde, der griber ind i ferieperioden, hvis  \r\n\r\n medlemmet fortsat er ledig ved eller under feriens afholdelse. </P>  \r\n\r\n<P> <I>Overskrider medlemmet fristen,</I> vil arbejdsformidlingen såvel forud  \r\n\r\n for som ved meddelelsen kunne anvise eller henvise medlemmet til arbejde, der  \r\n\r\n griber ind i ferieperioden. Arbejdsformidlingen skal dog i videst muligt  \r\n\r\n omfang imødekomme medlemmets ferieønsker. </P>  \r\n\r\n<P>I ovennævnte tilfælde vil planlagt ferie ikke være fyldestgørende grund  \r\n\r\n til at vægre sig ved at overtage et anvist arbejde, jfr. lovens § 63 og  \r\n\r\n direktoratets bekendtgørelse nr. 719 af 22. december 1982 med senere  \r\n\r\n ændringer. </P>  \r\n\r\n<P>Ved <I>vægring</I> vil medlemmet miste retten til dagpenge/feriedagpenge i  \r\n\r\n to uger fra afvisningsdatoen eller, når afvisning ikke finder sted, fra den  \r\n\r\n dato, hvor arbejdet skulle have været overtaget. Det er herved forudsat, at  \r\n\r\n der ikke er tale om gentagelsesvirkning. Medlemmet vil dog ikke fortabe  \r\n\r\n retten til de herved mistede feriedagpenge, som kan udbetales under eventuel  \r\n\r\n senere ferie i samme ferieår efter karantænens udløb, såfremt medlemmet på  \r\n\r\n dette tidspunkt i øvrigt opfylder betingelserne herfor. </P>  \r\n\r\n<P>Hvis en rettidigt meddelt ferie ændres mindre end 14 dage før det mu  \r\n\r\n ænskede ferietidspunkt, gælder der de samme regler som ved manglende  \r\n\r\n overholdelse af fristen. </P>  \r\n\r\n<P>Ønsker et ledigt medlem at afholde ferie med feriedagpenge i umiddelbar  \r\n\r\n forlængelse af en - sygdomsperiode - barselsperiode - karenstid efter  \r\n\r\n arbejdsløshedsforsikringslovens § 54 eller - beskæftigelsesperiode, </P>  \r\n\r\n<P>er meddelelse/tilmelding til arbejdsformidlingen ikke nødvendig. </P>  \r\n\r\n<UL CLASS=PLAIN-LIST>  \r\n\r\n<LI> <I>b) Placering af ferie (§ 9)</I>  </LI>  \r\n\r\n</UL>  \r\n\r\n<P>Et ledigt medlem, der kun skal holde ferie med feriegodtgørelse, kan  \r\n\r\n placere den <I>optjente ferie</I> på et hvilket som helst tidspunkt i  \r\n\r\n ferieåret. </P>  \r\n\r\n<P>For et ledigt medlem, der anmoder om <I>ferie med feriedagpenge,</I>  \r\n\r\n gælder følgende begrænsning, der også gælder i tilfælde, hvor medlemmet  \r\n\r\n holder optjente feriedage med feriegodtgørelse og ferie med feriedagpenge  \r\n\r\n samlet: </P>  \r\n\r\n<P>18 dage af ferien skal holdes samlet eller i perioder på 12 dage og 6  \r\n\r\n dage. </P>  \r\n\r\n<P>Har medlemmet holdt de 18 optjente feriedage med feriegodtgørelse, før der  \r\n\r\n holdes feriedage med feriedagpenge, gælder bestemmelsen ikke. Er der forinden  \r\n\r\n holdt 12 optjente feriedage med feriegodtgørelse, gælder 12-dages-reglen  \r\n\r\n ikke. </P>  \r\n\r\n<P>De resterende feriedage, udover de 18 dage, kan holdes samlet eller i  \r\n\r\n flere perioder, herunder også som enkelte dage. </P>  \r\n\r\n<UL CLASS=PLAIN-LIST>  \r\n\r\n<LI> <I>c) Optjent ferie skal holdes først</I>  </LI>  \r\n\r\n</UL>  \r\n\r\n<P>Der gælder samme regler som for medlemmer, der er i beskæftigelse, jfr.  \r\n\r\n ovenfor under pkt. 1b). Undtagelsen vedrørende ferielovens § 17b er dog uden  \r\n\r\n betydning for ledige medlemmer. </P>  \r\n\r\n<P CLASS=PUNKT> <B>3.</B> Feriedagpenge på søgnehelligdage og søndage </P>  \r\n\r\n<UL CLASS=PLAIN-LIST>  \r\n\r\n<LI>a) Medlemmer, der er i beskæftigelse </LI>  \r\n\r\n</UL>  \r\n\r\n<P>Optjent ferie efter ferieloven kan som udgangspunkt ikke placeres på  \r\n\r\n søgnehelligdage og søndage. </P>  \r\n\r\n<P>Indgår der søgnehelligdage eller søndage i en ferieperiode med  \r\n\r\n feriedagpenge, kan der som udgangspunkt ikke udbetales feriedagpenge for  \r\n\r\n disse dage. </P>  \r\n\r\n<P>Dette gælder dog ikke i de tilfælde, hvor medlemmet skulle have været på  \r\n\r\n arbejde på søgnehelligdage eller søndage, hvis medlemmet ikke havde holdt  \r\n\r\n ferie. I så fald kan der udbetales feriedagpenge. </P>  \r\n\r\n<UL CLASS=PLAIN-LIST>  \r\n\r\n<LI> <I>b) Medlemmer, der er ledige</I>  </LI>  \r\n\r\n</UL>  \r\n\r\n<P>Indgår der søgnehelligdage, i en periode, hvor et ledigt medlem ønsker at  \r\n\r\n holde ferie, betragtes de som feriedage. </P>  \r\n\r\n<P>Et ledigt medlem kan ikke holde ferie med feriedagpenge på søndage. </P>  \r\n\r\n<P CLASS=PUNKT> <B>4.</B> Forældelse </P>  \r\n\r\n<P>Ferie med feriedagpenge, der ikke er holdt i eet ferieår, kan ikke  \r\n\r\n overføres til næste ferieår, jfr. § 1, stk. 5. Kravet på ferie med  \r\n\r\n feriedagpenge er i så fald forældet. </P>  \r\n\r\n<P> <B>Til kapitel 5. </B></P>  \r\n\r\n<P>Udbetaling af feriedagpenge (§ 12) </P>  \r\n\r\n<P>Reglen om mindsteudbetaling af dagpenge gælder ikke ved udbetaling af  \r\n\r\n feriedagpenge. </P>  \r\n\r\n<P>Den hidtidige 6-dages-regel, hvorefter feriedagpenge kun kunne udbetales  \r\n\r\n for 6 dage ad gangen, er ophævet. For ledige vil der herefter ikke kunne  \r\n\r\n udbetales feriedagpenge for mindre end 1 dag. For medlemmer i beskæftigelse  \r\n\r\n vil der kunne udbetales feriedagpenge for ned til 1/2 dag i de tilfælde, hvor  \r\n\r\n arbejdsgiveren efter de herom gældende regler har placeret ferie på 1/2 dag,  \r\n\r\n f.eks. 1. maj og 5. juni. </P>  \r\n\r\n<P>Blanketten &#187;Begæring om udbetaling af feriedagpenge&#171; (AR 258)  \r\n\r\n skal af medlemmet afleves til arbejdsløshedskassen i udfyldt stand senest den  \r\n\r\n 31. maj i det følgende ferieår for at udbetaling kan finde sted. I modsat  \r\n\r\n fald er kravet forældet. </P>  \r\n\r\n<P> <B>Til kapitel 6. </B></P>  \r\n\r\n<P>Beregning og registrering (§ 13) </P>  \r\n\r\n<P>Til brug for kassens beregning af retten til feriedagpenge skal medlemmet  \r\n\r\n udfylde &#187;Erklæring vedrørende feriedagpengeberegning&#171; (AR 257).  \r\n\r\n</P>  \r\n\r\n<P>Blanketten afleveres (indsendes) af medlemmet til arbejdsløshedskassen,  \r\n\r\n der beregner, i hvilket omfang medlemmet er berettiget til feriedagpenge.  \r\n\r\n</P>  \r\n\r\n<P>Når kassen har foretaget beregningen, udleveres kopi til medlemmet med  \r\n\r\n oplysning om antallet af feriedage med feriedagpenge, som medlemmet måtte  \r\n\r\n være berettiget til. </P>  \r\n\r\n<P>I forbindelse med udbetaling af feriedagpenge skal arbejdsløshedskassen  \r\n\r\n foretage fornøden registrering heraf for at sikre, at der ikke udbetales  \r\n\r\n feriedagpenge i videre omfang, end der er optjent ret til. </P>  \r\n\r\n<P> <I>Øvrige vejledende bemærkninger</I>  </P>  \r\n\r\n<P>Retten til feriedagpenge er ikke betinget af, at et ledigt medlem  \r\n\r\n tilmelder sig arbejdsformidlingen umiddelbart efter feriens afholdelse. </P>  \r\n\r\n<P>Dette indebærer, at medlemmer under bortrejse i længere tid end  \r\n\r\n &#187;sædvanlig ferie&#171;, vil kunne holde ferien med feriedagpenge. Dette  \r\n\r\n gælder bl.a. for &#187;gæstearbejdere&#171; og ved ulønnet ulandsarbejde.  \r\n\r\n</P>  \r\n\r\n<P>Dagpengerettens genindtræden efter ferien er dog betinget af, at medlemmet  \r\n\r\n igen er til rådighed for arbejdsmarkedet og tilmeldt arbejdsformidlingen  \r\n\r\n efter de herom gældende regler. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 30. januar 1987 </I> </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/04/1987"
        },
        {
            "displayName": "Accession",
            "displayValue": "C19870001060"
        },
        {
            "displayName": "Entydig dokumentidentifikation",
            "displayValue": "CM028767"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "30/01/1987"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Dir.f.Arbejdsløshedsforsikringen 2.kt.j.nr.85-310-20"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}