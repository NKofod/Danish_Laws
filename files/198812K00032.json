{
    "id": 110279,
    "title": "1988 LSF 32   FORSLAG TIL LOV OM OPHÆVELSE AF LOV OM ET HOVEDSTADSRÅD ",
    "documentTypeId": "400",
    "isSagsforlobPeriodValid": false,
    "shortName": "1988/1 LSF 32",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 32 </P>  \r\n\r\n<P></P>  \r\n\r\n<P>Forslag til Lov om ophævelse af lov om et hovedstadsråd </P>  \r\n\r\n<P></P>  \r\n\r\n<P>Fremsat af Jane Oksen (FP) Aage Brusgaard (FP) Pia Dahl (FP) Pia  \r\n\r\n Kjærsgaard (FP) Poulsgaard (FP) </P>  \r\n\r\n<P></P>  \r\n\r\n<P>den 6. oktober 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>Lov om et hovedstadsråd, jf. lovbekendtgørelse nr. 315 af 20. juni 1984,  \r\n\r\n ophæves. </P>  \r\n\r\n<P>§ 2 </P>  \r\n\r\n<P>Loven træder i kraft den 1. januar 1990. </P>  \r\n\r\n<P>Bemærkninger til lovforslaget </P>  \r\n\r\n<P>Fremskridtspartiet har senest fremsat forslag om nedlæggelse af  \r\n\r\n Hovedstadsrådet i folketingsåret 1987-88, 1. samling (L 231). Der henvises  \r\n\r\n til Folketingstidende 1987-88, 1. samling, forhandlingerne sp. 8138, 8139 og  \r\n\r\n 9419 samt tillæg A sp. 4667. Lovforslaget blev førstebehandlet den 7. april  \r\n\r\n 1988 og derefter henvist til Kommunaludvalget, som ikke nåede at afgive  \r\n\r\n betænkning over lovforslaget inden udskrivelsen af nyvalg til Folketinget.  \r\n\r\n</P>  \r\n\r\n<P>Danmark vånder sig under tredobbelt administration: stat, amtskommuner og  \r\n\r\n kommuner. I hovedstadsområdet er det endnu værre, idet man der har et  \r\n\r\n overflødigt fjerde led: Hovedstadsrådet med 37 medlemmer. </P>  \r\n\r\n<P>Fremskridtspartiet har som nævnt ovenfor tidligere foreslået  \r\n\r\n Hovedstadsrådet nedlagt. </P>  \r\n\r\n<P>Vi var dengang åbenbart forud for vor tid, idet der nu er talrige  \r\n\r\n udtalelser om, at Hovedstadsrådet bør nedlægges. </P>  \r\n\r\n<P>I betænkningen fra det af indenrigsministeren nedsatte udvalg om  \r\n\r\n amtskommunalt udgiftspres og styringsmuligheder (Betænkning nr. 1123/1987)  \r\n\r\n foreslår udvalget, at det overvejes i forbindelse med indeværende  \r\n\r\n valgperiodes udløb at overføre Hovedstadsrådets opgaver til områdets  \r\n\r\n amtskommuner og Københavns og Frederiksberg Kommuner, og at regionplanopgaven  \r\n\r\n og den kollektive trafik varetages af (amts)kommunale fællesskaber. </P>  \r\n\r\n<P>Efter forslagsstillernes opfattelse kan Hovedstadsområdets Trafikselskab  \r\n\r\n (HT) klares på mellemkommunal basis. Det samme gælder regionplanlægningen.  \r\n\r\n</P>  \r\n\r\n<P>Med hensyn til administrationen af by- og landzoneloven er det aldeles  \r\n\r\n tåbeligt, at et fjerntliggende organ som Hovedstadsrådet tager sig af denne.  \r\n\r\n Det harmonerer meget dårligt med det nærdemokrati, alle taler så meget om,  \r\n\r\n men som det åbenbart er svært at føre ud i praksis. Forslagsstillerne finder,  \r\n\r\n at kommunerne med deres langt større lokalkendskab bør administrere disse  \r\n\r\n enkeltsager, som de gjorde det før Hovedstadsrådets oprettelse. </P>  \r\n\r\n<P>Også på miljøområdet i øvrigt og ved planlægning af varme- og  \r\n\r\n vandforsyning sker der i dag i et vist omfang en komplet overflødig  \r\n\r\n dobbeltadministration. </P>  \r\n\r\n<P>Den overordnede sygehusplanlægning hører efter forslagsstillernes  \r\n\r\n opfattelse heller ikke til under Hovedstadsrådet, men kan overtages af  \r\n\r\n Sundhedsministeriet. </P>  \r\n\r\n<P>Fremskridtspartiet må konkludere, at i tider med stadig stigende  \r\n\r\n offentlige udgifter vil der ligge både en økonomisk og en administrativ  \r\n\r\n lettelse i nedlæggelse af Hovedstadsrådet. </P>  \r\n\r\n<P>Fremskridtspartiet har bemærket, at indenrigsminister Thor Pedersen under  \r\n\r\n 1. behandling af L 231 den 7. april 1988 kunne udtrykke den daværende  \r\n\r\n regerings principielle enighed i, at Hovedstadsrådet kan nedlægges.  \r\n\r\n Regeringen bebudede et lovforslag i efteråret 1988, når det nødvendige  \r\n\r\n arbejde med forslag til omlægning og nye strukturer var tilendebragt. </P>  \r\n\r\n<P>Også Det Radikale Venstres ordfører Ole Vig Jensen kunne ved 1. behandling  \r\n\r\n af L 231 udtale, at også Det Radikale Venstre overvejede, om ikke tiden var  \r\n\r\n inde til at ændre den gældende struktur vedrørende Hovedstadsrådet. </P>  \r\n\r\n<P>Da der således i det nuværende Folketing skulle tegne sig et flertal for  \r\n\r\n nedlæggelse af Hovedstadsrådet, mener Fremskridtspartiet, at omlægningen af  \r\n\r\n Hovedstadsrådets opgaver bør iværksættes straks, således at Hovedstadsrådet  \r\n\r\n kan nedlægges pr. 1. januar 1990, hvilket er foreneligt med den ny  \r\n\r\n valgperiode for kommunalbestyrelser og amtsråd. </P>  \r\n\r\n<P>Det forudsættes, at regeringen i tilfælde af lovforslagets vedtagelse  \r\n\r\n fremsætter lovforslag om de nødvendige lovændringer som følge af vedtagelsen.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198812K00032"
        },
        {
            "displayName": "Entydig dokumentidentifikation",
            "displayValue": "CL004156"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "32"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}