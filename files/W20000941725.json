{
    "id": 157711,
    "title": "Ankestyrelsens principafgørelse P-5-00 om fleksjob - pension - hvilende pension",
    "documentTypeId": "240",
    "isSagsforlobPeriodValid": true,
    "shortName": "KEN nr 9417 af 15/02/2000",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-5-00 om fleksjob - pension - hvilende pension</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ved tilkendelse af  førtidspension til en ansøger, som ønskede at fortsætte i  fleksjob i en periode, blev pensionen gjort  hvilende i tre år. Der var ikke grundlag for at gøre pensionstilkendelsen betinget af, at ansøger inden tre måneder efter afgørelsen overgik til førtidspension.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 22 af 14. januar 1998 - § 14, § 15 og § 59, stk. 3</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 39 af 5. marts 1998 om lov om aktiv socialpolitik - pkt. 330</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen drejede sig om en 59-årig mand, der led af kronisk belastningstilstand, nedsat hørelse og tinnitus samt havde et skånebehov som følge af indsat pacemaker.</p>\r\n<p>Ansøgeren var uddannet lærer og søgte om pension den 11. februar 1998, da han ikke længere magtede at arbejde som lærer på grund af tinnitus.</p>\r\n<p>Ansøgeren blev sygemeldt i en kortere periode, hvorefter han påbegyndte at arbejde for samme arbejdsgiver. Han blev pr. 1. august 1998 ansat i fleksjob, hvilket han ønskede at fortsætte med i en periode.</p>\r\n<p>Kommunen afslog at tilkende ansøgeren førtidspension.</p>\r\n<p>Kommunen begrundede dette med, at der var etableret et fleksjob på ansøgerens arbejdsplads. Jobbet var oprettet på særlige vilkår og afpasset efter ansøgerens arbejdsevner. Ansøgeren opfyldte således ikke betingelserne for tilkendelse af førtidspension.</p>\r\n<p>Nævnet ændrede kommunens afgørelse og tilkendte ansøgeren førtidspension efter pensionsloven § 14, stk. 3, nr. 1, men gjorde tilkendelsen betinget af, at ansøgeren inden tre måneder skulle meddele kommunen, hvorvidt han overgik til førtidspension eller ønskede at fortsætte i fleksjob. Herudover oplyste nævnet, at såfremt ansøgeren valgte fleksjob, var der mulighed for at gøre pensionen hvilende, jf. § 59, stk. 3.</p>\r\n<p>Nævnet begrundede pensionstilkendelsen med, at ansøgeren led af en psykisk lidelse, betegnet som karakterneurose. Ansøgeren havde desuden svær tinnitus. Der var lagt vægt på karakteren samt sværhedsgraden af lidelserne som i kombination fandtes at invalidere ansøgeren varigt i et omfang, der kunne begrunde en varig erhvervsevnenedsættelse på mere end halvdelen, men ikke på omkring Sagen blev behandlet i principielt møde med henblik på afklaring af forholdet mellem førtidspension og fleksjob.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at ansøgeren opfyldte betingelserne for tilkendelse af førtidspension efter § 14, stk. 3, nr. 1 i lov om social pension.</p>\r\n<p>Begrundelsen var, at Ankestyrelsen skønnede, at ansøgerens erhvervsevne varigt var nedsat med mindst halvdelen af helbredsmæssige grunde, men ikke med omkring 2/3.</p>\r\n<p>Ankestyrelsen lagde vægt på, at ansøgeren led af kronisk belastningstilstand, nedsat hørelse og tinnitus samt havde et skånebehov som følge af indsat pacemaker.</p>\r\n<p>Ankestyrelsen fandt, at ansøgerens helbredsmæssige lidelser ikke var til hinder for hensyntagende erhvervsarbejde på deltid.</p>\r\n<p>Ankestyrelsen fandt endvidere, at ansøgerens erhvervsevne skønnedes nedsat med mindst halvdelen både efter vurderingen i pensionsloven og efter aktivloven.</p>\r\n<p>Ankestyrelsen havde lagt vægt på oplysningerne om ansøgerens helbredsmæssige tilstand.</p>\r\n<p>Pensionen blev tilkendt med virkning fra 1. juni 1998, jf. lovens § 33, stk. 2, men blev fra samme dato gjort hvilende i 3 år, jf. lovens § 59, stk.3.</p>\r\n<p>Ankestyrelsen lagde herved vægt på, at ansøgeren ønskede at fortsætte i fleksjobbet.</p>\r\n<p>Ankestyrelsen tiltrådte således det sociale nævns afgørelse om berettigelsen til førtidspension efter lovens § 14. stk. 3, nr. 1, men ændrede nævnets afgørelse om at gøre tilkendelsen betinget af, at ansøgeren inden tre måneder overgik til førtidspension.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W20000941725"
        },
        {
            "displayName": "Entydig dokumentidentifikation",
            "displayValue": "BS010495"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9417"
        },
        {
            "displayName": "År for udstedelse",
            "displayValue": "2000"
        },
        {
            "displayName": "Dato for underskrift",
            "displayValue": "15/02/2000"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 601308-99"
        },
        {
            "displayName": "Stikord",
            "displayValue": "P-5-00"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}