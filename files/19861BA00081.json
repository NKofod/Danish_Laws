{
    "id": 106194,
    "title": "1986 BSF 81   FORSLAG TIL FOLKETINGSBESLUTNING OM ØGET FORÆLDREINDFLYDELSE PÅ   DAGINSTITUTIONS- OGDAGPLEJEOMRÅDET ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 81",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 81 </P>  \r\n\r\n<P></P>  \r\n\r\n<P>Forslag til folketingsbeslutning om øget forældreindflydelse på  \r\n\r\n daginstitutions- ogdagplejeområdet </P>  \r\n\r\n<P></P>  \r\n\r\n<P>Fremsat af Hanne Andersen (S) Jytte Andersen (S) Mette Groes (S) Torben  \r\n\r\n Lund (S) Joanna Rønn (S) Erik B. Smith (S) Taanquist (S) </P>  \r\n\r\n<P></P>  \r\n\r\n<P>den 13. januar 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at udarbejde retningslinier for </P>  \r\n\r\n<P>en øget forældreindflydelse i daginstitutioner, herunder særligt </P>  \r\n\r\n<P>institutioner for børn og unge samt på dagplejeområdet </P>  \r\n\r\n<P>efterfølgende retningslinier: </P>  \r\n\r\n<P>I. SELVEJENDE INSTITUTIONER. </P>  \r\n\r\n<P>1. De selvejende institutioner skal fortsat ledes af en bestyrelse, </P>  \r\n\r\n<P>hvoraf mindst 2 medlemmer vælges blandt forældrene til børnene i </P>  \r\n\r\n<P>institutionen. </P>  \r\n\r\n<P>2. På de selvejende institutioner vælges et forældreråd på samme </P>  \r\n\r\n<P>måde som i de kommunale og amtskommunale institutioner - dog </P>  \r\n\r\n<P>således, at rådet alene har høringsret og udtaleret vedrørende de </P>  \r\n\r\n<P>i punkt II, 1, a og b, nævnte opgaver. </P>  \r\n\r\n<P>II. KOMMUNALE OG AMTSKOMMUNALE INSTITUTIONER. </P>  \r\n\r\n<P>1. I de kommunale og amtskommunale institutioner vælges af og blandt </P>  \r\n\r\n<P>forældrene et FORÆLDRERåD, som har følgende opgaver og beføjelser: </P>  \r\n\r\n<P>a. Godkendelse af institutionens overordnede pædagogiske </P>  \r\n\r\n<P>retningslinier, personalesammensætning og budgetforslag efter </P>  \r\n\r\n<P>indstilling fra leder og medarbejdere. </P>  \r\n\r\n<P>Godkendelse skal ske inden for de rammer, som er afstukket af </P>  \r\n\r\n<P>udvalget for daginstitution og kommunal dagpleje og det sociale </P>  \r\n\r\n<P>udvalg. </P>  \r\n\r\n<P>b. Tilsyn med, at de i punkt a nævnte retningslinier og forslag </P>  \r\n\r\n<P>efterleves i institutionen. Overtrædelse kan af forældrerådet </P>  \r\n\r\n<P>påklages til det sociale udvalg. </P>  \r\n\r\n<P>c. Afgivelse af indstilling i forbindelse med fastansættelse af leder </P>  \r\n\r\n<P>og medarbejdere i institutionen. </P>  \r\n\r\n<P>d. Hørings- og udtaleret vedrørende planer, funktionsbeskrivelser og </P>  \r\n\r\n<P>lign. til nye bygninger eller ombygning til den pågældende </P>  \r\n\r\n<P>institution eller væsentlige ændringer i øvrigt i institutionens </P>  \r\n\r\n<P>størrelse og funktion. </P>  \r\n\r\n<P>e. Forældrerådet kan drøfte, afgive udtalelser og stille forslag til </P>  \r\n\r\n<P>forældrenævnet, udvalget for daginstitution og kommunal dagpleje </P>  \r\n\r\n<P>og det sociale udvalg om alle spørgsmål, der vedrører </P>  \r\n\r\n<P>institutionen. </P>  \r\n\r\n<P>Repræsentanter til forældrerådet vælges for to år ad gangen. </P>  \r\n\r\n<P>2. Af og blandt forældrerådenes medlemmer, de forældrevalgte </P>  \r\n\r\n<P>repræsentanter i de selvejende institutioners bestyrelser og med </P>  \r\n\r\n<P>repræsentation fra forældre i den kommunale dagpleje vælges et </P>  \r\n\r\n<P>FORÆLDRENÆVN, som har følgende opgaver: </P>  \r\n\r\n<P>a. Koordination af forældrearbejde på daginstitution/ </P>  \r\n\r\n<P>dagplejeområdet. </P>  \r\n\r\n<P>b. Forældrenævnet kan drøfte, afgive udtalelser, stille forslag til </P>  \r\n\r\n<P>det sociale udvalg om alle spørgsmål, der vedrører daginstitution/ </P>  \r\n\r\n<P>dagplejeområdet. </P>  \r\n\r\n<P>Af bemærkninger bør det fremgå, at der ved valget af forældrenævn </P>  \r\n\r\n<P>sikres en geografisk bredde samt bredde med hensyn til </P>  \r\n\r\n<P>repræsentation fra alle institutionstyper. </P>  \r\n\r\n<P>Valgperioden bør svare til valgperioden for medlemmer af </P>  \r\n\r\n<P>forældrerådene. </P>  \r\n\r\n<P>3. I alle kommuner oprettes et UDVALG FOR DAGINSTITUTIONER OG </P>  \r\n\r\n<P>KOMMUNAL DAGPLEJE med deltagelse af socialudvalgsformanden, </P>  \r\n\r\n<P>repræsentanter for det sociale udvalg, repræsentanter for </P>  \r\n\r\n<P>forældrenævn, herunder mindst en repræsentant for </P>  \r\n\r\n<P>dagplejeforældre, repræsentanter for bestyrelser for de selvejende </P>  \r\n\r\n<P>institutioner, leder- og medarbejderrepræsentanter for </P>  \r\n\r\n<P>daginstitutionerne og den kommunale dagpleje. Udvalget for </P>  \r\n\r\n<P>daginstitutioner og kommunal dagpleje har følgende opgaver: </P>  \r\n\r\n<P>a. Afgivelse af indstilling til det sociale udvalg om planlægningen </P>  \r\n\r\n<P>og udviklingen af daginstitution/ dagpleje, den geografiske og </P>  \r\n\r\n<P>fysiske planlægning, indretning af daginstitutioner, budgetlægning </P>  \r\n\r\n<P>m.v. </P>  \r\n\r\n<P>b. I samarbejde med kommunalbestyrelsen at føre tilsyn med den </P>  \r\n\r\n<P>daglige drift af daginstitutionerne og den kommunale dagpleje. </P>  \r\n\r\n<P>c. Formidling af samarbejde mellem de forskellige interessegrupper på </P>  \r\n\r\n<P>daginstitutions/ dagplejeområdet. </P>  \r\n\r\n<P>d. Udarbejdelse af en overordnet pædagogisk vejledning for </P>  \r\n\r\n<P>daginstitutions/ dagplejeområdet i kommunen. Vejledningen skal </P>  \r\n\r\n<P>forelægges det sociale udvalg til godkendelse. </P>  \r\n\r\n<P>e. Rådgivning af det sociale udvalg med hensyn til klager fra f.eks. </P>  \r\n\r\n<P>forældreråd. </P>  \r\n\r\n<P>f. Udarbejdelse af retningslinier for visitationsudvalgets </P>  \r\n\r\n<P>funktioner. </P>  \r\n\r\n<P>g. Udvalget for daginstitutioner og kommunal dagpleje kan drøfte, </P>  \r\n\r\n<P>afgive udtalelser og stille forslag til det sociale udvalg om alle </P>  \r\n\r\n<P>spørgsmål, der vedrører daginstitutions/ dagplejeområdet. </P>  \r\n\r\n<P>Udvalgets opgaver kan i større kommuner decentraliseres, hvis det </P>  \r\n\r\n<P>findes hensigtsmæssigt. </P>  \r\n\r\n<P>III. DAGPLEJEN. </P>  \r\n\r\n<P>Af og blandt samtlige forældre og børn i den formidlede dagpleje </P>  \r\n\r\n<P>vælges et FORÆLDRERÅD, der kan drøfte, afgive udtalelser og stille </P>  \r\n\r\n<P>forslag til forældrenævnet, udvalget for daginstitution og </P>  \r\n\r\n<P>kommunal dagpleje og det sociale udvalg om alle spørgsmål, der </P>  \r\n\r\n<P>vedrører dagplejeområdet. </P>  \r\n\r\n<P>IV. GENERELLE RETNINGSLINIER. </P>  \r\n\r\n<P>1. Socialministeren fastsætter nærmere regler for valg, valgbarhed, </P>  \r\n\r\n<P>sammensætning af de nævnte råd, nævn og udvalg m.v. </P>  \r\n\r\n<P>2. Det tilsikres, at forældrerepræsentanter gennem kursusvirksomhed </P>  \r\n\r\n<P>m.v. tilføres en tilstrækkelig viden om regelsæt på </P>  \r\n\r\n<P>daginstitutions/ dagplejeområdet, indflydelsesmuligheder m.v. </P>  \r\n\r\n<P>3. Der må afsættes fornødne midler til rådenes, nævnenes og </P>  \r\n\r\n<P>udvalgenes almindelige virksomhed. </P>  \r\n\r\n<P>4. De ovenfor opstillede punkter er minimumskrav til </P>  \r\n\r\n<P>forældreindflydelse m.v. </P>  \r\n\r\n<P>I det omfang, samarbejdet mellem forældre og institution/ kommune går </P>  \r\n\r\n<P>længere end dette forslag, må kommunerne støtte en videre </P>  \r\n\r\n<P>udvikling i dette samarbejde. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Beslutningsforslaget er udtryk for et ønske om at udvide </P>  \r\n\r\n<P>demokratiseringen af vort samfund til også at slå igennem på </P>  \r\n\r\n<P>dagsinstitutions/ dagplejeområdet. </P>  \r\n\r\n<P>Et stigende antal børn modtager en væsentlig del af opdragelsen uden </P>  \r\n\r\n<P>for familien, i vuggestuen, børnehaven eller dagplejen. Det har </P>  \r\n\r\n<P>medført en øget interesse blandt forældre, pædagoger og </P>  \r\n\r\n<P>myndigheder for, hvordan opdragelsesopgaverne varetages, og </P>  \r\n\r\n<P>hvilken rolle forældrene har i den forbindelse. </P>  \r\n\r\n<P>Det er vigtigt for sammenhængen i børnenes tilværelse, at der foregår </P>  \r\n\r\n<P>et tæt samspil mellem deres forældre, pædagoger eller eventuelt </P>  \r\n\r\n<P>dagplejemoderen. </P>  \r\n\r\n<P>Den daglige kontakt med forældre og pædagoger/ dagplejemoderen ved </P>  \r\n\r\n<P>aflevering og afhentning af børnene og kontakten ved </P>  \r\n\r\n<P>forældrearrangementer er naturligvis særdeles vigtig. Men der er </P>  \r\n\r\n<P>herudover behov for, at forældrene får en formaliseret indflydelse </P>  \r\n\r\n<P>på daginstitutionens drift, som rækker ud over de nuværende </P>  \r\n\r\n<P>forældreråds høringsrettigheder. </P>  \r\n\r\n<P>Omfanget af de fremtidige forældreråds indflydelse er nøje beskrevet </P>  \r\n\r\n<P>i beslutningsforslagets pkt. II, 1 a-e. </P>  \r\n\r\n<P>Det har været overvejet at give forældrerådene en indstillingsret ved </P>  \r\n\r\n<P>afskedigelse af personale. </P>  \r\n\r\n<P>Forslagsstillerne er veget tilbage herfor - efter anbefaling fra de </P>  \r\n\r\n<P>berørte faglige organisationer og forældresammenslutningen FOLA - </P>  \r\n\r\n<P>for at undgå at give forældrerådene en arbejdsgiverlignende rolle. </P>  \r\n\r\n<P>Forældreindflydelsen i de selvejende institutioner foreslås ikke </P>  \r\n\r\n<P>udvidet i forhold til de gældende regler. Såfremt </P>  \r\n\r\n<P>forældrerepræsentanterne fik bestemmende indflydelse i de </P>  \r\n\r\n<P>selvejende institutioners bestyrelse, ville der være risiko for, </P>  \r\n\r\n<P>at den særlige idee, som den selvejende institution er bygget op </P>  \r\n\r\n<P>omkring, ikke kan fastholdes. </P>  \r\n\r\n<P>Med henblik på at koordinere forældrearbejdet på daginstitutions/ </P>  \r\n\r\n<P>dagplejeområdet i den enkelte kommune foreslås et forældrenævn, </P>  \r\n\r\n<P>som består af repræsentanter for forældrerådene fra de selvejende </P>  \r\n\r\n<P>institutioners bestyrelse og repræsentanter for forældrene i den </P>  \r\n\r\n<P>kommunale dagpleje. </P>  \r\n\r\n<P>Ved fastsættelse af valgregler for forældrenævnene må der tilsikres </P>  \r\n\r\n<P>såvel en geografisk bredde samt bredde med henblik på </P>  \r\n\r\n<P>repræsentation fra alle institutionstyper. </P>  \r\n\r\n<P>Forslagsstillerne lægger afgørende vægt på, at kommunerne fører en </P>  \r\n\r\n<P>sammenhængende børnepasningspolitik. Derfor foreslås, at der i </P>  \r\n\r\n<P>alle kommuner skal oprettes et udvalg for daginstitution og </P>  \r\n\r\n<P>kommunal dagpleje med en sammensætning som angivet i </P>  \r\n\r\n<P>beslutningsforslaget under pkt. II, 3. </P>  \r\n\r\n<P>Derved sikres forældre, pædagoger og dagplejemødre en indflydelse på </P>  \r\n\r\n<P>planlægningen og udviklingen af daginstitutions/ dagplejeområdet, </P>  \r\n\r\n<P>indretning af daginstitutioner, budgetlægning, pædagogisk </P>  \r\n\r\n<P>vejledning, retningslinier for visitation samt på tilsynet med den </P>  \r\n\r\n<P>daglige drift af daginstitutioner og den kommunale dagpleje. </P>  \r\n\r\n<P>Ved fastsættelse af valgregler for udvalget for daginstitutioner og </P>  \r\n\r\n<P>kommunal dagpleje er det vigtigt, at der tilstræbes såvel en </P>  \r\n\r\n<P>geografisk bredde som bredde med hensyn til repræsentation fra </P>  \r\n\r\n<P>forskellige institutionstyper og personalegrupper. </P>  \r\n\r\n<P>Forslagsstillerne er overbeviste om, at den reelle indflydelse, som </P>  \r\n\r\n<P>beslutningsforslaget vil give forældrene, vil øge forældrenes </P>  \r\n\r\n<P>engagement i forløbet af børnenes hverdag på institution eller i </P>  \r\n\r\n<P>dagplejen. </P>  \r\n\r\n<P>Med henblik på at sikre forældrene en tilstrækkelig viden om </P>  \r\n\r\n<P>bredderne på daginstitutionsområdet samt deres </P>  \r\n\r\n<P>indflydelsesmuligheder bør der etableres kursusvirksomhed for </P>  \r\n\r\n<P>forældrerepræsentanter. </P>  \r\n\r\n<P>De gældende forældreindflydelsesregler findes i Socialstyrelsens </P>  \r\n\r\n<P>cirkulæreskrivelse 693 af 16. juni 1980 samt i Socialstyrelsens </P>  \r\n\r\n<P>cirkulæreskrivelse nr. 3 af 31. marts 1981. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00081"
        },
        {
            "displayName": "Entydig dokumentidentifikation",
            "displayValue": "CL005018"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "81"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}