{
    "id": 84773,
    "title": "Skrivelse til samtlige statsamter, herunder Københavns Overpræsidium om samvær ",
    "documentTypeId": "210",
    "isSagsforlobPeriodValid": false,
    "shortName": "CIS nr 11195 af 23/04/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse til samtlige statsamter, herunder  \r\n\r\n Københavns Overpræsidium om samvær </H1>  \r\n\r\n<P></P>  \r\n\r\n<BR>  \r\n\r\n<P>Som bekendt trådte lov om forældremyndighed og samvær i kraft den 1.  \r\n\r\n januar 1996. I den forbindelse blev der udstedt en bekendtgørelse om  \r\n\r\n forældremyndighed og samvær (bekendtgørelse nr. 994 af 14. december 1995)  \r\n\r\n samt en vejledning (Civilretsdirektoratets vejledning om forældremyndighed og  \r\n\r\n samvær nr. 214 af 20. december 1995). </P>  \r\n\r\n<P>Civilretsdirektoratet har siden på Skarrildhuskurset i oktober 1996  \r\n\r\n redegjort for praksis. Der henvises til beretningen, pkt. D.3. Endelig har  \r\n\r\n Civilretsdirektoratet ved nyhedsbrev af 13. februar 1997 udsendt  \r\n\r\n justitsministerens svar til Retsudvalget på spørgsmål 53 og 54 vedrørende  \r\n\r\n administrativ praksis i relation til den nye lov om forældremyndighed og  \r\n\r\n samvær. </P>  \r\n\r\n<P>På baggrund af indvundne erfaringer med den nye lov skal vi nu henlede  \r\n\r\n statsamternes opmærksom på følgende forhold: </P>  \r\n\r\n<P CLASS=PUNKT> <B>1.</B> Børnesagkyndig rådgivning </P>  \r\n\r\n<P>Det fremgår af § 28 i lov om forældremyndighed og samvær, at statsamterne  \r\n\r\n skal tilbyde børnesagkyndig rådgivning til både forældre og børn. Dette er  \r\n\r\n nærmere uddybet i Civilretsdirektoratets vejledning om forældremyndighed og  \r\n\r\n samvær, hvor det anføres, at rådgivningstilbuddet skal fremsættes over for  \r\n\r\n både voksne og børn, idet det således bør sikres, at barnet - hvis muligt -  \r\n\r\n inddrages i rådgivningen. Rådgivning skal ifølge vejledningen finde sted blot  \r\n\r\n en af forældrene eller barnet har taget imod tilbuddet. Det er  \r\n\r\n Civilretsdirektoratets opfattelse, at selv forholdsvis små børn kan have  \r\n\r\n behov for rådgivning. </P>  \r\n\r\n<P CLASS=PUNKT> <B>2.</B> Midlertidigt samvær </P>  \r\n\r\n<P>Behandler statsamtet en sag, hvor der er tvist om  \r\n\r\n forældremyndighedsspørgsmålet, f.eks. i forbindelse med en ansøgning om fri  \r\n\r\n proces, bør statsamtet vejlede den pågældende part om muligheden for et  \r\n\r\n midlertidigt samvær, jf. lovens § 26. Som anført i vejledningen s. 4 må  \r\n\r\n omfanget af et midlertidigt samvær under en verserende forældremyndighedssag  \r\n\r\n fastlægges i lyset af, at det er meningen, at barnet skal bevare kontakten  \r\n\r\n med begge forældre under forældremyndighedstvisten. Der vil således kunne  \r\n\r\n fastsættes samvær ud over det, der i øvrigt ville være muligt inden for  \r\n\r\n rammerne af sædvanlig praksis for fastsættelse af samvær. </P>  \r\n\r\n<P>Såfremt en sag om etablering af samvær trækker ud, bør statsamtet af egen  \r\n\r\n drift henlede ansøgerens opmærksomhed på mulighederne for at få midlertidigt  \r\n\r\n samvær. </P>  \r\n\r\n<P>Civilretsdirektoratet vil i den forbindelse snarest mulig foretage en  \r\n\r\n revision af pjecen &quot;Med barnet i centrum&quot; og indføje oplysninger om  \r\n\r\n mulighederne for at få midlertidigt samvær. </P>  \r\n\r\n<P>De nærmere regler for fastsættelse af midlertidigt samvær er i øvrigt  \r\n\r\n gennemgået i vejledningen s. 4 samt i Skarrildhusberetningen 1996 s. 48f.  \r\n\r\n</P>  \r\n\r\n<P CLASS=PUNKT> <B>3.</B> Udvidet samvær </P>  \r\n\r\n<P>For så vidt angår førstegangsfastsættelse af samvær, hvor forældrene efter  \r\n\r\n aftale hidtil har udøvet en deleordning eller en meget vid besøgsordning,  \r\n\r\n skal vi henlede statsamternes opmærksomhed på § 17 stk. 2 i lov om  \r\n\r\n forældremyndighed og samvær, hvoraf det fremgår, at statsamterne kan ændre en  \r\n\r\n aftale om samvær, hvis ændringen er bedst for barnet, navnlig på grund af  \r\n\r\n forandrede forhold, se endvidere vejledningen s. 3. </P>  \r\n\r\n<P>Det er på den baggrund Civilretsdirektoratets opfattelse, at statsamterne  \r\n\r\n ved fastsættelse af samværets omfang skal tage hensyn til omfanget af den  \r\n\r\n hidtidige kontakt mellem barnet og den samværsberettigede. Dette vil normalt  \r\n\r\n betyde, at der skal fastsættes samvær i - ofte betydeligt - videre omfang end  \r\n\r\n efter statsamternes og Civilretsdirektoratets sædvanlige retningslinier. Det  \r\n\r\n er imidlertid fortsat direktoratets opfattelse, at loven om forældremyndighed  \r\n\r\n og samvær ikke indeholder hjemmel til at fastsætte egentlige deleordninger.  \r\n\r\n Spørgsmålet herom er for tiden under overvejelse hos Folketingets Ombudsmand.  \r\n\r\n Statsamterne vil blive orienteret, når ombudsmandens afgørelse foreligger.  \r\n\r\n</P>  \r\n\r\n<P CLASS=PUNKT> <B>4.</B> Hverdagssamvær </P>  \r\n\r\n<P>Som anført i Skarrildhusberetningen 1991 pkt. D.3. er det direktoratets  \r\n\r\n holdning, at en ansøgning om hverdagssamvær som udgangspunkt bør imødekommes.  \r\n\r\n Direktoratet skal anmode om, at statsamterne ved fastsættelse af  \r\n\r\n hverdagssamvær for fremtiden overvejer særskilt, om det vil være bedst for  \r\n\r\n barnet, at samværet fastsættes med overnatning. </P>  \r\n\r\n<P CLASS=PUNKT> <B>5.</B> Erstatningssamvær </P>  \r\n\r\n<P>Med hensyn til spørgsmålet om fastsættelse af samvær som følge af mistet  \r\n\r\n samvær (erstatningssamvær) på grund af sygdom hos barnet, bør statsamtet  \r\n\r\n efter en konkret vurdering af, hvad der er bedst for barnet, fastsætte helt  \r\n\r\n eller delvist erstatningssamvær. </P>  \r\n\r\n<P>Hvis samvær bortfalder som følge af chikane, bør der fremover i  \r\n\r\n almindelighed fastsættes helt eller delvist erstatningssamvær, medmindre  \r\n\r\n hensynet til barnet taler imod. </P>  \r\n\r\n<P CLASS=PUNKT> <B>6.</B> Langvarig adskillelse </P>  \r\n\r\n<P>Sabotage fra den, som barnet bor hos, bør i øvrigt tillægges betydelig  \r\n\r\n vægt ved vurderingen af, om samvær bør afslås eller ophæves som følge af lang  \r\n\r\n tids manglende kontakt, jf. vejledningen s. 3, hvoraf det fremgår, at der  \r\n\r\n skal lægges vægt på årsagen til den langvarige adskillelse. </P>  \r\n\r\n<P CLASS=PUNKT> <B>7.</B> Begrundelse </P>  \r\n\r\n<P>Det følger af grundsætningen om, at der altid skal foretages en konkret  \r\n\r\n vurdering i samværssager, at afgørelserne skal begrundes individuelt. Det  \r\n\r\n skal derfor fremgå af afgørelsen, hvilke hensyn der har været bestemmende i  \r\n\r\n sagen, således at der ikke alene henvises til &quot;fast praksis&quot; eller  \r\n\r\n &quot;retningslinier&quot;. </P>  \r\n\r\n<P CLASS=PUNKT> <B>8.</B> Retsbogsudskrift </P>  \r\n\r\n<P>Ifølge Civilretsdirektoratets vejledning nr. 214 af 20. december 1995 pkt.  \r\n\r\n 3 sidste afsnit bør statsamtet være en part i en samværssag behjælpelig med  \r\n\r\n at anmode retten om en udskrift af eventuelle aftaler eller tilkendegivelser  \r\n\r\n om samværet, som er nedskrevet af retten under en retssag om  \r\n\r\n forældremyndighed. På given foranledning henledes statsamternes opmærksomhed  \r\n\r\n på ny herpå. </P>  \r\n\r\n<P>Med venlig hilsen </P>  \r\n\r\n<P> <I>Civilretsdirektoratet</I>  </P>  \r\n\r\n<P>William Rentzmann </P>  \r\n\r\n<P>/Jonna Waage </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19971119510"
        },
        {
            "displayName": "Entydig dokumentidentifikation",
            "displayValue": "CM044211"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/06/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11195"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "23/04/1997"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Civilretsdirektoratet"
        },
        {
            "displayName": "Ressortministeriets journalnummer",
            "displayValue": "1997-4019-107"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}