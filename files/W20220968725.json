{
    "id": 232104,
    "title": "Ligebehandlingsnævnets afgørelse om handicap - uanset handicap - kompetence",
    "documentTypeId": "240",
    "isSagsforlobPeriodValid": true,
    "shortName": "KEN nr 9687 af 18/05/2022",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om handicap - uanset handicap - kompetence</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.nr.</span> <span class=\"Bold\">21-22708</span></p>\r\n   <p class=\"TekstGenerel\">En mand, der er ordblind, klagede til Ligebehandlingsnævnet. Han mente, at han var blevet udsat for forskelsbehandling pga. sit handicap ifm. udformningen af Rigsarkivets hjemmeside, og fordi Rigsarkivet tog vederlag for sin bistand.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde vægt på, at muligheden for opkrævning af vederlag var reguleret ved lov, og at udformningen af hjemmesiden angik webtilgængelighed. Nævnet vurderede derfor, at klagerne ikke kunne behandles af nævnet.</p>\r\n</div>\r\n<p>Klagen angår påstået forskelsbehandling på grund af handicap i forbindelse med udformningen af indklagedes hjemmeside, og i forbindelse med opkrævning af vederlag for bistand.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Ligebehandlingsnævnet kan ikke behandle klagen.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Klager, der er ordblind, har oplyst, at han ikke har samme mulighed for at gennemgå de søgeresultater, der fremkommer ved en søgning på Rigsarkivets hjemmeside.</p>\r\n<p>\r\n</p>\r\n<p>Klager har endvidere oplyst, at det koster det 750 kr. pr. påbegyndt time at få bistand til gennemgang af materiale fra Rigsarkivets medarbejdere.</p>\r\n<p>\r\n</p>\r\n<p>Klagen blev modtaget i Ligebehandlingsnævnet den 21. maj 2021</p>\r\n<p>\r\n</p>\r\n<p>Klager fremsatte i klagen en påstand om betaling af en godtgørelse på 5000 kr.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager</span> gør gældende, at han er blevet udsat for forskelsbehandling på grund af handicap.</p>\r\n<p>\r\n</p>\r\n<p>Klager har ikke samme mulighed for at gennemgå de søgeresultater, der fremkommer ved en søgning på Rigsarkivets hjemmeside, fordi han er ordblind.</p>\r\n<p>\r\n</p>\r\n<p>Derudover koster det 750 kr. pr. påbegyndt time at få bistand til gennemgang af materiale fra Rigsarkivets medarbejdere.</p>\r\n<p>\r\n</p>\r\n<p>Klager ønsker, at han skal fritages for at betale. Han vil gerne kunne benytte sig af Rigsarkivets hjælp og på den måde få adgang til materialet på lige fod med andre uden handicap i form af ordblindhed.</p>\r\n<p>\r\n</p>\r\n<p>Klager ønsker desuden ligestilling i forhold til søgningsmaterialet på Rigsarkivets hjemmeside.</p>\r\n<p>\r\n</p>\r\n<p>Som følge heraf ønsker klager en godtgørelse på 5.000 kr.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Ligebehandlingsnævnet behandler klager over forskelsbehandling på grund af handicap uden for arbejdsmarkedet efter lov om forbud mod forskelsbehandling på grund af handicap (handicapdiskriminationsloven).</p>\r\n<p>\r\n</p>\r\n<p>\r\n   <span class=\"Underline\">Opkrævning af vederlag</span>\r\n</p>\r\n<p>\r\n</p>\r\n<p>Det fremgår af forarbejderne til lov om forbud mod forskelsbehandling på grund af handicap, at loven ikke vedrører det materielle indhold i afgørelser truffet af offentlige forvaltningsmyndigheder eller i love vedtaget af Folketinget.</p>\r\n<p>\r\n</p>\r\n<p>Efter det oplyste mener klager, at han er blevet udsat for forskelsbehandling på grund af handicap i forbindelse med, at Rigsarkivet kan opkræve vederlag for bistand til gennemgang af materiale.</p>\r\n<p>\r\n</p>\r\n<p>Det følger af reglerne i arkivloven, at Rigsarkivet kan opkræve vederlag for sin bistand.</p>\r\n<p>\r\n</p>\r\n<p>Da Rigsarkivets mulighed for at opkræve vederlag er reguleret i arkivloven, er det nævnets vurdering, at klagen falder uden for anvendelsesområdet for lov om forskelsbehandling på grund af handicap.</p>\r\n<p>\r\n</p>\r\n<p>Ligebehandlingsnævnet kan derfor ikke behandle denne del af klagen.</p>\r\n<p>\r\n</p>\r\n<p>\r\n   <span class=\"Underline\">Udformningen af indklagedes hjemmeside</span>\r\n</p>\r\n<p>\r\n</p>\r\n<p>Efter det oplyste mener klager, at han er blevet udsat for forskelsbehandling på grund af handicap i forbindelse med udformningen af indklagedes hjemmeside.</p>\r\n<p>\r\n</p>\r\n<p>Handicapdiskriminationsloven indebærer ikke en pligt til tilgængelighed.</p>\r\n<p>\r\n</p>\r\n<p>Det fremgår af forarbejderne til handicapdiskriminationsloven, at der ikke med loven bliver stillet yderligere krav til tilgængelighed, end hvad der til enhver tid gælder efter anden lovgivning. Det fremgår endvidere af forarbejderne, at det forhold, at en privat eller offentlig virksomhed ikke lever op til reglerne om tilgængelighed m.v., skal behandles i den pågældende sektors regelsæt. En klage over manglende overholdelse af reglerne om tilgængelighed m.v. må indgives til de klageinstanser, der måtte være i den pågældende sektor.</p>\r\n<p>\r\n</p>\r\n<p>Webtilgængelighed er reguleret af lov om tilgængelighed af offentlige organers websteder og mobilapplikationer, der trådte i kraft den 23. september 2018 (lov nr. 692 af 8. juni 2018). Loven finder anvendelse fra den 23. september 2020 på offentlige organers websteder, der er offentliggjort før lovens ikrafttræden. Digitaliseringsstyrelsen fører tilsyn med offentlige organers overholdelse af loven.</p>\r\n<p>\r\n</p>\r\n<p>Nævnet vurderer på den baggrund, at nævnet heller ikke kan behandle denne del af klagen.</p>\r\n<p>\r\n</p>\r\n<p>Det bemærkes, at nævnet efter indholdet af klagen sammenholdt med oplysningerne i sagen ikke har fundet anledning til at foretage partshøring af indklagede.</p>\r\n<p>\r\n</p>\r\n<p>\r\n   <span class=\"Bold\">Retsregler</span>\r\n</p>\r\n<p>\r\n</p>\r\n<p>Afgørelsen er truffet efter følgende bestemmelser:</p>\r\n<p>\r\n</p>\r\n<p>Lov om Ligebehandlingsnævnet</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 1, stk. 1, og stk. 6, om nævnets kompetence</p>\r\n<p class=\"Liste1\">\r\n   <span class=\"Liste1Nr\">•</span> § 9, stk. 1, om klagebehandling</p>\r\n<p class=\"Liste1\">\r\n   <span class=\"Liste1Nr\">•</span> § 12, stk. 1, om klagebehandling</p>\r\n<p>\r\n</p>\r\n<p>Handicapdiskriminationsloven</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 2, om lovens anvendelsesområde</p>\r\n<p class=\"Liste1\">\r\n   <span class=\"Liste1Nr\">•</span> § 3, om lovens anvendelsesområde</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/06/2022"
        },
        {
            "displayName": "Accession",
            "displayValue": "W20220968725"
        },
        {
            "displayName": "Entydig dokumentidentifikation",
            "displayValue": "CY001037"
        },
        {
            "displayName": "Dato for indlæggelse",
            "displayValue": "24/06/2022"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9687"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "18/05/2022"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "21-22708"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}