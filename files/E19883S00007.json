{
    "id": 118235,
    "title": "SELSKABSBESKATNING 1988   AFSNIT SG - SKATTEGODTGØRELSE ",
    "documentTypeId": "1490",
    "isSagsforlobPeriodValid": true,
    "shortName": "STV nr 20016 af 01/01/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afsnit SG - Skattegodtgørelse </H1>  \r\n\r\n<P></P>  \r\n\r\n<P>Reglerne om skattegodtgørelse, som er indført ved lov nr.404 af 20. august  \r\n\r\n 1976, og som er ændret ved lov nr.264 af 27. maj 1981 og lov nr.244 af 9.  \r\n\r\n juni 1982, har til hensigt delvis at lempe den dobbeltbeskatning af  \r\n\r\n selskabsindkomst, der fremkommer ved, at indkomsten undergives beskatning  \r\n\r\n såvel hos selskabet som hos aktionærerne. Selskabsindkomsten beskattes først  \r\n\r\n fuldt ud hos selskabet, og når der af selskabsindkomsten udloddes udbytte til  \r\n\r\n aktionærerne, beskattes disse af samme indkomst. </P>  \r\n\r\n<P>Lempelsen opnås i princippet ved, at en del af den skat, som er afkrævet  \r\n\r\n selskabet af dets indkomst, godtgøres aktionæren gennem nedsættelse af dennes  \r\n\r\n skattebetaling med godtgørelsesbeløbet. </P>  \r\n\r\n<P>Skattegodtgørelsen tilkommer udbyttemodtageren uden hensyn til, om det er  \r\n\r\n skattepligtige eller skattefri indtægter i selskabet, der anvendes til  \r\n\r\n udbyttebetalingen, og den skal af udbyttemodtageren medregnes ved opgørelsen  \r\n\r\n af såvel dennes skattepligtige indkomst som kapitalindkomsten i det  \r\n\r\n indkomstår, hvori udbyttet er skattepligtigt, jfr. LL § 16 A, stk.1.  \r\n\r\n Godtgørelsen modregnes i den skat, der pålignes udbyttemodtageren af  \r\n\r\n indkomsten for det pågældende skatteår. I det omfang godtgørelsesbeløbet ikke  \r\n\r\n kan anvendes til modregning, udbetales det kontant. Se Skd.cirk. nr.37 af  \r\n\r\n 10.2.1977 om lempelse af dobbeltbeskatningen af udloddede selskabsindkomster.  \r\n\r\n</P>  \r\n\r\n<P>Udbytte, hvortil der er knyttet skattegodtgørelse </P>  \r\n\r\n<P>Udbytter, hvortil der er knyttet skattegodtgørelse, er ikke alene det ved  \r\n\r\n en generalforsamling deklarerede udbytte, men omfatter tillige: </P>  \r\n\r\n<P>Maskeret udbytte - skattegodtgørelsen skal i dette tilfælde medregnes i  \r\n\r\n udbyttemodtagerens kapitalindkomst og skattepligtige indkomst for det  \r\n\r\n indkomstår, for hvilket ligningsmyndighederne har statueret, at et sådant  \r\n\r\n udbytte foreligger. </P>  \r\n\r\n<P>Udbytte, der deklareres inden påbegyndelsen af likvidation, selv om  \r\n\r\n likvidationen afsluttes inden for samme år. </P>  \r\n\r\n<P>Likvidationsprovenu i det år, der ligger forud for selskabets endelige  \r\n\r\n opløsning, medmindre der opnås dispensation efter bestemmelsen i LOSI § 17,  \r\n\r\n stk.3. </P>  \r\n\r\n<P>Udlodninger, som hidrører fra nedsættelse af aktiekapital uden for  \r\n\r\n likvidationstilfælde, salgssummer for aktier, andelsbeviser og lignende  \r\n\r\n værdipapirer, der afhændes til det selskab, som har udstedt dem, samt  \r\n\r\n salgssummer ved disse aktieafståelser til holdingselskaber, medmindre der er  \r\n\r\n givet dispensation efter bestemmelsen i LL § 16 A, stk.2, eller § 16 B,  \r\n\r\n stk.6. Vedr. aktiesalg til holdingselskaber henvises til skd. cirk. af 13.maj  \r\n\r\n 1985, pkt.6. </P>  \r\n\r\n<P>Skattegodtgørelse er knyttet til ovennævnte udbytter, </P>  \r\n\r\n<P>1) der udloddes af de i SSL § 1, stk.1, nr.1 og 2, nævnte aktieselskaber  \r\n\r\n og andre selskaber. </P>  \r\n\r\n<P>Godtgørelsen beregnes som 25% af udbyttet, der udloddes, jfr. SSL § 17 A,  \r\n\r\n stk.1. </P>  \r\n\r\n<P>2) der udloddes af certifikatudstedende, udloddende  \r\n\r\n investeringsforeninger, der er omfattet af SSL § 1, stk.1, nr.6. </P>  \r\n\r\n<P>Godtgørelsen beregnes som 25% af den del af de udloddede beløb, som  \r\n\r\n hidrører fra modtagne aktieudbytter m.v., jfr. SSL § 17 A, stk.2. </P>  \r\n\r\n<P>Den procentdel af udlodningen fra de nævnte investeringsforeninger, som  \r\n\r\n anses at hidrøre fra aktieudbytter m.v., beregnes således: </P>  \r\n\r\n<PRE>  \r\n\r\n             Foreningens samlede aktieudbytteindtægt x 100  \r\n\r\n             ---------------------------------------------  \r\n\r\n                   Foreningens samlede udlodning  \r\n\r\n</PRE>  \r\n\r\n<P>Herved bliver udlodningen i videst muligt omfang betragtet som hidrørende  \r\n\r\n fra udbyttet, jfr. Skd.63.354. </P>  \r\n\r\n<P>Den procentdel af udlodningen, som anses at hidrøre fra aktieudbytter  \r\n\r\n m.v., kan højst andrage 100. </P>  \r\n\r\n<P>Den skattegodtgørelse, som det enkelte medlem er berettiget til, beregnes  \r\n\r\n herefter ved at gange foranstående procentdel af det fra foreningen udloddede  \r\n\r\n beløb med den i lovbestemmelsen anførte skattegodtgørelsesprocent på 25, idet  \r\n\r\n den herefter fremkomne procent dog afrundes til et helt tal, således at  \r\n\r\n brøkdele under 1/2 bortkastes, medens brøkdele på 1/2 og derover oprundes.  \r\n\r\n</P>  \r\n\r\n<P>Foranstående retningslinier fremgår af en af ligningsrådet fastsat  \r\n\r\n anvisning om skattegodtgørelse til medlemmer af certifikatudstedende,  \r\n\r\n udloddende investeringsforeninger, der er omfattet af SSL § 1, stk.1, nr.6,  \r\n\r\n jfr. SD.medd., for 1988. </P>  \r\n\r\n<P>3) der tilskrives kontiene hos medlemmer af kontoførende  \r\n\r\n investeringsforeninger omfattet af lovbekendtgørelse nr.654 af 8.okt. 1987 om  \r\n\r\n beskatning af medlemmer af investeringsforeninger. </P>  \r\n\r\n<P>Godtgørelsen beregnes som 25% af den del af det tilskrevne beløb, som  \r\n\r\n hidrører fra andel i aktieudbytte m.v. </P>  \r\n\r\n<P>Udbytte fra selskaber, foreninger m.v., der ikke falder ind under 1., 2.  \r\n\r\n eller 3., berettiger ikke til skattegodtgørelse. </P>  \r\n\r\n<P>Udbytte fra selskaber, der er undtaget fra skattepligt i henhold til SSL §  \r\n\r\n 3, stk.1, berettiger ikke til skattegodtgørelse, Skd.44.41. </P>  \r\n\r\n<P>Udbyttemodtagere, der er omfattet af godtgørelsesordningen </P>  \r\n\r\n<P>Som udgangspunkt er det kun udbyttemodtagere, der er fuldt skattepligtige  \r\n\r\n her til landet af det modtagne udbytte, der kan opnå skattegodtgørelse, jfr.  \r\n\r\n SSL § 17 A, stk.1. </P>  \r\n\r\n<P>Hvis udbyttemodtageren er en af de i SSL § 1, stk.1, nr.3a eller 4, nævnte  \r\n\r\n foreninger, indrømmes ikke skattegodtgørelse, Skd.50.185. </P>  \r\n\r\n<P>Udbyttemodtagere, der er omfattet af SSL § 1, stk.1, nr.6, hvilket bl.a.  \r\n\r\n normalt vil være tilfældet for certifikatudstedende, udloddende  \r\n\r\n investeringsforeninger, indrømmes ikke skattegodtgørelse, medmindre udbyttet  \r\n\r\n betragtes som en erhvervsmæssig indtægt. </P>  \r\n\r\n<P>Investeringsforeninger, der er skattepligtige efter SSL § 1, stk.1, nr.5a,  \r\n\r\n som certifikatudstedende, akkumulerende investeringsforeninger, har ret til  \r\n\r\n skattegodtgørelse, da de er skattepligtige af det modtagne udbytte. Det samme  \r\n\r\n gælder for de certifikatudstedende, udloddende investeringsforeninger, der er  \r\n\r\n omfattet af SSL § 1, stk.1, nr.2. </P>  \r\n\r\n<P>Fonde, foreninger og institutter m.v., der efter fondsbeskatningsloven er  \r\n\r\n skattepligtige af udbytter fra selskaber omfattet af SSL § 1, stk.1, nr.1 og  \r\n\r\n 2, er berettiget til skattegodtgørelse på 25 pct., jfr. FBL § 12. </P>  \r\n\r\n<P>Udbyttemodtagere, herunder selskaber, foreninger m.v., der alene er  \r\n\r\n begrænset skattepligtige her til landet af det modtagne udbytte, kan ikke  \r\n\r\n opnå skattegodtgørelse, da skattepligten er begrænset til den tilbageholdte  \r\n\r\n udbytteskat på 30%. Undtagelse herfra gælder dog i tilfælde, hvor  \r\n\r\n udbyttemodtageren er berettiget til skattegodtgørelse i henhold til en med en  \r\n\r\n fremmed stat, Færøerne eller Grønland indgået dobbeltbeskatningsoverenskomst.  \r\n\r\n</P>  \r\n\r\n<P>Vedrørende beskatning af eventuel skattegodtgørelse til udbyttemodtagere,  \r\n\r\n der ikke er fuldt skattepligtige her til landet af det modtagne udbytte,  \r\n\r\n henvises til SSL § 2, stk.1, litra d - der er omtalt under SA 2.6.1 - og KL §  \r\n\r\n 2, stk.1, litra g. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19883S00007"
        },
        {
            "displayName": "Entydig dokumentidentifikation",
            "displayValue": "AN007193"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1988"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}