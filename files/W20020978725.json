{
    "id": 114580,
    "title": "Konkrete afgørelser vedr. § 1, stk. 3 fra ÅB 2002 I",
    "documentTypeId": "240",
    "isSagsforlobPeriodValid": true,
    "shortName": "KEN nr 9787 af 02/05/2002",
    "documentHtml": "<div class=\"bjelke\">Den fulde tekst</div><p class=\"Titel2\">Konkrete afgørelser vedr. § 1, stk. 3 fra ÅB 2002 I</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Fra ÅB 2002:</div>\r\n        </p>\r\n        <p class=\"Tekst2\">\r\n          <div>Den danske stat betaler i medfør af offererstatningslovens § 1 erstatning i anledning af voldshandlinger, der er begået i Danmark. Det er uden betydning, om skadevolderen og skadelidte er dansker eller udlænding. Endvidere kan nævnet i medfør af offererstatningslovens § 1, stk. 3, 1. pkt., i særlige tilfælde betale erstatning for handlinger uden for Danmark, hvis skadelidte har bopæl i Danmark, har dansk indfødsret eller på gerningstidspunktet gjorde tjeneste for udsendt dansk udenrigs-repræsentation. Erstatning kan ligeledes betales, når handlingerne er begået mod skadelidte med bopæl i Danmark under dennes erhvervsudøvelse uden for den danske stat, jf. bestemmelsen i § 1, stk. 3, 2. pkt. Der er i sådanne tilfælde tale om en såkaldt “billighedserstatning”, og bestemmelsen anvendes årligt i relativt få tilfælde.</div>\r\n        </p>\r\n        <p class=\"Tekst2\">\r\n          <div><span class=\"Bold\">Fra ÅB 2003:</span></div>\r\n        </p>\r\n        <p class=\"Tekst2\">\r\n          <div>Er der tale om tilskadekomst i forbindelse med almindelige turistrejser i udlandet giver offererstatningslovens § 1, stk. 1, ikke mulighed for at betale erstatning. I dette tilfælde må man sikre sig ved tegning af rejseforsikring. Er nævnet bekendt med, at der eksisterer en ordning svarende til den danske offererstatningsordning i det land, hvor skaden er sket, oplyser nævnet tillige ansøgeren om navn og adresse på den kompetente myndighed i det pågældende land. Sker tilskadekomsten ved en straffelovsovertrædelse i et lukket dansk miljø, f.eks. i forbindelse med et lejrskoleophold, har nævnet dog i visse tilfælde anset tilskadekomsten for omfattet af offererstatningsloven.</div>\r\n        </p>\r\n      </div>\r\n      <p class=\"Tekst\">Nævnet afslog i sagen, (N.j.nr. 2493/2001), en ansøgning om erstatning om godtgørelse fra en 55-årig skibskok, der sammen med andre besætningsmedlemmer, i oktober 1999 i en by i Rumænien om aftenen efter besøg på en spiserestaurant var blevet overfaldet. Det fremgik af sagen, at ansøgeren var ansat som kok af et dansk rederi, der bl.a. ejede den bugserbåd, som kokken befandt sig på, og som havde haft til opgave at skulle slæbe et containerskib til Holland. Skipperen havde den pågældende aften besluttet, at besætningen til en afveksling skulle spise på en restaurant i byen og ikke på bugserbåden.</p>\r\n      <p class=\"Tekst\">Ansøgerens advokat havde bl.a. anført, at der var tale om et ekstraordinært besøg på restauranten arrangeret af arbejdsgiveren og således måtte anses for værende en del af ansøgers erhvervsudøvelse.</p>\r\n      <p class=\"Tekst\">Den Sociale Ankestyrelse kunne ikke anerkende tilskadekomsten som en arbejdsskade, da ansøgeren på skadestidspunktet ikke gjorde tjeneste på et dansk indregistreret skib – skibet var registeret under Panamaflag – og rederen havde derfor ingen sikringspligt. Ankestyrelsen havde tilføjet, at man ikke ved afslaget havde taget stilling til, om den indtrufne skade i øvrigt var sket under arbejde for arbejdsgiveren.</p>\r\n      <p class=\"Tekst\">Nævnet begrundede sit afslag efter offererstatningslovens § 1, stk. 3, 1. pkt., med, at der i ansøgerens tilfælde ikke forelå sådanne særlige omstændigheder, at bestemmelsen, der ifølge forarbejderne hertil er tiltænkt et snævert anvendelsesområde, kunne finde anvendelse.</p>\r\n      <p class=\"Tekst\">For så vidt angår afslaget efter offererstatningslovens § 1, stk. 3, 2. pkt., henviste nævnet til forarbejderne, hvorefter bestemmelsen kun tager sigte på personer, der udsættes for vold under (korterevarende) erhvervsudøvelse i udlandet under omstændigheder, hvor det ikke kan forventes, at de pågældende på forhånd har tegnet forsikring til dækning af skaden, f.eks. eksportchauffører. Nævnet fandt ikke, at denne bestemmelse kunne finde anvendelse, allerede fordi ansøgeren efter det foreliggende ikke sås at være kommet til skade under en korterevarende erhvervsudøvelse i udlandet. Nævnet bemærkede endelig i relation til bestemmelsen i § 1, stk. 3, 2. pkt., at nævnet ikke ved afgørelsen havde taget stilling til, om tilskadekomsten konkret kunne antages at være sket i forbindelse med arbejdet.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/01/2008"
        },
        {
            "displayName": "Accession",
            "displayValue": "W20020978725"
        },
        {
            "displayName": "Entydig dokumentidentifikation",
            "displayValue": "AA004133"
        },
        {
            "displayName": "Dato for indlæggelse",
            "displayValue": "23/01/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9787"
        },
        {
            "displayName": "År for udstedelse",
            "displayValue": "2002"
        },
        {
            "displayName": "Dato for underskrift",
            "displayValue": "02/05/2002"
        },
        {
            "displayName": "Administrerende myndighed",
            "displayValue": "Civilstyrelsen"
        },
        {
            "displayName": "Ressortministeriets journalnummer",
            "displayValue": "2493/2001"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}