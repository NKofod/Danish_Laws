{
    "id": 82305,
    "title": "Regulativ vedrørende indflytning i brug og vedligeholdelse af tilsyn med samt aflevering af statens tjenesteboliger ",
    "documentTypeId": "850",
    "isSagsforlobPeriodValid": false,
    "shortName": "REG nr 92 af 12/04/1960",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Regulativ vedrørende indflytning i brug og  \r\n\r\n vedligeholdelse af tilsyn med samt aflevering af statens tjenesteboliger  \r\n\r\n</H1>  \r\n\r\n<P></P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Ved tjenestebolig forstås enhver bolig, der af  \r\n\r\n staten tillægges en tjenestemand på de i lov nr. 154 af 7. juni 1958 om  \r\n\r\n lønninger og pensioner m. v. til statens tjenestemænd § 36 fastsatte vilkår,  \r\n\r\n hvad enten boligen er beliggende i en staten tilhørende ejendom eller udgør  \r\n\r\n en af staten lejet bolig. </P>  \r\n\r\n<P>Nedenstående bestemmelser omfatter foruden selve boligen tillige de til  \r\n\r\n denne hørende udhuse, vaske- og toiletrum, indkørsel, gårdsplads og have,  \r\n\r\n hegn, brønde og brandredskaber m. v. </P>  \r\n\r\n<P>For avlsgårde o. lign. kan fastsættes særlige regler. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Bidraget for tjenesteboligen indeholdes i  \r\n\r\n tjenestemandens løn så vidt muligt månedsvis forud. For en halv måned eller  \r\n\r\n større del af en måned beregnes bidraget med halvdelen af det fastsatte  \r\n\r\n månedlige beløb; for mindre dele af en måned bortfalder det. Æ ndring i  \r\n\r\n boligbidragets ansættelse kan gennemføres med 3 måneders varsel til den 1. i  \r\n\r\n en måned. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Tjenestemanden har ret til at få boligen  \r\n\r\n overdraget i god og forsvarlig stand. </P>  \r\n\r\n<P>Til konstatering heraf foretages i almindelighed i tjenestemandens  \r\n\r\n nærværelse en af styrelsen foranlediget besigtigelse. </P>  \r\n\r\n<P>Når der til en tjenestebolig efter styrelsens bestemmelse anskaffes en  \r\n\r\n synsprotokol, indføres i denne ved styrelsens foranstaltning en beskrivelse  \r\n\r\n af tjenesteboligen, ligesom der vedhæftes protokollen en grundtegning af  \r\n\r\n boligen. I protokollen indføres alt, hvad der passerer af betydning ved  \r\n\r\n synene og i øvrigt bestemmes med hensyn til boligen. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Eventuel istandsættelse af boligen ved  \r\n\r\n brugerskifte skal så vidt gørligt foretages således, at den nye bruger ikke  \r\n\r\n forhindres i at flytte ind straks efter, at den tidligere bruger er flyttet  \r\n\r\n ud. </P>  \r\n\r\n<P>Brugeren underrettes skriftligt om, når indflytning kan finde sted. </P>  \r\n\r\n<P>Umuliggør istandsættelsesarbejdet undtagelsesvis øjeblikkelig indflytning,  \r\n\r\n skal den pågældende tjenestemand snarest underrettes herom, ligesom der også  \r\n\r\n i betimelig tid skal gives tjenestemanden underretning om, når indflytning  \r\n\r\n kan finde sted. </P>  \r\n\r\n<P>Den nye bruger kan ikke uden forudgående skriftlig tilladelse fra  \r\n\r\n styrelsen få godtgjort udgifter ved ophold på hotel eller lignende eller til  \r\n\r\n leje af anden bolig, medens tjenesteboligen istandsættes. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Når en tjenestebolig skal afleveres af en  \r\n\r\n fratrædende tjenestemand eller hans bo, foretages der en besigtigelse, ved  \r\n\r\n hvilken det skal påses, at den fratrædende tjenestemand har opfyldt sine  \r\n\r\n forpligtelser i henhold til nærværende bestemmelser. </P>  \r\n\r\n<P>Er dette ikke tilfældet, må tjenestemanden eller hans bo afholde  \r\n\r\n udgifterne ved afhjælpning af forefundne mangler. Såfremt afhjælpningen ikke  \r\n\r\n er sket inden en af den tilsynsførende fastsat kortere frist, vil manglerne  \r\n\r\n blive afhjulpet af staten på den fratrædende tjenestemands eller boets  \r\n\r\n bekostning. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Brugeren er pligtig at behandle boligen  \r\n\r\n forsvarligt, jfr. § 10. </P>  \r\n\r\n<P>Er der indlagt wc, bad eller varmeanlæg, eller findes der i boligen  \r\n\r\n linoleum eller lignende gulvbelægning, bliver de for behandlingen heraf  \r\n\r\n sædvanligt gældende regler at iagttage. Afløbsrør skal holdes rene og  \r\n\r\n utilstoppede. I frostvejr skal brugeren udvise forsigtighed med vaskeafløb o.  \r\n\r\n lign., og navnlig må fritliggende vandledninger ikke udsættes for træk og  \r\n\r\n kold luft (f. eks. ledninger i bryggers, vaskehus o. lign.). Brugeren er  \r\n\r\n pligtig at finde sig i de foranstaltninger, som styrelsen måtte anse for  \r\n\r\n hensigtsmæssige for at hindre ødelæggelser ved frost. Hvor der er indlagt  \r\n\r\n vand, påhviler det brugeren, når der er fare for tilfrysning at lukke for  \r\n\r\n vandtilførslen ved hjælp af stophanen samt at åbne taphanerne, for at det i  \r\n\r\n rørene stående vand kan løbe ud. </P>  \r\n\r\n<P>Hvor vaske- og tørrerum er fælles for flere boliger, har brugerne adgang  \r\n\r\n til disse efter tur, om fornødent efter nærmere anvisning af styrelsen. </P>  \r\n\r\n<P>Gårdsplads og have skal holdes rene og i god orden. Alt affald skal samles  \r\n\r\n i beholdere, mødding eller kule. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Det er ikke uden vedkommende styrelses samtykke  \r\n\r\n tilladt brugeren </P>  \r\n\r\n<P>at foretage nogen forandring ved eller tilbygning til den ham overleverede  \r\n\r\n bolig, </P>  \r\n\r\n<P>at benytte boligen til anden brug end den, hvortil den er bestemt, </P>  \r\n\r\n<P>at opsætte skilte og opslag, </P>  \r\n\r\n<P>at fjerne antenner, radiomaster og flagstænger ved fraflytning, </P>  \r\n\r\n<P>at installere flaskegasanlæg samt oliebrændere i kakkelovne m. v., </P>  \r\n\r\n<P>at fælde træer og større buske. </P>  \r\n\r\n<P>Fremleje eller fremlån af hele boligen er ikke tilladt. Brugeren må ikke  \r\n\r\n uden den pågældende styrelses forudgående skriftlige samtykke udleje eller  \r\n\r\n udlåne en del af boligen. Af det lejebeløb, som brugeren oppebærer ved  \r\n\r\n fremleje, erlægges en fremlejeafgift på 15 pct. Med finansministeriets  \r\n\r\n samtykke kan der dispenseres fra denne bestemmelse. </P>  \r\n\r\n<P>Antenner, radiomaster og flagstænger må kun opsættes i overensstemmelse  \r\n\r\n med de af vedkommende styrelse fastsatte bestemmelser. </P>  \r\n\r\n<P>Det er forbudt at indrette opholds- eller soverum i sådanne lokaler, som  \r\n\r\n efter byggeplanen er indrettet i andre øjemed, eller hvis anvendelse hertil  \r\n\r\n vil være i strid med de gældende byggevedtægter. </P>  \r\n\r\n<P>Ved boligens fraflytning må plantninger i haven samt eventuelt af brugeren  \r\n\r\n opsatte nagelfaste genstande såsom smæklåse, sikkerhedskæder, hylder, knager  \r\n\r\n o. lign. ikke medtages. </P>  \r\n\r\n<P>I havens beplantning må ikke foretages sådanne ændringer, som væsentligt  \r\n\r\n forandrer dens karakter eller forringer dens værdi. </P>  \r\n\r\n<P>Har brugeren opsat genstande, der ikke må fjernes ved fraflytning, eller  \r\n\r\n har han med styrelsens samtykke foretaget forandring ved eller tilbygning til  \r\n\r\n boligen, tilkommer der ham ved fraflytning ikke godtgørelse for sådanne  \r\n\r\n genstande, forandringer eller tilbygninger. Styrelsen kan forlange, at den  \r\n\r\n tidligere tilstand retableres på brugerens bekostning, såfremt forbehold  \r\n\r\n herom er taget ved meddelelsen af samtykket. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Staten afholder udgiften til den ydre og indre  \r\n\r\n vedligeholdelse af boligen, jfr. dog stk. 3 og § 10. </P>  \r\n\r\n<P>Ved anskaffelse af tapeter deltager staten dog kun i udgifterne med et  \r\n\r\n beløb, svarende til prisen for tapeter i tilsvarende private lejligheder.  \r\n\r\n Ønskes tapeter anskaffet til højere pris, må brugeren afholde hele den derved  \r\n\r\n foranledigede merudgift også for så vidt angår opsætning. Den tapetpris, som  \r\n\r\n vil kunne afholdes fuldt ud af staten, ansættes til enhver tid af  \r\n\r\n finansministeriet. </P>  \r\n\r\n<P>Udgifterne til rengøring efter istandsættelse i forbindelse med  \r\n\r\n brugerskifte påhviler staten. Rengøring efter andre istandsættelsesarbejder i  \r\n\r\n boligen påhviler brugeren, der tillige besørger den rengøring, som under  \r\n\r\n arbejderne er nødvendig for, at disse kan udføres. </P>  \r\n\r\n<P>Fernisering af trægulve, oliering af linoleum og tilsvarende gulvbelægning  \r\n\r\n samt boning af parketgulve udføres og bekostes af brugeren. </P>  \r\n\r\n<P>For så vidt trappegange eller udhuse (udhusrum) er fælles for flere  \r\n\r\n tjenesteboliger eller for et offentligt kontor og en bolig, bekostes  \r\n\r\n vedligeholdelsen af staten. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Når der i boligen installeres elektrisk lys,  \r\n\r\n udføres anlægget på statens regning indtil lampestederne. </P>  \r\n\r\n<P>Lamper og belysningslegemer med tilbehør anskaffes af brugeren og opsættes  \r\n\r\n og nedtages ved dennes foranstaltning og på dennes bekostning. Lampesteder,  \r\n\r\n som i henhold til stærkstrømsregulativet skal udføres vandtætte, forsynes med  \r\n\r\n vandtæt belysningsarmatur på statens regning. </P>  \r\n\r\n<P>Gasapparater, gasstegeovne, elektriske kogeplader, kogekar, ovne og  \r\n\r\n elektriske komfurer m. v. anskaffes af brugeren. </P>  \r\n\r\n<P>I tilfælde, hvor der undtagelsesvis, f. eks. hvor gas ikke forefindes,  \r\n\r\n installeres elektrisk køkken, og tilbehøret hertil - såsom kogeplader,  \r\n\r\n komfurer, gryder, pander m. v. - betales af staten, træffes særlig aftale om  \r\n\r\n</P>  \r\n\r\n<P>en årlig afgift til forrentning og amortisation af tilbehøret. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Brugeren afholder udgifterne ved fornyelse og  \r\n\r\n reparationer af gas- og vandhaner, elektriske kontakter og afbrydere,  \r\n\r\n vandtætte belysningsarmaturer, murværk i kakkelovne og komfurer, dørgreb,  \r\n\r\n låse, nøgler samt ruder, håndvaske, badekar og badeovne, wc-skåle og  \r\n\r\n wc-sæder. Staten istandsætter dog vand- og gashaner, wc-skåle, vaskekummer,  \r\n\r\n badekar og badeovne, når brugeren kan godtgøre, at disse genstandes  \r\n\r\n forringelse ikke skyldes hans forsømmelse. </P>  \r\n\r\n<P>Fremdeles påhviler det brugeren at betale sådanne  \r\n\r\n vedligeholdelsesarbejder, som nødvendiggøres ved beskadigelse fra hans og  \r\n\r\n hans husstands side eller i øvrigt ved tilsidesættelse af de i nærværende  \r\n\r\n bestemmelser omhandlede pligter. </P>  \r\n\r\n<P>Endelig påhviler det brugeren for egen regning at tilså, beplante og  \r\n\r\n vedligeholde have, der måtte høre til tjenesteboligen, medmindre styrelsen i  \r\n\r\n særlige tilfælde træffer anden ordning. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> I huse med flere boliger samt i kontorbygninger  \r\n\r\n o. lign. varetages renholdelsen af kloaker, gård, fortov og tagrender af den  \r\n\r\n pågældende styrelse. I øvrige huse, herunder sammenbyggede enkeltbeboelser,  \r\n\r\n påhviler de anførte renholdelsespligter brugerne. </P>  \r\n\r\n<P>Trapper, gange o. lign., som er fælles for flere boliger, samt vinduer i  \r\n\r\n sådanne lokaliteter rengøres af den pågældende styrelse. </P>  \r\n\r\n<P>Belysning af hovedtrappe påhviler staten, såfremt der ad trappen er adgang  \r\n\r\n til kontorer el. lign., der benyttes til stadighed, samt endvidere når  \r\n\r\n trappen fører til mere end en bolig; i alle andre tilfælde påhviler udgiften  \r\n\r\n brugeren. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Brugeren fører som statens stedlige  \r\n\r\n repræsentant med hensyn til tjenesteboligen det daglige tilsyn med denne og  \r\n\r\n varetager i enhver henseende statens interesser. </P>  \r\n\r\n<P>For så vidt ikke andet er bestemt, forestår brugeren driften af  \r\n\r\n tjenesteboligen, sørger for, at de ejendommen påhvilende forpligtelser til  \r\n\r\n gadefejning, snekastning, grusning i glat føre, skorstensfejning, fjernelse  \r\n\r\n af dagrenovation m. v. opfyldes, samt oppebærer lejeafgifter, for så vidt  \r\n\r\n nogen del af ejendommen måtte være udlejet. For så vidt det er særlig  \r\n\r\n bestemt, sørger brugeren endvidere for betaling af skatter og afgifter. </P>  \r\n\r\n<P>Brugeren kan kun på egen hånd lade reparationer udføre, hvis disse skyldes  \r\n\r\n sprængte vandrør, kortslutning i elektriske ledninger, stormskade o. lign.,  \r\n\r\n og udførelsen af reparationen skal da straks indberettes til den  \r\n\r\n tilsynsførende. </P>  \r\n\r\n<P>Brugeren er på opfordring af den tilsynsførende pligtig at være denne  \r\n\r\n behjælpelig ved indkaldelse af tilbud på udførelsen af  \r\n\r\n vedligeholdelsesarbejder samt med at tilse, at arbejdet udføres forsvarligt.  \r\n\r\n</P>  \r\n\r\n<P>Styrelsen lader boligen besigtige mindst hvert andet år af en dertil  \r\n\r\n beskikket tilsynsførende. </P>  \r\n\r\n<P>Brugeren eller en af denne valgt stedfortræder indvarsles til  \r\n\r\n besigtigelsen. Det påhviler tilsynet at påse, at brugeren har opfyldt de ham  \r\n\r\n påhvilende forpligtelser med hensyn til boligens brug. </P>  \r\n\r\n<P>Efter synets afholdelse sender den tilsynsførende indberetning til  \r\n\r\n styrelsen, ligesom brugeren gøres bekendt hermed. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Der træffes efter besigtigelsen foranstaltning  \r\n\r\n til iværksættelse af de besluttede vedligeholdelsesarbejder. Er brugeren ikke  \r\n\r\n indforstået med de gjorte udsættelser, kan han forlange sagen forelagt  \r\n\r\n centralstyrelsen. </P>  \r\n\r\n<P>Såfremt brugeren ikke inden en passende tid efter synets afholdelse har  \r\n\r\n iværksat de ham særligt pålagte vedligeholdelsesarbejder på behørig måde, kan  \r\n\r\n disse foretages for hans regning, jfr. i øvrigt § 10. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Den pågældende styrelse har ret til, når  \r\n\r\n forholdene kræver det, at få eller skaffe sig adgang til boligen. Udøvelsen  \r\n\r\n af denne rettighed skal ske under størst mulig hensyntagen til brugeren. </P>  \r\n\r\n<P>Enhver foranstaltning, som måtte anses for nødvendig eller hensigtsmæssig  \r\n\r\n i anledning af reparation, vedligeholdelse eller forbedring af ejendommen  \r\n\r\n eller boligen, er brugeren pligtig at finde sig i, og han kan ikke fordre  \r\n\r\n nogen erstatning for de ulemper, som derved bliver ham påført, når det  \r\n\r\n pågældende arbejde udføres med tilbørlig hurtighed og fornøden hensyntagen  \r\n\r\n til brugerens ejendele. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Af regulativet med eventuelle af styrelsen  \r\n\r\n fastsatte tillægsbestemmelser skal et eksemplar ved indflytning udleveres til  \r\n\r\n enhver indehaver af en tjenestebolig mod hans kvittering, medmindre det på  \r\n\r\n anden måde, f. eks. som optaget i tjenesteforskrifter, skal være ham bekendt.  \r\n\r\n</P>  \r\n\r\n<P>Hvis brugeren af en tjenestebolig afgår ved døden, har de til efterindtægt  \r\n\r\n berettigede ret til inden for et tidsrum af 3 måneder at blive boende i  \r\n\r\n boligen på de for tjenestemanden fastsattc vilkår. Kontorlokaler og andre til  \r\n\r\n tjenstlig brug bestemte lokaler skal dog fraflyttes, ligesom det efter  \r\n\r\n omstændighederne kan pålægges de efterladte at stille i det mindste eet  \r\n\r\n beboelsesværelse til rådighed for den, som skal beklæde stillingen efter den  \r\n\r\n afdøde, jfr. lov om lønninger og pensioner m. v. til statens tjenestemænd, §  \r\n\r\n 75, stk. 2. </P>  \r\n\r\n<P>Det til tjenesteboligen knyttede areal kan til enhver tid inddrages. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> I tilfælde, hvor der i henhold til bestemmelsen  \r\n\r\n i lønningslovens § 36, stk. 2, sker inddragelse af en del af en  \r\n\r\n tjenestebolig, eller boligforholdet helt bringes til ophør, tilkommer der  \r\n\r\n brugeren et varsel på 6 måneder til den 1. i en måned. Der kan med  \r\n\r\n tilslutning fra finansministeriet og efter indhentet udtalelse fra  \r\n\r\n lønningsrådet søges tillagt en tjenestemand, hvis brugerforhold ved sådan  \r\n\r\n opsigelse helt bringes til ophør, og som derved får forøgede boligudgifter,  \r\n\r\n et midlertidigt, personligt tillæg til hel eller delvis dækning af disse  \r\n\r\n udgifter. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Spørgsmål vedrørende anvendelsen eller  \r\n\r\n forståelsen af regulativets bestemmelser afgøres af finansministeriet. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Nærværende regulativ træder i kraft straks.  \r\n\r\n</P>  \r\n\r\n<P>Samtidig ophæves finansministeriets regulativ nr. 169 af 7. juli 1948  \r\n\r\n vedrørende indflytning i, brug og vedligeholdelse af, tilsyn med samt  \r\n\r\n aflevering af statens tjenesteboliger. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Finansministeriet, den 12. april 1960  \r\n\r\n</I> </P>  \r\n\r\n<P ALIGN=CENTER>P. M. V. </P>  \r\n\r\n<P CLASS=UNDERSKREVET-AF ALIGN=CENTER>Ulrik Andersen </P>  \r\n\r\n<P CLASS=MINISTER ALIGN=RIGHT>/ Erik Frank </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Omtalt i Finansministeriets Personaleadministrative Vejledning kap. 22"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/06/1960"
        },
        {
            "displayName": "Accession",
            "displayValue": "C19600009245"
        },
        {
            "displayName": "Entydig dokumentidentifikation",
            "displayValue": "CM041649"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "15/01/2007"
        },
        {
            "displayName": "Dokumenttype",
            "displayValue": "Regulativ"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "92"
        },
        {
            "displayName": "År for udstedelse",
            "displayValue": "1960"
        },
        {
            "displayName": "Dato for underskrift",
            "displayValue": "12/04/1960"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 6 kontor"
        },
        {
            "displayName": "Ressortministeriets journalnummer",
            "displayValue": "Ingen"
        },
        {
            "displayName": "Stikord",
            "displayValue": "TJENESTEBOLIGER"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}