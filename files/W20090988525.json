{
    "id": 128295,
    "title": "Værtshus med et samlet serveringsreal på over 40 m² – billardrum en del af serveringsarealet",
    "documentTypeId": "240",
    "isSagsforlobPeriodValid": true,
    "shortName": "KEN nr 9885 af 29/05/2009",
    "documentHtml": "<div class=\"bjelke\">Den fulde tekst</div><p class=\"Titel2\">Værtshus med et samlet serveringsreal på over 40 m² – billardrum en del af serveringsarealet</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Arbejdstilsynet besøgte den 11. december 2008 bodega XX. Arbejdstilsynet konstaterede ved besøget, at der blev røget indendørs. Der blev røget ved bardisk og ved borde på serveringsstedet.</div>\r\n        </p>\r\n        <p class=\"Tekst2\">\r\n          <div>Virksomheden havde udarbejdet en arealoversigt over serveringsstedet, hvor det fremgik at selve serveringsarealet ikke oversteg 40 m². Ifølge oversigten havde XX ikke medregnet området omkring billardbordet og gangarealer som en del af serveringsarealet.</div>\r\n        </p>\r\n        <p class=\"Tekst2\">\r\n          <div>Ifølge arealoversigten var der et udskænkningslokale med en bardisk og i åben forbindelse hermed to lokaler, hvor det ene lokale var indrettet med et billardbord og det andet lokale med spillemaskiner. Det samlede areal for disse tre lokaler var opmålt til at være 81,33 m² i alt.</div>\r\n        </p>\r\n        <p class=\"Tekst2\">\r\n          <div>Arbejdstilsynet afgav på tilsynsbesøget et mundtligt strakspåbud om at der ikke måtte ryges indendørs. Det mundtlige strakspåbud blev efterfølgende fulgt op af en skriftlig afgørelse.</div>\r\n        </p>\r\n        <p class=\"Tekst2\">\r\n          <div>Arbejdsmiljøklagenævnet var enig med Arbejdstilsynet i, at XX straks skulle sikre, at der ikke måtte ryges indendørs.</div>\r\n        </p>\r\n        <p class=\"Tekst2\">\r\n          <div>Arbejdsmiljøklagenævnet fandt, at der måtte lægges vægt på, at Arbejdstilsynet under tilsynsbesøget konstaterede, at der blev røget indendørs, og at der var tale om et værtshus med et samlet serveringsareal på over 40 m<span class=\"Superscript\">2</span>, idet billardrummet og gangarealer måtte anses for en del af serveringsarealet.</div>\r\n        </p>\r\n        <p class=\"Tekst2\">\r\n          <div>Nævnet fandt, at der måtte lægges vægt på, at billardrummet var et lokale, hvor gæsterne opholdt sig med deres drikkevarer og at lokalet dermed måtte betragtes som en del af serveringsarealet.</div>\r\n        </p>\r\n        <p class=\"Tekst2\">\r\n          <div>Nævnet fandt det ikke afgørende, om der fandt udskænkning sted i rummet eller i det tilstødende lokale, fordi de to rum betragtes som et samlet serveringsareal, hvor der fandt servering sted.</div>\r\n        </p>\r\n        <p class=\"Tekst2\">\r\n          <div>Endelig fandt nævnet, at der ved tre sammenhængende lokaler med et areal på over 40 m² var mulighed for indretning af rygerum eller rygekabiner.</div>\r\n        </p>\r\n      </div>\r\n      <p class=\"TekstV\">Arbejdsmiljøklagenævnet har på møde den 26. maj 2009 behandlet virksomhedens klage over Arbejdstilsynets afgørelse af 16. december 2008 om, at XX straks skal sikre, at der ikke ryges indendørs.</p>\r\n      <p class=\"TekstV\">Nævnet traf følgende</p>\r\n      <p class=\"TekstV\" style=\"text-align: Center;\"><span class=\"Bold\">A F G Ø R E L S E</span></p>\r\n      <p class=\"TekstV\">Arbejdsmiljøklagenævnet er enig med Arbejdstilsynet i, at XX straks skal sikre, at der ikke ryges indendørs.</p>\r\n      <p class=\"TekstV\">Arbejdsmiljøklagenævnet fastholder således Arbejdstilsynets afgørelse af 16. december 2008.</p>\r\n      <p class=\"TekstV\" style=\"text-align: Center;\"><span class=\"Italic\">B E G R U N D E L S E</span></p>\r\n      <p class=\"TekstV\">Arbejdsmiljøklagenævnet har ved afgørelsen lagt til grund, at Arbejdstilsynet ved tilsynsbesøg den 11. december 2008 på XX konstaterede, at der blev røget ved bardisk og ved borde på serveringsstedet.</p>\r\n      <p class=\"TekstV\">Arbejdsmiljøklagenævnet har videre lagt til grund, at virksomheden har udarbejdet en arealoversigt over bodegaen, hvor det fremgår at selve serveringsarealet ikke overstiger 40 m<span class=\"Superscript\">2</span>. Ifølge oversigten har virksomheden ikke medregnet området omkring billardbordet og gangarealer som en del af serveringsarealet.</p>\r\n      <p class=\"TekstV\">Arbejdsmiljøklagenævnet har endvidere lagt til grund, at bodegaen ifølge ovenstående arealoversigt består af et udskænkningslokale med en bardisk og i åben forbindelse hermed to lokaler, hvor det ene lokale er indrettet med et billardbord og borde og stole, og det andet lokale er indrettet med spillemaskiner og borde og stole. Det samlede areal for disse tre lokaler er opmålt til at være 81,33 m<span class=\"Superscript\">2</span> i alt.</p>\r\n      <p class=\"TekstV\">Arbejdsmiljøklagenævnet har endelig lagt til grund, at virksomheden overfor klagenævnet har oplyst, at gæsterne henter deres drikkevarer ved baren, og må gå ind i billardrummet med drikkevarerne, men at de ikke nærme sig billardbordet, da det koster kr. 3000 at få renset billardklædet. Virksomheden har videre oplyst, at der derfor er sat borde ved væggen i billardrummet, så gæsterne i stedet for at sætte glas og flasker på billardbordkanten, kan sætte drikkevarerne på bordene.</p>\r\n      <p class=\"TekstV\">Hovedreglen efter loven er, at det ikke er tilladt at ryge indendørs i lokaliteter m.v., der er omfattet af loven. Det følger af lovens § 4.</p>\r\n      <p class=\"TekstV\">Loven omfatter bl.a. arbejdspladser og serveringssteder, jf. lovens § 2, stk. 1, nr. 1 og nr. 6.</p>\r\n      <p class=\"TekstV\">Til hovedreglen findes undtagelser både i § 6, stk. 2 og stk. 3 samt § 21, stk. 3 og § 22, stk. 1.</p>\r\n      <p class=\"TekstV\">Ifølge lovens § 21, stk. 1 er det ikke tilladt at ryge indendørs på serveringssteder, jf. § 4.</p>\r\n      <p class=\"TekstV\">Ifølge lovens § 22, stk. 1 kan det besluttes, at rygning er tilladt indendørs på små værtshuse og udskænkningssteder, 1) der har alkoholbevilling, 2) hvor der ikke serveres egentlig mad, 3) hvor serveringsarealet er under 40 m<span class=\"Superscript\">2</span>, og 4) hvor der er borde og stole på serveringsarealet.</p>\r\n      <p class=\"TekstV\">Arbejdsmiljøklagenævnet finder, at der må lægges vægt på, at Arbejdstilsynet under tilsynsbesøget konstaterede, at der blev røget indendørs, og at der er tale om et værtshus med et samlet serveringsareal på over 40 m<span class=\"Superscript\">2</span>, idet billardrummet og gangarealer må anses for en del af serveringsarealet.</p>\r\n      <p class=\"TekstV\">Nævnet finder, at der må lægges vægt på, at billardrummet er et lokale, hvor gæsterne opholder sig med deres drikkevarer og at lokalet dermed må betragtes som en del af serveringsarealet.</p>\r\n      <p class=\"TekstV\">Nævnet finder det ikke afgørende, om der finder udskænkning sted i rummet eller i det tilstødende lokale, fordi de to rum betragtes som et samlet serveringsareal, hvor der finder servering sted.</p>\r\n      <p class=\"TekstV\">Endelig finder nævnet, at der ved tre sammenhængende lokaler med et areal på over 40 m² er mulighed for indretning af rygerum eller rygekabiner.</p>\r\n      <p class=\"TekstV\" style=\"text-align: Center;\">R E G L E R</p>\r\n      <p class=\"TekstV\">Arbejdsmiljøklagenævnet henviser til:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 2, stk. 1, nr. 6, § 4, § 6, § 21, stk. 1 og § 22, stk. 1 i lov nr. 512 af 6. juni 2007 om røgfri miljøer, og</p>\r\n        <p class=\"Liste1\"><span class=\"Liste1Nr\" id=\"\">–</span> § 79 a, stk. 1 i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 512 af 6. juni 2007 om røgfri miljøer.</p>\r\n      </p>\r\n      <p class=\"TekstV\" style=\"text-align: Center;\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som klagenævnet har modtaget fra Arbejdstilsynet og telefoniske oplysninger fra virksomheden den 6. maj 2009.</p>\r\n      <p class=\"TekstV\" style=\"text-align: Center;\">På klagenævnets vegne</p>\r\n      <p class=\"TekstV\" style=\"text-align: Center;\">………………</p>\r\n      <p class=\"TekstV\">Kopi til</p>\r\n      <p class=\"TekstV\">……………………</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Regler</p>\r\n      <p class=\"TekstV\"><span class=\"Bold\">Lov nr. 512 af 6. juni 2007 om røgfri miljøer</span></p>\r\n      <p class=\"TekstV\" style=\"text-align: Center;\"><span class=\"Bold\">Kapitel 1</span></p>\r\n      <p class=\"TekstV\" style=\"text-align: Center;\"><span class=\"Bold\">Lovens formål, anvendelsesområde m.v.</span></p>\r\n      <p class=\"TekstV\">§ 2. Loven finder anvendelse på</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> arbejdspladser, herunder offshoreanlæg,</p>\r\n        <p class=\"Liste1\"><span class=\"Liste1Nr\" id=\"\">2)</span> …</p>\r\n        <p class=\"Liste1\"><span class=\"Liste1Nr\" id=\"\">3)</span> …</p>\r\n        <p class=\"Liste1\"><span class=\"Liste1Nr\" id=\"\">4)</span> …</p>\r\n        <p class=\"Liste1\"><span class=\"Liste1Nr\" id=\"\">5)</span> …</p>\r\n        <p class=\"Liste1\"><span class=\"Liste1Nr\" id=\"\">6)</span> serveringssteder.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> …</p>\r\n      <p class=\"TekstV\" style=\"text-align: Center;\"><span class=\"Bold\">Kapitel 2</span></p>\r\n      <p class=\"TekstV\" style=\"text-align: Center;\"><span class=\"Bold\">Generelle bestemmelser</span></p>\r\n      <p class=\"TekstV\"><span class=\"Bold\">§ 4.</span> I lokaliteter m.v., der er omfattet af loven, er det ikke tilladt at ryge indendørs, medmindre andet fremgår af lovens øvrige bestemmelser.</p>\r\n      <p class=\"TekstV\">…</p>\r\n      <p class=\"TekstV\" style=\"text-align: Center;\"><span class=\"Bold\">Kapitel 3</span></p>\r\n      <p class=\"TekstV\" style=\"text-align: Center;\"><span class=\"Bold\">Arbejdspladser, institutioner, skoler m.v.</span></p>\r\n      <p class=\"TekstV\" style=\"text-align: Center;\"><span class=\"Bold\">Indendørs arbejdspladser</span></p>\r\n      <p class=\"TekstV\"><span class=\"Bold\">§ 6.</span> Det er ikke tilladt at ryge indendørs på arbejdspladser, jf. § 4.</p>\r\n      <p class=\"TekstV\"><span class=\"Italic\">Stk. 2.</span> Det kan besluttes, at det er tilladt at ryge i arbejdslokaliteter, der alene tjener som arbejdsplads for én person ad gangen.</p>\r\n      <p class=\"TekstV\"><span class=\"Italic\">Stk. 3.</span> Det kan besluttes at indrette rygerum og rygekabiner, hvor rygning kan finde sted.</p>\r\n      <p class=\"TekstV\">…</p>\r\n      <p class=\"TekstV\" style=\"text-align: Center;\"><span class=\"Bold\">Kapitel 5</span></p>\r\n      <p class=\"TekstV\" style=\"text-align: Center;\"><span class=\"Bold\">Serveringssteder</span></p>\r\n      <p class=\"TekstV\"><span class=\"Bold\">§ 21</span>. Det er ikke tilladt at ryge indendørs på serveringssteder, jf. § 4.</p>\r\n      <p class=\"TekstV\"><span class=\"Italic\">Stk. 2.</span> Ved et serveringssted forstås en lokalitet med servering af mad eller drikkevarer til indtagelse på eller ved salgsstedet.</p>\r\n      <p class=\"TekstV\"><span class=\"Italic\">Stk. 3.</span> Det kan besluttes at indrette rygerum og rygekabiner, hvor rygning kan finde sted.</p>\r\n      <p class=\"TekstV\"><span class=\"Italic\">Stk. 4.</span> Der må ikke serveres eller medbringes mad eller drikkevarer i rygerum eller rygekabiner på serveringssteder. Det enkelte serveringssted kan dog tillade, at gæsterne selv medbringer drikkevarer i rygerum og rygekabiner.</p>\r\n      <p class=\"TekstV\"><span class=\"Bold\">§ 22.</span> Det kan besluttes, at rygning er tilladt indendørs på små værtshuse og udskænkningssteder,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> der har alkoholbevilling,</p>\r\n        <p class=\"Liste1\"><span class=\"Liste1Nr\" id=\"\">2)</span> hvor der ikke serveres egentlig mad,</p>\r\n        <p class=\"Liste1\"><span class=\"Liste1Nr\" id=\"\">3)</span> hvor serveringsarealet er under 40 m<span class=\"Superscript\">2</span>, og</p>\r\n        <p class=\"Liste1\"><span class=\"Liste1Nr\" id=\"\">4)</span> hvor der er borde og stole på serveringsarealet.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Små værtshuse og udskænkningssteder, der befinder sig under samme tag som et andet serveringssted, er omfattet af stk. 1, hvis der er selvstændig indgang til værtshuset fra gaden, og hvis det for publikum fremstår som et selvstændigt værtshus.</p>\r\n      <p class=\"TekstV\">…</p>\r\n      <p class=\"TekstV\" style=\"text-align: Center;\"><span class=\"Bold\">Kapitel 6</span></p>\r\n      <p class=\"TekstV\" style=\"text-align: Center;\"><span class=\"Bold\">Tilsynsbestemmelser</span></p>\r\n      <p class=\"TekstV\"><span class=\"Bold\">§ 23.</span> Arbejdsgiveren, indehaveren, restauratøren, bestyreren og forpagteren skal sørge for, at rygning kun sker i overensstemmelse med reglerne i denne lov.</p>\r\n      <p class=\"TekstV\"><span class=\"Bold\">§ 24.</span> Tilsynet med overholdelsen af denne lov og de regler, der udstedes i medfør af denne lov, varetages af Arbejdstilsynet, jf. § 79 a i lov om arbejdsmiljø, Søfartsstyrelsen, jf. § 20 a i lov om sikkerhed til søs, og transport- og energiministeren, jf. § 150 f i lov om luftfart og § 66 a i offshoresikkerhedsloven.</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 512 af 6. juni 2007 om røgfri miljøer</span></p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 79 a.</span> Arbejdstilsynet fører som led i tilsynsvirksomheden efter denne lov tilsyn med overholdelsen af lovgivningen om røgfri miljøer. Arbejdstilsynet kan, eventuelt på nærmere angivne vilkår, påbyde, at forhold, der strider mod lovgivningen om røgfri miljøer, bringes i orden straks eller inden en nærmere angivet frist.</p>\r\n      <p class=\"TekstV\"><span class=\"Italic\">Stk. 2.</span> § 76 og de regler, der er udstedt i medfør heraf, finder tilsvarende anvendelse.</p>\r\n      <p class=\"TekstV\"><span class=\"Italic\">Stk. 3.</span> Beskæftigelsesministeren kan efter forhandling med indenrigs- og sundhedsministeren fastsætte nærmere regler om udøvelsen af tilsynet.</p>\r\n      <p class=\"TekstV\"><span class=\"Italic\">Stk. 4.</span> Klage over afgørelser, der træffes af Arbejdstilsynet efter stk. 1, kan indbringes for Arbejdsmiljøklagenævnet. § 81, stk. 1-5, finder tilsvarende anvendelse.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/11/2009"
        },
        {
            "displayName": "Accession",
            "displayValue": "W20090988525"
        },
        {
            "displayName": "Entydig dokumentidentifikation",
            "displayValue": "BE003791"
        },
        {
            "displayName": "Dato for indlæggelse",
            "displayValue": "12/11/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9885"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "29/05/2009"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j.nr. 5900043-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}