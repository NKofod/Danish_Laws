{
    "id": 173058,
    "title": "Pressenævnets kendelse i sag nr. 15-70-00802",
    "documentTypeId": "240",
    "isSagsforlobPeriodValid": true,
    "shortName": "KEN nr 9416 af 23/06/2015",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 15-70-00802</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">Ingen kritik af illustration til en artikel</p>\r\n   <p class=\"TekstGenerel\">TV 2 Østjylland illustrerede artiklen ”Politi: Unge flager for ISIS” på tv2.oj.dk med billedet af en boligblok. TV 2 Østjylland indsatte et ISIS-flag, der dækkede både det meste af boligblokkens gavl og et stykke udover hvert hjørne af bygningen. Bestyrelsen for boligblokken har klaget, fordi den finder illustrationen misvisende og krænkende for beboerne i boligblokken. Det er ikke Pressenævnets opfattelse, at illustrationen fremstår, som om nogle beboere i boligblokken har hængt et ISIS-flag op. Endvidere har TV 2 Østjylland indsat ordet ”collage”. Pressenævnet udtaler ikke kritik af TV 2 Østjylland for illustrationen.</p>\r\n   <p class=\"TekstGenerel\">Pressenævnets begrundelse og afgørelse:</p>\r\n   <p class=\"TekstGenerel\">Nævnet bemærker indledningsvis, at klager i sit seneste indlæg af 20. maj 2015 oplyser, at det alene er illustrationen til artiklen <span class=\"Italic\">”Politi:</span> <span class=\"Italic\">Unge flager for ISIS”</span>, der klages over.</p>\r\n   <p class=\"TekstGenerel\">\r\n      <span class=\"Italic\">God presseskik</span>\r\n   </p>\r\n   <p class=\"TekstGenerel\">Ved omtale af sager, der indeholder oplysninger, som kan krænke privatlivets fred eller skade den personlige anseelse, skal medierne anonymisere oplysningerne. Undtagelsen kan være i sager, hvor klar almen interesse kræver offentlig omtale. Dette følger af punkt B.1. i de presseetiske regler.</p>\r\n   <p class=\"TekstGenerel\">Det følger videre af de vejledende regler om god presseskik, at meddelelser offentliggjort i digitale medier ofte vil være tilgængelige længe efter, at de er publiceret. Efter anmodning til mediet kan tilgængeligheden af sådanne tidligere offentliggjorte, følsomme eller private oplysninger hindres, i det omfang det er muligt og skønnes rimeligt, jf. punkt B.8.</p>\r\n   <p class=\"TekstGenerel\">Medier kan afindeksere, dvs. ændre instruksen til søgemaskiner, så søgemaskiner ophører med at henvise til artiklen, anonymisere, dvs. ændre i artikelteksten, så eksempelvis et personnavn anonymiseres, eller helt afpublicere en artikel, dvs. fjerne artiklen fra hjemmesiden.</p>\r\n   <p class=\"TekstGenerel\">Det samme gælder for allerede offentliggjort billedmateriale.</p>\r\n   <p class=\"TekstGenerel\">Pressenævnet bemærker indledningsvis, at det er af klar almen interesse at drøfte radikalisering af unge i almindelighed, herunder i specifikke beboelsesområder som [Boligområde].</p>\r\n   <p class=\"TekstGenerel\">Det fremgår af sagen, at artiklen og illustrationen til artiklen baserer sig på et interview med lederen af den lokale politistation i [Bydel]. Han udtaler bl.a., at ”bøllerne, som politiet normalt holder øje med i [Boligområde] [..], er begyndt at blive mere ekstreme”, og ”de unge [..] er begyndt at røre på sig på en anden måde. De lader skægget gro, er begyndt at komme i moskeen og kører rundt med ISIS-flag og falske kalashikover. Den udvikling gør det ikke nemmere at være politimand i her i området”.</p>\r\n   <p class=\"TekstGenerel\">Lederen af den lokale politistation udtrykker således sin bekymring over de unges radikalisering i og omkring [Boligområde] generelt, og Pressenævnet finder det derfor ikke afgørende, om bemærkningen om at ”køre rundt med ISIS-flag” relaterer sig specifikt til [Boligområde] eller ej.</p>\r\n   <p class=\"TekstGenerel\">Endvidere fremgår det tydeligt af artiklen, at det er politiet, der har udtalt sig om, at unge flager for ISIS, jf. f.eks. overskriften ”<span class=\"Italic\">Politi:</span> <span class=\"Italic\">Unge flager for ISIS”</span>. Det er samtidig muligt for læserne at konstatere, at det er en gruppe af unge, som flager med ISIS-flaget og ikke alle beboerne i [Boligområde].</p>\r\n   <p class=\"TekstGenerel\">Det er endvidere ikke Pressenævnets opfattelse, at billedillustrationen fremstår som et billede af et ISIS-flag ophængt på selve husgavlen af en boligblok i [Boligområde]. Pressenævnet bemærker, at TV 2 både har indsat billedteksten <span class=\"Italic\">”collage”</span> og rykket ISIS-flaget længere ned i billedrammen, som dermed skygger for en række vinduer i boligblokken.</p>\r\n   <p class=\"TekstGenerel\">Bestyrelsen har anført, at det er muligt at identificere boligblokken ud fra billedillustrationen, og at beboerne på adressen dermed samlet sættes i forbindelse med Islamisk Stat.</p>\r\n   <p class=\"TekstGenerel\">Pressenævnet finder ikke, at hverken beboerne i selve boligblokken eller beboerne generelt i [Boligområde] kan anses for at være sat direkte i forbindelse med Islamisk Stat.</p>\r\n   <p class=\"TekstGenerel\">Nævnet finder derfor ikke, at det kan anses for at stride mod god presseskik, at den påklagede illustration blev brugt. Nævnet finder således heller ikke grundlag for at kritisere, at TV 2 har afvist at fjerne illustrationen.</p>\r\n</div>\r\n<p class=\"Tekst\" style=\"text-align: left;\">[Formand] har på vegne af [Boligområde]s afdelingsbestyrelse[herefter Bestyrelsen]klaget over en billedillustration i artiklen <span class=\"Italic\">”Politi:</span> <span class=\"Italic\">Unge flager for ISIS”</span> bragt den 20. februar 2015 på tv2oj.dk, idet hun mener, at god presseskik er tilsidesat. Der er endvidere klaget over mediets afslag på at slette billedillustrationen.</p>\r\n<p class=\"Tekst\" style=\"text-align: left;\">\r\n   <span class=\"Bold\">1 Sagsfremstilling</span>\r\n</p>\r\n<p class=\"Tekst\" style=\"text-align: left;\">TV 2 offentliggjorde den 20. februar 2015 på tv2oj.dk artiklen <span class=\"Italic\">”Politi:</span> <span class=\"Italic\">Unge flager for ISIS”</span>. Af artiklen fremgår følgende underrubrik:</p>\r\n<p class=\"Tekst\" style=\"text-align: left;\">”De unge rødder i [Bydel] er blevet mere radikale, lyder det [..] fra lokal politileder.”</p>\r\n<p class=\"Tekst\" style=\"text-align: left;\">Af brødteksten fremgår følgende:</p>\r\n<p class=\"Tekst\" style=\"text-align: left;\">”[..] Bøllerne, som politiet normalt holder øje med i [Boligområde] i Aarhus, er begyndt at blive mere ekstreme. Det advarer Jens Espensen, der er leder af den lokale politistation i [Bydel], mod i fagmagasinet Dansk Politi [hyperlink].</p>\r\n<p class=\"Tekst\" style=\"text-align: left;\">- De rødder, vi normalt har problemer med, fordi de stjæler knallerter, sælger hash og laver andre dumheder, er begyndt at røre på sig på en anden måde. De lader skægget gro, er begyndt at komme i moskeen og kører rundt med ISIS-flag og falske kalashnikover. Den udvikling gør det ikke nemmere at være politimand her i området, siger han.</p>\r\n<p class=\"Tekst\" style=\"text-align: left;\">Jens Espensen oplever, at angrebene på Charlie Hebdo i begyndelsen af januar har været med til at tricke opførslen.</p>\r\n<p class=\"Tekst\" style=\"text-align: left;\">Det giver ifølge politiet en ekstra udfordring i områder som [Bydel], fordi politiet her har en klar strategi om at være åbne, imødekommende og i udpræget grad et borgernes politi, der er til for at skabe tryghed.</p>\r\n<p class=\"Tekst\" style=\"text-align: left;\">Selvom politiet i disse dage er i ekstra beredskab, mener Jens Espensen, det er vigtigt, at blive ved med at anvende fod- og cykelpatruljer i [Bydel].”</p>\r\n<p class=\"Tekst\" style=\"text-align: left;\">Der er under artiklen indsat følgende:</p>\r\n<p class=\"Tekst\" style=\"text-align: left;\">”<span class=\"Underline\">Tilføjelse [26. feb 2015]</span></p>\r\n<p class=\"Tekst\" style=\"text-align: left;\">Fagmagasinet Dansk Politi indsamlede informationerne i magasinets artikel om unges radikalisering i [Bydel] inden angrebene i København i februar. Observationerne i forhold til den påståede øgede radikalisering har derfor ingen relation til drabene i København.”</p>\r\n<p class=\"Tekst\" style=\"text-align: left;\">\r\n   <span class=\"Italic\">Billedillustration</span>\r\n</p>\r\n<p class=\"Tekst\" style=\"text-align: left;\">Mellem rubrikken og underrubrikken er indsat et billede af en boligblok, der udfylder hele billedet. Der er indsat et ISIS-flag [Islamisk Stats flag] i højre halvdel af billedet, der dækker både gavlen samt et stykke udover hvert hjørne af bygningen. Over ISIS-flaget kan ses den øverste del af boliggavlens kunstmaleri.</p>\r\n<p class=\"Tekst\" style=\"text-align: left;\">\r\n   <span class=\"Italic\">Yderligere oplysninger</span>\r\n</p>\r\n<p class=\"Tekst\" style=\"text-align: left;\">Artiklen på tv2oj.dk var baseret på en artikel med overskriften <span class=\"Italic\">”Rødderne flager for Islamisk Stat i [Bydel]”</span>, som blev offentliggjort samme dag i fagmagasinet dansk-politi.dk, og som byggede på et interview med lederen af lokale politistation i [Bydel], Jens Espersen.</p>\r\n<p class=\"Tekst\" style=\"text-align: left;\">\r\n   <span class=\"Bold\">2 Parternes synspunkter</span>\r\n</p>\r\n<p class=\"Tekst\" style=\"text-align: left;\">\r\n   <span class=\"Bold\">2.1 Bestyrelsens synspunkter</span>\r\n</p>\r\n<p class=\"Tekst\" style=\"text-align: left;\">Bestyrelsen ønsker at klage over billedillustrationen til artiklen henset til, at TV 2 ved brug af en misvisende illustration af en [Bydel]blok ved siden af et stort ISIS-flag uberettiget hænger boligområdet ud. Endvidere klager bestyrelsen over mediets afslag på at fjerne illustrationen.</p>\r\n<p class=\"Tekst\" style=\"text-align: left;\">Bestyrelsen har til støtte for klagen anført, at det ved opslag på mobiltelefon/android telefon på tv2oj.dk den 20. februar 2015 umiddelbart fremstod som om, at nogle beboere havde hængt et banner visende ISIS-flaget på selve husgavlen af [Adresse] i [Boligområde]. Husgavlen er nem at genkende på grund af kunstmaleriet.</p>\r\n<p class=\"Tekst\" style=\"text-align: left;\">Bestyrelsen kunne ved efterfølgende opslag på en iPad konstatere, at der var tale om en collage eller lignende. Bestyrelsen ringede samme dag til TV 2 og anmodede om, at illustrationen blev fjernet, da den var misvisende. Bestyrelsen henviste i den forbindelse til, at der ikke konkret hænger et stort ISIS-flag på boligblokkens gavl.</p>\r\n<p class=\"Tekst\" style=\"text-align: left;\">Bestyrelsen kunne den 21. februar 2015 konstatere, at TV 2 havde tilføjet ordet ”collage” under billedillustrationen, hvilket imidlertid ikke er tilstrækkeligt til at rette misforståelsen. En korrekt illustration ville have været en tegning eller et billede af en bil med unge rødder med ISIS-flag og attrapgeværer.</p>\r\n<p class=\"Tekst\" style=\"text-align: left;\">Bestyrelsen har i øvrigt efterfølgende fået oplyst, at de unge, som ifølge artiklen blev stoppet af politiet med ISIS-flag og gevær-attrapper i bilen, blev stoppet i [Nabo-bydel], hvilket ligger fem kilometer fra [Boligområde]. Det er således ikke sikkert, at de unge mennesker rent faktisk er beboere i [Bydel].</p>\r\n<p class=\"Tekst\" style=\"text-align: left;\">\r\n   <span class=\"Bold\">2.2 TV 2s synspunkter</span>\r\n</p>\r\n<p class=\"Tekst\" style=\"text-align: left;\">TV 2 har indledningsvis oplyst, at baggrunden for artiklen <span class=\"Italic\">”Politi:</span> <span class=\"Italic\">Unge flager for ISIS”</span> er en artikel fra fagmagasinet Dansk Politi, og artiklen på tv2oj.dk er således en citathistorie.</p>\r\n<p class=\"Tekst\" style=\"text-align: left;\">Det fremgår med tydelighed af den illustration, der blev brugt i artiklen, at det er en grafisk sammensætning af to fotos uden mulighed for forveksling. Derfor gjorde man i første omgang ikke særskilt opmærksom på, at der var tale om en collage. Efter Bestyrelsens henvendelser den 20. februar 2015 tilføjede TV 2 straks billedteksten ”collage” samt rykkede fotoet af ISIS-flaget længere ned i forhold til placeringen af boligblokken, således at det fremstod tydeligere, at der var tale om to adskilte billeder.</p>\r\n<p class=\"Tekst\" style=\"text-align: left;\">Den 26. februar 2015 modtog TV 2 en skriftlig klage fra Bestyrelsen. Uagtet, at redaktionen ikke var enig i Bestyrelsens synspunkter, tilføjede redaktionen samme dag en rød ramme om ISIS-flaget for at markere, at ISIS-flaget er et element, der er påsat billedet. Således blev selv en diminutiv tvivl fjernet.</p>\r\n<p class=\"Tekst\" style=\"text-align: left;\">TV 2 mener derfor, at der er gjort alt for at handle i overensstemmelse med god presseskik.</p>\r\n<p class=\"Tekst\" style=\"text-align: left;\">Bestyrelsen har i klagen bemærket, at sammenhængen mellem [Boligområde] og ISIS-flaget er tynd og henviser til en episode, hvor politiet har stoppet en bil i [Nabo-bydel]. Klageren sætter imidlertid selv [Boligområde] i forbindelse med episoden ved at skrive: ”Jeg har efterfølgende talt med Jens Espensen – og han har fortalt, at han gav interviewet til Dansk Politi i starten af januar – umiddelbart efter terrorhandlingerne i Paris – og at der dengang kørte nogle unge rundt med flag i bilerne i [Bydel].”</p>\r\n<p class=\"Tekst\" style=\"text-align: left;\">Endvidere er Jens Espensen fra lokalpolitiet, hvorfor det er sandsynligt, at det er foregået i eller omkring [Bydel].</p>\r\n<p class=\"Tekst\" style=\"text-align: left;\">TV 2 har endelig anført, at artiklen ikke sværter beboerne til i [Boligområde], men at artiklen beskriver en meget konkret problemstilling, påvist af nærpolitiet i [Boligområde]. Billedcollagen udpeger ikke én bestemt boligblok, men er en tilfældig, anonym [Bydel]-boligblok. Kravet om at fjerne illustrationen afvises derfor.</p>\r\n<p class=\"Tekst\" style=\"text-align: left;\">\r\n   <span class=\"Bold\">3 Pressenævnets begrundelse og afgørelse</span>:</p>\r\n<p class=\"Tekst\" style=\"text-align: left;\">I sagens behandling har følgende nævnsmedlemmer deltaget: Hanne Schmidt, Inger Bach, Lene Sarup og John Meinert Jacobsen.</p>\r\n<p class=\"Tekst\" style=\"text-align: left;\">Nævnet bemærker indledningsvis, at klager i sit seneste indlæg af 20. maj 2015 oplyser, at det alene er illustrationen til artiklen <span class=\"Italic\">”Politi:</span> <span class=\"Italic\">Unge flager for ISIS”</span>, der klages over.</p>\r\n<p class=\"Tekst\" style=\"text-align: left;\">\r\n   <span class=\"Italic\">God presseskik</span>\r\n</p>\r\n<p class=\"Tekst\" style=\"text-align: left;\">Ved omtale af sager, der indeholder oplysninger, som kan krænke privatlivets fred eller skade den personlige anseelse, skal medierne anonymisere oplysningerne. Undtagelsen kan være i sager, hvor klar almen interesse kræver offentlig omtale. Dette følger af punkt B.1. i de presseetiske regler.</p>\r\n<p class=\"Tekst\" style=\"text-align: left;\">Det følger videre af de vejledende regler om god presseskik, at meddelelser offentliggjort i digitale medier ofte vil være tilgængelige længe efter, at de er publiceret. Efter anmodning til mediet kan tilgængeligheden af sådanne tidligere offentliggjorte, følsomme eller private oplysninger hindres, i det omfang det er muligt og skønnes rimeligt, jf. punkt B.8.</p>\r\n<p class=\"Tekst\" style=\"text-align: left;\">Medier kan afindeksere, dvs. ændre instruksen til søgemaskiner, så søgemaskiner ophører med at henvise til artiklen, anonymisere, dvs. ændre i artikelteksten, så eksempelvis et personnavn anonymiseres, eller helt afpublicere en artikel, dvs. fjerne artiklen fra hjemmesiden.</p>\r\n<p class=\"Tekst\" style=\"text-align: left;\">Det samme gælder for allerede offentliggjort billedmateriale.</p>\r\n<p class=\"Tekst\" style=\"text-align: left;\">Pressenævnet bemærker indledningsvis, at det er af klar almen interesse at drøfte radikalisering af unge i almindelighed, herunder i specifikke beboelsesområder som [Boligområde].</p>\r\n<p class=\"Tekst\" style=\"text-align: left;\">Det fremgår af sagen, at artiklen og illustrationen til artiklen baserer sig på et interview med lederen af den lokale politistation i [Bydel]. Han udtaler bl.a., at ”bøllerne, som politiet normalt holder øje med i [Boligområde] [..], er begyndt at blive mere ekstreme”, og ”de unge [..] er begyndt at røre på sig på en anden måde. De lader skægget gro, er begyndt at komme i moskeen og kører rundt med ISIS-flag og falske kalashikover. Den udvikling gør det ikke nemmere at være politimand i her i området”.</p>\r\n<p class=\"Tekst\" style=\"text-align: left;\">Lederen af den lokale politistation udtrykker således sin bekymring over de unges radikalisering i og omkring [Boligområde] generelt, og Pressenævnet finder det derfor ikke afgørende, om bemærkningen om at ”køre rundt med ISIS-flag” relaterer sig specifikt til [Boligområde] eller ej.</p>\r\n<p class=\"Tekst\" style=\"text-align: left;\">Endvidere fremgår det tydeligt af artiklen, at det er politiet, der har udtalt sig om, at unge flager for ISIS, jf. f.eks. overskriften ”<span class=\"Italic\">Politi:</span> <span class=\"Italic\">Unge flager for ISIS”</span>. Det er samtidig muligt for læserne at konstatere, at det er en gruppe af unge, som flager med ISIS-flaget og ikke alle beboerne i [Boligområde].</p>\r\n<p class=\"Tekst\" style=\"text-align: left;\">Det er endvidere ikke Pressenævnets opfattelse, at billedillustrationen fremstår som et billede af et ISIS-flag ophængt på selve husgavlen af en boligblok i [Boligområde]. Pressenævnet bemærker, at TV 2 både har indsat billedteksten <span class=\"Italic\">”collage”</span> og rykket ISIS-flaget længere ned i billedrammen, som dermed skygger for en række vinduer i boligblokken.</p>\r\n<p class=\"Tekst\" style=\"text-align: left;\">Bestyrelsen har anført, at det er muligt at identificere boligblokken ud fra billedillustrationen, og at beboerne på adressen dermed samlet sættes i forbindelse med Islamisk Stat.</p>\r\n<p class=\"Tekst\" style=\"text-align: left;\">Pressenævnet finder ikke, at hverken beboerne i selve boligblokken eller beboerne generelt i [Boligområde] kan anses for at være sat direkte i forbindelse med Islamisk Stat.</p>\r\n<p class=\"Tekst\" style=\"text-align: left;\">Nævnet finder derfor ikke, at det kan anses for at stride mod god presseskik, at den påklagede illustration blev brugt. Nævnet finder således heller ikke grundlag for at kritisere, at TV 2 har afvist at fjerne illustrationen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/06/2015"
        },
        {
            "displayName": "Accession",
            "displayValue": "W20150941625"
        },
        {
            "displayName": "Entydig dokumentidentifikation",
            "displayValue": "AA009053"
        },
        {
            "displayName": "Dato for indlæggelse",
            "displayValue": "26/06/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9416"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "23/06/2015"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "15-70-00802"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}