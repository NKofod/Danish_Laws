{
    "id": 168031,
    "title": "Cirkulære om aftale om pensionsbidrag af tillæg til tjenestemænd o.l.",
    "documentTypeId": "150",
    "isSagsforlobPeriodValid": true,
    "shortName": "CIR nr 9053 af 04/02/2015",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">\r\n         </a>\r\n      </td>\r\n      <td class=\"IndholdsfortegnelseTekst\">Aftale om pensionsbidrag af tillæg til tjenestemænd o.l.</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Cirkulære om aftale om pensionsbidrag af tillæg til tjenestemænd o.l.</p>\r\n<p class=\"Tekst\">\r\n   <span class=\"Bold\">Generelle bemærkninger</span>\r\n</p>\r\n<p class=\"Tekst\">\r\n   <span class=\"Bold\">1.</span> Finansministeriet og centralorganisationerne har indgået vedlagte aftale om pensionsbidrag af tillæg til tjenestemænd o.l. Aftalen er optaget som bilag til cirkulæret.</p>\r\n<p class=\"Tekst\">\r\n   <span class=\"Bold\">2.</span> Aftalen er en rammeaftale, der fastlægger de pensionstekniske rammer for konkrete aftaler mellem Finansministeriet og vedkommende centralorganisationer om indbetaling af pensionsbidrag af tillæg til grupper af tjenestemænd.</p>\r\n<p class=\"Tekst\">Aftalen finder endvidere anvendelse, hvor der lokalt kan indgås aftale om indbetaling af pensionsbidrag af tillæg.</p>\r\n<p class=\"Tekst\">\r\n   <span class=\"Bold\">Ikrafttræden</span>\r\n</p>\r\n<p class=\"Tekst\">Cirkulæret træder i kraft med virkning fra den 1. januar 2015. Samtidig ophæves:</p>\r\n<p class=\"Tekst\">1. Finansministeriets cirkulære af 22. april 2002 om pensionsbidrag af visse faste tillæg til tjenestemænd (Perst. nr. 008-02).</p>\r\n<p class=\"Tekst\">2. Finansministeriets cirkulære af 14. december 2012 om protokollat til aftale af 22. april 2002 om pensionsbidrag af visse faste tillæg til tjenestemænd m.fl. (Modst. nr. 037-12).</p><div class=\"Givet\" id=\"Givet\"><p class=\"Givet\" align=\"center\">Moderniseringsstyrelsen, den 4. februar 2015</p><p class=\"Sign1\" align=\"center\">Frank Nielsen</p><p class=\"Sign2\" align=\"right\"></p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"BilagTekst\">Aftale om pensionsbidrag af tillæg til tjenestemænd o.l.</p>\r\n<p class=\"Paragraftekst\">I medfør af § 45, stk. 1, i lov om tjenestemænd aftales følgende:</p>\r\n<p class=\"Paragraftekst\">\r\n   <span class=\"Bold\">§ 1.</span> <span class=\"Bold\">Indledning</span></p>\r\n<p class=\"Paragraftekst\">Parterne er enige om, at der kan indgås aftale om indbetaling af pensionsbidrag af tillæg.</p>\r\n<p class=\"Stk\">\r\n   <span class=\"Italic\">Stk. 2.</span> Aftalen skal følge bestemmelserne i denne rammeaftale.</p>\r\n<p class=\"Paragraftekst\">\r\n   <span class=\"Bold\">§ 2.</span> <span class=\"Bold\">Pensionsbidraget</span></p>\r\n<p class=\"Paragraftekst\">Pensionsbidraget indbetales af ansættelsesmyndigheden til den supplerende pensionsordning, der er aftalt for den pågældende personalegruppe. Hvis der ikke er indgået aftale herom, indbetales pensionsbidraget til det pensionsinstitut, der er aftalt på det relevante overenskomstområde inden for den samme centralorganisation. Af pensionsbidraget anses 1/3 for at være den ansattes eget bidrag. Lønspecifikationen skal indeholde oplysning herom.</p>\r\n<p class=\"Stk\">\r\n   <span class=\"Italic\">Stk. 2.</span> Pensionsbidrag, der i henhold til aftale af 19. december 2003 (Cirkulære af 15. marts 2007, Perst. nr. 032-07) om pensionsforhold for tjenestemandsgrupper o.l. i forbindelse med nye lønsystemer (bilag M) indbetales af pensionsgivende tillæg, der ligger under den tjenestemandspensionsgivende slutløn, beregnes med den bidragssats, der er aftalt på det relevante overenskomstområde inden for den samme centralorganisation, medmindre andet er aftalt. Pensionsbidrag af tillæg, der helt eller delvis overstiger den tjenestemandspensionsgivende løn på slutskalatrinnet, udgør 18 pct.</p>\r\n<p class=\"Stk\">\r\n   <span class=\"Italic\">Stk. 3.</span> For andre pensionsbidrag end de i stk. 2 nævnte aftales bidragssatsen i det enkelte tilfælde.</p>\r\n<p class=\"Paragraftekst\">\r\n   <span class=\"Bold\">§ 3.</span> <span class=\"Bold\">Klausulering</span></p>\r\n<p class=\"Paragraftekst\">Hvis pensionsordningen udgøres helt eller delvis af en kapitalordning, herunder aldersopsparing, skal den klausuleres efter bestemmelserne i stk. 2-6.</p>\r\n<p class=\"Stk\">\r\n   <span class=\"Italic\">Stk. 2.</span> Kapitalbeløbet kan tidligst udbetales ved tjenestemandens pensionering som følge af sygdom eller alder eller ved tjenestemandens død, jfr. dog § 5.</p>\r\n<p class=\"Stk\">\r\n   <span class=\"Italic\">Stk. 3.</span> Ved tjenestemandens pensionering kan det udbetalte kapitalbeløb højst svare til 2 gange tjenestemandens årlige egenpension efter tjenestemandspensionsloven.</p>\r\n<p class=\"Stk\">\r\n   <span class=\"Italic\">Stk. 4.</span> Ved tjenestemandens død kan det udbetalte kapitalbeløb højst svare til 4 gange den årlige ægtefællepension, der efter tjenestemandspensionsloven følger af egenpensionen.</p>\r\n<p class=\"Stk\">\r\n   <span class=\"Italic\">Stk. 5.</span> Et eventuelt overskydende kapitalbeløb, jf. stk. 3 og 4, skal anvendes til køb af en livrente til den pensionerede tjenestemand henholdsvis til den efterlevende ægtefælle eller til efterlevende børn under 21 år.</p>\r\n<p class=\"Stk\">\r\n   <span class=\"Italic\">Stk. 6.</span> For så vidt angår fratrådte tjenestemænd med ret til opsat pension, kan kapitalordningen tidligst komme til udbetaling på det tidspunkt, den opsatte pension kommer til udbetaling.</p>\r\n<p class=\"Paragraftekst\">\r\n   <span class=\"Bold\">§ 4.</span> <span class=\"Bold\">Tilbagekøb</span></p>\r\n<p class=\"Paragraftekst\">Det kan i den enkelte pensionsordning bestemmes, at pensionsordningen kan tilbagekøbes</p>\r\n<p class=\"Liste1\">\r\n   <span class=\"Liste1Nr\">1)</span> i tilfælde, hvor den forsikrede har nået pensionsudbetalingsalderen og udtræder af arbejdsmarkedet, eller hvor den forsikrede er tilkendt invalidepension. I begge tilfælde er det en betingelse, at de <span class=\"Bold\">løbende ydelser</span>, der ville kunne komme til udbetaling, ikke kan overstige et grundbeløb på 5.300 kr. årligt, der reguleres som anført i personskattelovens § 20 (pr. 1. januar 2015 10.100 kr.),</p>\r\n<p class=\"Liste1\">\r\n   <span class=\"Liste1Nr\">2)</span> i tilfælde, hvor der ikke er foretaget indbetaling på pensionsordningen i de seneste 12 på hinanden følgende måneder, og hvor <span class=\"Bold\">depotet </span>ikke overstiger et grundbeløb på 20.000 kr. (1. oktober 1997-niveau), der procentreguleres svarende til statens lønninger (pr. 1. april 2014 26.663 kr.),</p>\r\n<p class=\"Liste1\">\r\n   <span class=\"Liste1Nr\">3)</span> i tilfælde, hvor den forsikrede tager varigt ophold i udlandet, det vil sige framelder sig folkeregistret i Danmark, ikke har ansættelse eller andet erhvervsarbejde i Danmark, hvor der ikke er sket indbetaling af bidrag de seneste 12 på hinanden følgende måneder, og <span class=\"Bold\">depotet </span>ikke overstiger et grundbeløb på 20.000 kr. (1. oktober 1997-niveau), der procentreguleres svarende til statens lønninger (pr. 1. april 2014 26.663 kr.), og</p>\r\n<p class=\"Liste1\">\r\n   <span class=\"Liste1Nr\">4)</span> i tilfælde, hvor den forsikrede er udenlandsk statsborger, fratræder sin stilling og tager varigt ophold i udlandet.</p>\r\n<p class=\"Paragraftekst\">\r\n   <span class=\"Bold\">§ 5.</span> <span class=\"Bold\">Ansatte der er fyldt 70 år</span></p>\r\n<p class=\"Paragraftekst\">Til ansatte, der er fyldt 70 år, udbetales det aftalte pensionsbidrag som løn, medmindre den ansatte ønsker bidraget indbetalt til en pensionsordning. Pensionsbidraget kan endvidere anvendes til køb af frihed.</p>\r\n<p class=\"Stk\">\r\n   <span class=\"Italic\">Stk. 2.</span> Den ansatte retter henvendelse til ansættelsesmyndigheden, hvis pensionsbidraget ikke ønskes udbetalt som løn, men i stedet ønskes indbetalt til en efter den ansattes eget ønske anvist pensionsordning eller til køb af frihed. Hvis den ansatte senere, dog tidligst efter et år, ikke længere ønsker pensionsbidraget indbetalt til en pensionsordning eller anvendt til køb af frihed, retter den ansatte på ny henvendelse til ansættelsesmyndigheden.</p>\r\n<p class=\"Stk\">\r\n   <span class=\"Italic\">Stk. 3.</span> Ved udbetaling som løn gælder følgende:</p>\r\n<p class=\"Liste1\">\r\n   <span class=\"Liste1Nr\">1)</span> Der beregnes ikke særlig feriegodtgørelse af beløbet</p>\r\n<p class=\"Liste1\">\r\n   <span class=\"Liste1Nr\">2)</span> Beløbet er ikke pensionsgivende</p>\r\n<p class=\"Liste1\">\r\n   <span class=\"Liste1Nr\">3)</span> Beløbet indgår ikke ved beregning af overarbejds- eller merarbejdsbetaling.</p>\r\n<p class=\"Stk\">\r\n   <span class=\"Italic\">Stk. 4.</span> For så vidt angår betaling for og andre vilkår for køb af frihed gælder samme regler som for seniordage, således som disse var aftalt i bilag 2 A til aftale af 25. august 2011 om senior- og fratrædelsesordninger, jf. Finansministeriets cirkulære af 29. august 2011 (Perst. nr. 043-11).</p>\r\n<p class=\"Stk\">\r\n   <span class=\"Italic\">Stk. 5.</span> Hvis en ansat, der er fyldt 70 år, ønsker pensionsbidraget indbetalt til en pensionsordning, kan det ske til en pensionsordning efter den ansattes eget valg. Der er i så fald ikke krav om klausulering i henhold til denne aftales § 2.</p>\r\n<p class=\"Paragraftekst\">\r\n   <span class=\"Bold\">§ 6.</span> <span class=\"Bold\">Overflytning til anden pensionsordning i forbindelse med jobskifte</span></p>\r\n<p class=\"Paragraftekst\">Pensionsordningen kan overflyttes til en anden pensionsordning, der opfylder de ovennævnte krav til ydelsessammensætning og tilbagekøb.</p>\r\n<p class=\"Stk\">\r\n   <span class=\"Italic\">Stk. 2.</span> Hvis den pensionsordning, hvortil overflytning ønskes foretaget, indeholder regler om ydelsessammensætning og/eller tilbagekøb, der ikke opfylder betingelserne i denne aftale, kan pensionsordningen dog overføres, hvis den klausuleres således, at den del, der er opsparet i staten, fortsat respekterer de betingelser, der hidtil har været gældende.</p>\r\n<p class=\"Paragraftekst\">\r\n   <span class=\"Bold\">§ 7.</span> <span class=\"Bold\">Ikrafttræden mv.</span></p>\r\n<p class=\"Paragraftekst\">Aftalen har virkning fra 1. januar 2015 og kan opsiges skriftligt med 3 måneders varsel til en 31. marts, dog tidligst den 31. marts 2015. Samtidig ophæves aftale af 22. april 2002 om pensionsbidrag af visse faste tillæg til tjenestemænd og protokollat hertil af 13. december 2012.</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"border-collapse: collapse;\" width=\"728\">\r\n                  <tr>\r\n                     <td style=\"\" width=\"364\"> </td>\r\n                     <td style=\"\" width=\"364\"> </td>\r\n                  </tr>\r\n                  <tr>\r\n                     <td style=\"\" width=\"364\">\r\n                        <div class=\"TabelTekst\">København, den 3. februar 2015</div>\r\n                     </td>\r\n                     <td style=\"\" width=\"364\"> </td>\r\n                  </tr>\r\n                  <tr>\r\n                     <td style=\"\" width=\"364\"> </td>\r\n                     <td style=\"\" width=\"364\"> </td>\r\n                  </tr>\r\n                  <tr>\r\n                     <td style=\"\" width=\"364\">\r\n                        <div class=\"TabelTekst\">Offentligt Ansattes Organisationer</div>\r\n                        <div class=\"TabelTekst\">(Det Statslige Område)</div>\r\n                        <div class=\"TabelTekst\">\r\n                           <span class=\"Bold\">Flemming Vinther</span>\r\n                        </div>\r\n                        <div class=\"TabelTekst\">Lærernes Centralorganisation</div>\r\n                        <div class=\"TabelTekst\">\r\n                           <span class=\"Bold\">Anders Bondo Christensen</span>\r\n                        </div>\r\n                        <div class=\"TabelTekst\">CO10 - Centralorganisationen af 2010</div>\r\n                        <div class=\"TabelTekst\">\r\n                           <span class=\"Bold\">Jesper K. Hansen</span>\r\n                        </div>\r\n                        <div class=\"TabelTekst\">Akademikerne</div>\r\n                        <div class=\"TabelTekst\">\r\n                           <span class=\"Bold\">Finn R. Larsen</span>\r\n                        </div>\r\n                     </td>\r\n                     <td style=\"\" width=\"364\">\r\n                        <div class=\"TabelTekst\">Finansministeriet</div>\r\n                        <div class=\"TabelTekst\">P.M.V.</div>\r\n                        <div class=\"TabelTekst\">E.B.</div>\r\n                        <div class=\"TabelTekst\">\r\n                           <span class=\"Bold\">Frank Nielsen</span>\r\n                        </div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>",
    "isHistorical": false,
    "editorialNotes": [
        "Udsendt som Modst. nr. 003-15"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2015"
        },
        {
            "displayName": "Accession",
            "displayValue": "C20150905309"
        },
        {
            "displayName": "Entydig dokumentidentifikation",
            "displayValue": "AE002154"
        },
        {
            "displayName": "Dato for førstegangsindlæggelse",
            "displayValue": "05/02/2015"
        },
        {
            "displayName": "Dato for indlæggelse",
            "displayValue": "05/02/2015"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9053"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "04/02/2015"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Moderniseringsstyrelsen"
        },
        {
            "displayName": "Ressortministeriets journalnummer",
            "displayValue": "Finansministeriet, Moderniseringsstyrelsen, j.nr. 2015-7511-0006"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}