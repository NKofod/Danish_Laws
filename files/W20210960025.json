{
    "id": 224641,
    "title": "Pressenævnets kendelse i sag nr. 2021-80-0678",
    "documentTypeId": "240",
    "isSagsforlobPeriodValid": true,
    "shortName": "KEN nr 9600 af 27/07/2021",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2021-80-0678</p>\r\n<div class=\"Resume\">\r\n   <p class=\"TekstGenerel\">Klage afvises på grund af manglende retlig interesse</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">TV 2 bragte i juli 2021 et nyhedsindslag om demonstrationerne i Cuba mod det kommunistiske styre. En person klagede til Pressenævnet og henviste blandt andet til, at indslaget var tendentiøst. Pressenævnet afviste at behandle klagen, da personen, der klagede, ikke var omtalt eller afbildet i indslaget, og derfor ikke har retlig interesse.</p>\r\n</div>\r\n<p>[Klager] har klaget til Pressenævnet over et indslag i nyhedsudsendelsen <span class=\"Italic\">”Store demonstrationer i Cuba</span>”, som blev bragt den 13. juli 2021 i TV 2 Nyhederne, idet han mener, at god presseskik er tilsidesat</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Det påklagede nyhedsindslag, der blev bragt på TV 2 i Nyhederne kl. 19 og er ca. 3 minutters varighed, indeholder omtale af demonstrationerne i Cuba mod manglen på bl.a. mad, folkets manglende frihed under det kommunistiske styre samt de cubanske myndigheders håndtering af Covid-19.</p>\r\n<p>\r\n</p>\r\n<p>Af den påklagede nyhedsudsendelse fremgår blandt andet:</p>\r\n<p>\r\n</p>\r\n<p>”<span class=\"Italic\">Nyhedsværten</span>: I Cuba fortsætter folk med at protestere mod regeringen. Se bare billederne her. [Der vises tre billeder fra demonstrationerne i Cuba]. De mangler mad og det, de kan få af mad, er for dyrt, lyder det i gaderne. Og dertil kommer der også en utilfredshed med myndighedernes håndtering af coronapandemien. Det er de største demonstrationer i 27 år i den kommunistiske østat.</p>\r\n<p>[Der klippes til optagelser fra Cuba]</p>\r\n<p>\r\n   <span class=\"Italic\">Speak</span>: I flere dage har tusindvis over hele Cuba i et sjældent stort opbud luftet deres frustrationer over at leve i et land, hvor der er mangel på nærmest alt. Det er ikke set siden 1994.</p>\r\n<p style=\"text-align: justify;\">\r\n   <span class=\"Italic\">Indbygger i Havana (undertekster)</span>: Vi er her, fordi folket undertrykkes. De sulter os ihjel. Havana er ved at falde sammen. Vi har ingen boliger, ingenting. </p>\r\n<p>\r\n   <span class=\"Italic\">Speak</span>: Manglen på de mest nødvendige ting skyldes bl.a. den blokade, som USA strammede under præsident Trump. Den betyder, at lande, der handler med Cuba, bliver sanktioneret af USA.</p>\r\n<p>[…]</p>\r\n<p>\r\n   <span class=\"Italic\">Speak</span>: Folket er ikke kun utilfredse med at mangle det meste til dagligdagen. De mangler også friheden under det kommunistiske styre, der kører landet med hård hånd og ikke tåler kritik og modstand. Det hele er forstærket af en mild sagt utilstrækkelig håndtering af coronapandemien og mangel på vacciner.</p>\r\n<p>\r\n   <span class=\"Italic\">Nyhedsværten</span>: De sociale medier har været lukket i lange perioder under urolighederne i Cuba. ”</p>\r\n<p>\r\n</p>\r\n<p>[Klager] har til støtte for klagen blandt andet anført, at indslaget var tendentiøst. [Klager] har særligt klaget over indslagets afslutning, hvor speaken udtaler, at befolkningen var frustreret over ”myndighedernes mildt sagt utilstrækkelige coronahåndtering”.</p>\r\n<p>\r\n</p>\r\n<p>[Klager] har endvidere henvist til, at Cuba hele vejen har haft langt lavere smitte og antal døde end f.eks. Danmark. Deres befolkningstal er over dobbelt så stort, og de har en økonomi, hvor de er meget afhængige af tilrejsende turister. Således fortæller TV 2 ikke hele sandheden.</p>\r\n<p>\r\n</p>\r\n<p>TV 2 har den 19. juli 2021 afvist [Klager]s klage.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">Pressenævnets formand, Jens Kruse Mikkelsen, udtaler</span>:</p>\r\n<p>Klagen angår et nyhedsindslag med omtale af demonstrationerne i Cuba mod det kommunistiske styre.</p>\r\n<p>\r\n</p>\r\n<p>Det er som udgangspunkt en betingelse for at klage til Pressenævnet, at klageren har retlig interesse i det forhold, der klages over. Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet. Det er ikke tilstrækkeligt blot at have interesse i det emne, der er behandlet.</p>\r\n<p>\r\n</p>\r\n<p>[Klager] er ikke selv omtalt eller afbildet i nyhedsudsendelsen. [Klager] har derfor ikke en sådan direkte og individuel retlig interesse, at der er grundlag for at behandle klagen i forhold til ham.</p>\r\n<p>\r\n</p>\r\n<p>Klagen afvises herefter, jf. medieansvarsloven § 43, stk. 2, nr. 2.</p>\r\n<p>\r\n</p>\r\n<p>Afgjort den 27. juli 2021</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/07/2021"
        },
        {
            "displayName": "Accession",
            "displayValue": "W20210960025"
        },
        {
            "displayName": "Entydig dokumentidentifikation",
            "displayValue": "AA012553"
        },
        {
            "displayName": "Dato for indlæggelse",
            "displayValue": "31/07/2021"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9600"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "27/07/2021"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2021-80-0678"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}