{
    "id": 106140,
    "title": "1986 BSF 26   FORSLAG TIL FOLKETINGSBESLUTNING OM STØTTE TIL ØKOLOGISK JORDBRUG ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 26",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 26 </P>  \r\n\r\n<P></P>  \r\n\r\n<P>Forslag til folketingsbeslutning om støtte til økologisk jordbrug </P>  \r\n\r\n<P></P>  \r\n\r\n<P>Fremsat af Gade (SF) Agerschou (SF) Inger Harms (SF) Stillinger (SF) Ebba  \r\n\r\n Strange (SF) </P>  \r\n\r\n<P></P>  \r\n\r\n<P>den 4. november 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til med virkning fra den 1. januar </P>  \r\n\r\n<P>1987: </P>  \r\n\r\n<P>1. At etablere en offentligt godkendt mærkningsordning for økologisk/ </P>  \r\n\r\n<P>biodynamisk avlede produkter. </P>  \r\n\r\n<P>Dette indebærer, at der etableres kontrol af de bedrifter, der </P>  \r\n\r\n<P>leverer økologisk/ biodynamisk avlede produkter. </P>  \r\n\r\n<P>Udgangspunktet for mærkningsordningen skal fra starten være det </P>  \r\n\r\n<P>økologiske avlergrundlag, der i dag gælder for Landsforeningen </P>  \r\n\r\n<P>Økologisk Jordbrug/ Foreningen for Biodynamisk Jordbrug og IFOAMs </P>  \r\n\r\n<P>(International Federation of Organic Agriculture Movement's) </P>  \r\n\r\n<P>regler. </P>  \r\n\r\n<P>2. At nedsætte et økologisk råd under landbrugsministeren bestående </P>  \r\n\r\n<P>af 1 sagkyndig udpeget af landbrugsministeren, 1 udpeget af </P>  \r\n\r\n<P>miljøministeren, 1 udpeget af De Samvirkende Danske </P>  \r\n\r\n<P>Husmandsforeninger og 3 udpeget af Samarbejdsudvalget for </P>  \r\n\r\n<P>Økologisk/ Biodynamisk Jordbrug. </P>  \r\n\r\n<P>Rådet skal bl.a.: </P>  \r\n\r\n<P>- tage stilling til eventuelle ændringer i avlergrundlaget inden for </P>  \r\n\r\n<P>IFOAMs regler, </P>  \r\n\r\n<P>- fastlægge kontrolforanstaltninger for produktion, transport, </P>  \r\n\r\n<P>distribution og detailsalg, </P>  \r\n\r\n<P>- tildele støtte til udvikling af økologisk produktion og </P>  \r\n\r\n<P>distribution samt </P>  \r\n\r\n<P>- tildele omlægningsstøtte. </P>  \r\n\r\n<P>3. At etablere en økologisk udviklingsstøtte, der kan afhjælpe </P>  \r\n\r\n<P>aktuelle flaskehalse inden for økologisk produktion og </P>  \r\n\r\n<P>distribution. </P>  \r\n\r\n<P>4. At etablere en omlægningsstøtte, så jordbrugsbedrifter, der vil </P>  \r\n\r\n<P>lægge driften om til økologisk drift, kan få omlægningsstøtte i </P>  \r\n\r\n<P>indtil 5 år. </P>  \r\n\r\n<P>En forudsætning for tildeling af støtten er, at der foreligger en </P>  \r\n\r\n<P>godkendt plan for omlægningen, og at denne følges. Støtten gives </P>  \r\n\r\n<P>til de arealer, hvor der er påbegyndt omlægning. Støtten kan ikke </P>  \r\n\r\n<P>gives til vedvarende græsarealer. </P>  \r\n\r\n<P>Støtten tildeles efter ansøgning til Det Økologiske Råd. </P>  \r\n\r\n<P>Støtten tildeles pr. hektar efter bonitet. </P>  \r\n\r\n<P>Kriterierne for støttetildeling fastsættes endeligt af Det Økologiske </P>  \r\n\r\n<P>Råd. Disse kriterier skal dog tage udgangspunkt i et støttebeløb, </P>  \r\n\r\n<P>der svarer til nedgangen i dækningsbidraget. Støtten udformes </P>  \r\n\r\n<P>endvidere på en sådan måde, at den nedtrappes med 20 pct. det 4. </P>  \r\n\r\n<P>år og yderligere 20 pct. det 5. år. </P>  \r\n\r\n<P>5. At udvide det økologiske konsulentkorps med yderligere 3 </P>  \r\n\r\n<P>konsulenter og at udarbejde en plan for udbygningen af </P>  \r\n\r\n<P>konsulentordninger til i løbet af 5 år at omfatte mindst en </P>  \r\n\r\n<P>økologisk konsulent i hvert amt. </P>  \r\n\r\n<P>BEMÆRKNINGER TIL FORSLAGET Almindelige bemærkninger </P>  \r\n\r\n<P>Økologisk jordbrug er især karakteriseret ved hverken at bruge </P>  \r\n\r\n<P>kvælstofkunstgødning eller kemiske bekæmpelsesmidler i </P>  \r\n\r\n<P>planteproduktionen. I stedet søger man gennem almindelige </P>  \r\n\r\n<P>sædskifter og et veltilpasset dyrehold at sikre tilstrækkelige </P>  \r\n\r\n<P>tilførsler af næringsstoffer til planternes vækst og at hindre, at </P>  \r\n\r\n<P>ukrudt, plantesygdomme og insektangreb får et uacceptabelt omfang. </P>  \r\n\r\n<P>Økologisk jordbrug begrænser derved energiforbruget og mindsker </P>  \r\n\r\n<P>miljøbelastningen fra landbruget. Endvidere indebærer denne </P>  \r\n\r\n<P>dyrkningsform, at jordens naturlige frugtbarhed forstået som dens </P>  \r\n\r\n<P>evne til at levere et afkast uden input af kemiske hjælpestoffer </P>  \r\n\r\n<P>bevares. </P>  \r\n\r\n<P>I økologisk jordbrug betragtes husdyrgødningen som en helt central </P>  \r\n\r\n<P>næringsstofressource og ikke som et affaldsprodukt, der blot skal </P>  \r\n\r\n<P>bortskaffes. Sammen med bælgplanter og dyrkning af grøntgødning </P>  \r\n\r\n<P>f.eks. som efterafgrøder sikrer naturgødningen bl.a. </P>  \r\n\r\n<P>kvælstoftilførslerne. </P>  \r\n\r\n<P>Et kombineret ønske om at opnå en høj selvforsyning med foder i </P>  \r\n\r\n<P>bedriften og om ikke at overgødske med naturgødning medfører, at </P>  \r\n\r\n<P>det tilstræbes ikke at have et større husdyrhold, end hvad der </P>  \r\n\r\n<P>svarer til 1 storkreatur med opdræt pr. hektar jord. </P>  \r\n\r\n<P>Alsidighed og satsning på lokale ressourcer er centrale begreber </P>  \r\n\r\n<P>inden for økologisk jordbrug. Der er dog også i økologisk jordbrug </P>  \r\n\r\n<P>mulighed for en vis specialisering mellem de enkelte bedrifter. </P>  \r\n\r\n<P>Dette kan lokalt lade sig gøre inden for, hvad der kan </P>  \r\n\r\n<P>karakteriseres som &#187;økologiske gårdsamarbejder&#171;. En vis løbende  \r\n\r\n</P>  \r\n\r\n<P>udveksling af naturgødning og afgrøder/ jordarealer åbner mulighed </P>  \r\n\r\n<P>for at kombinere de nødvendige alsidige sædskifter med en </P>  \r\n\r\n<P>specialisering af den enkelte gård især i den animalske </P>  \r\n\r\n<P>produktion. </P>  \r\n\r\n<P>Også hensynet til husdyrenes trivsel spiller en stor rolle inden for </P>  \r\n\r\n<P>økologisk jordbrug. Det kommer f.eks. til udtryk ved, at dyrene </P>  \r\n\r\n<P>presses mindre end i traditionelle brug, hvor der gives store </P>  \r\n\r\n<P>tilskud af indkøbt kraftfoder. Det betyder tillige, at sygdom i </P>  \r\n\r\n<P>besætningerne reduceres og at f.eks. malkekøers levetid øges. </P>  \r\n\r\n<P>Økologisk jordbrug forudsætter ikke anvendelse af </P>  \r\n\r\n<P>industrialiserede driftsformer, som de kendes inden for burhøns og </P>  \r\n\r\n<P>svinefarme. Både jord og husdyr presses derfor mindre. </P>  \r\n\r\n<P>Konsekvenserne af ovenstående er, at økologisk jordbrug er et system, </P>  \r\n\r\n<P>der producerer et noget mindre output af fødevarer. Men til </P>  \r\n\r\n<P>gengæld reduceres også forbruget af især energi og kemiske </P>  \r\n\r\n<P>hjælpestoffer væsentligt. </P>  \r\n\r\n<P>Det økologiske jordbrug betjener sig - ligesom konventionelle </P>  \r\n\r\n<P>landbrug - i vidt omfang af mekaniske hjælpemidler og drager også </P>  \r\n\r\n<P>nytte af mange års avlsarbejde og forædling inden for landbruget. </P>  \r\n\r\n<P>Udnyttelsen af disse produktivkræfter er baggrunden for, at </P>  \r\n\r\n<P>økologisk jordbrug i dag ikke har ret meget at gøre med </P>  \r\n\r\n<P>førkrigstidens landbrug, som det så ofte fejlagtigt er blevet </P>  \r\n\r\n<P>hævdet. </P>  \r\n\r\n<P>Udviklingen i det traditionelle landbrug og i landbrugspolitikken har </P>  \r\n\r\n<P>de seneste årtier skabt en række følgeproblemer, som </P>  \r\n\r\n<P>samfundsmæssigt set gør det stadig mere påkrævet at søge </P>  \r\n\r\n<P>alternative udviklingsveje inden for landbruget. Økologisk </P>  \r\n\r\n<P>jordbrug repræsenterer en sådan alternativ udviklingsvej og udgør </P>  \r\n\r\n<P>et positivt svar på en lang række af de nuværende problemer. I det </P>  \r\n\r\n<P>følgende opridses derfor de væsentligste fordele som baggrund for </P>  \r\n\r\n<P>nærværende forslag om en særlig støtte til at fremme opbygningen </P>  \r\n\r\n<P>af en økologisk produktionssektor i dansk landbrug: </P>  \r\n\r\n<P>a) Inden for økologisk jordbrug reduceres forbruget af pesticider til </P>  \r\n\r\n<P>nul, hvilket bl.a. forbedrer levebetingelserne for den vilde flora </P>  \r\n\r\n<P>og fauna, som er trængte. </P>  \r\n\r\n<P>b) Når husdyrholdet tilpasses arealtilliggendet, og når </P>  \r\n\r\n<P>kvælstoffikserende bælgplanter i øvrigt anvendes fornuftigt, </P>  \r\n\r\n<P>begrænses kvælstofomsætningen og dermed kvælstoftabet til </P>  \r\n\r\n<P>omgivelserne fra dyrkningen væsentligt i sammenligning med </P>  \r\n\r\n<P>traditionelt landbrug. </P>  \r\n\r\n<P>c) Den alvorlige forsuring af jorden som følge af brugen af </P>  \r\n\r\n<P>ammoniumkvælstofgødning reduceres væsentligt i økologisk jordbrug. </P>  \r\n\r\n<P>Denne forsuring udgør i dag på landbrugsarealerne et problem, som </P>  \r\n\r\n<P>mange mener vil overstige konsekvenserne af forsuringen fra </P>  \r\n\r\n<P>afbrænding af fossile brændsler. </P>  \r\n\r\n<P>d) Økologisk jordbrug indebærer et sænket produktionsniveau, hvilket </P>  \r\n\r\n<P>generelt må siges at være hensigtsmæssigt i en situation med </P>  \r\n\r\n<P>massiv overproduktion af fødevarer. </P>  \r\n\r\n<P>e) Alligevel kan økologisk jordbrug fastholde en større beskæftigelse </P>  \r\n\r\n<P>i landbruget, idet det på visse områder og især i grøntsagsavlen </P>  \r\n\r\n<P>udgør et mere arbejdsintensivt dyrkningssystem. </P>  \r\n\r\n<P>f) De anderledes og mere alsidige sædskifter indebærer, at man i </P>  \r\n\r\n<P>økologisk jordbrug producerer mindre overskudskorn og mere af de </P>  \r\n\r\n<P>proteinafgrøder, som Danmark i dag importerer i store mængder fra </P>  \r\n\r\n<P>især USA. Økologisk jordbrug indebærer en ændring bort fra </P>  \r\n\r\n<P>situationen i dag, hvor Danmark er nettoimportør af protein og </P>  \r\n\r\n<P>nettoeksportør af fedt og kulhydrater. </P>  \r\n\r\n<P>g) Økologisk jordbrug muliggør kun lokal specialisering i landbruget </P>  \r\n\r\n<P>og kan modvirke den nuværende regionale specialisering, som bl.a. </P>  \r\n\r\n<P>skaber store miljøproblemer med naturgødning i Vestdanmark og et </P>  \r\n\r\n<P>generelt øget pesticidforbrug på grund af ensidige sædskifter. </P>  \r\n\r\n<P>h) Økologisk jordbrug kan som et dyrkningssystem, der styrker jordens </P>  \r\n\r\n<P>tilbageholdelsesevne over for vand og næringsstoffer, udgøre en </P>  \r\n\r\n<P>del af alternativet til at tage marginale jorder ud af dyrkning, </P>  \r\n\r\n<P>som det kan forventes at finde sted i de kommende år på grund af </P>  \r\n\r\n<P>overproduktion og faldende priser. Økologisk jordbrug bør fremmes </P>  \r\n\r\n<P>som en strategi, der &#187;skruer ned for blusset&#171; på de dyrkede </P>  \r\n\r\n<P>landbrugsarealer i stedet for at braklægge store arealer og </P>  \r\n\r\n<P>fortsætte som hidtil på de øvrige jorder. </P>  \r\n\r\n<P>i) I en tid med generelle tendenser til stagnation på væsentlige </P>  \r\n\r\n<P>afsætningsmarkeder for traditionelle landbrugsprodukter </P>  \r\n\r\n<P>repræsenterer økologisk jordbrug en potentielt ekspansiv sektor </P>  \r\n\r\n<P>for produktion og afsætning af særlige kvalitetsprodukter med </P>  \r\n\r\n<P>begrænsede merpriser til landmanden. Udstrækningen af disse </P>  \r\n\r\n<P>markeder både indenlands og på eksportmarkedet er vanskelig at </P>  \r\n\r\n<P>fastlægge nøjagtigt. Det er imidlertid almindeligt antaget blandt </P>  \r\n\r\n<P>nogen af de største danske afsætningskæder for fødevarer, at </P>  \r\n\r\n<P>mellem 10 og 20 pct. af det hjemlige fødevaresalg kunne afsættes </P>  \r\n\r\n<P>som økologisk dyrkede produkter. </P>  \r\n\r\n<P>Nyere danske og udenlandske undersøgelser (jf. f.eks. Christian </P>  \r\n\r\n<P>Tønnesen &#187;Alternative produktionssystemer i dansk landbrug - </P>  \r\n\r\n<P>vilkår og problemer&#171;, Roskilde Universitetscenter, 1986) peger på,  \r\n\r\n</P>  \r\n\r\n<P>at økologisk jordbrug kan være ligeså rentabelt for den enkelte </P>  \r\n\r\n<P>landmand som traditionel drift, når den økologiske drift først er </P>  \r\n\r\n<P>bygget op. Det skyldes bl.a. muligheden for øgede priser på </P>  \r\n\r\n<P>produkterne. Men især skyldes det, at sparede udgifter til kemiske </P>  \r\n\r\n<P>hjælpestoffer mv. i vidt omfang kompenserer for de lavere udbytter </P>  \r\n\r\n<P>efter en årrække. </P>  \r\n\r\n<P>Der er imidlertid i dag brug for, at Folketinget gennem en række </P>  \r\n\r\n<P>særforanstaltninger dels hjælper de enkelte bedrifter gennem den </P>  \r\n\r\n<P>såkaldte omlægningsfase, dels sikrer en udviklingsstøtte til </P>  \r\n\r\n<P>opbygning af en forarbejdnings- og afsætningssektor for økologiske </P>  \r\n\r\n<P>produkter. </P>  \r\n\r\n<P>Omlægningsfasen udgør en specielt vanskelig fase for det økologiske </P>  \r\n\r\n<P>jordbrug og er i dag en afgørende hindring for, at flere landmænd </P>  \r\n\r\n<P>lægger om. Der er brug for ekstra kvalificeret rådgivning. Men </P>  \r\n\r\n<P>overgangen væk fra brug af kunstgødning og sprøjtemidler indebærer </P>  \r\n\r\n<P>normalt i alle tilfælde et ekstra udbyttefald. Det gælder, indtil </P>  \r\n\r\n<P>en højere biologisk aktivitet og dermed omsætningen af </P>  \r\n\r\n<P>næringsstoffer i jorden er opbygget. Det tager også tid, før det </P>  \r\n\r\n<P>alsidige sædskifte effektivt holder ukrudt og skadedyr nede på et </P>  \r\n\r\n<P>acceptabelt niveau. </P>  \r\n\r\n<P>Samtidig er en del af omlægningsfasen en periode, hvor landmanden </P>  \r\n\r\n<P>ikke får en merpris for sine produkter, og det er en periode, hvor </P>  \r\n\r\n<P>der normalt skal lægges mere arbejde i bl.a. jordbehandling og </P>  \r\n\r\n<P>lugning, end det økologiske system på længere sigt behøver at </P>  \r\n\r\n<P>kræve. Omlægningsperioden udgør normalt en periode på mindst 5 år, </P>  \r\n\r\n<P>indtil betingelserne for alternativet stabiliserer sig. </P>  \r\n\r\n<P>Økologisk jordbrug bør fremmes og tildeles støtte som et landbrug, </P>  \r\n\r\n<P>der forebygger miljøskader og derved sparer samfundet for udgifter </P>  \r\n\r\n<P>til udbedring af miljøskader på et senere tidspunkt. Langsigtede </P>  \r\n\r\n<P>miljøskader af en given produktion påvirker sjældent den enkelte </P>  \r\n\r\n<P>virksomheds økonomi direkte. Omkostningerne lægges i stedet over </P>  \r\n\r\n<P>på samfundet. For økologiske jordbrug indebærer det forebyggende </P>  \r\n\r\n<P>arbejde nogle ekstra omkostninger, som samfundet med rimelighed </P>  \r\n\r\n<P>bør søge at kompensere i en situation, hvor konkurrencen med det </P>  \r\n\r\n<P>konventionelle landbrug, der i mindre grad tænker på </P>  \r\n\r\n<P>miljøomkostninger, er hård. </P>  \r\n\r\n<P>Økologisk jordbrug har i dag også svært ved at udnytte nogle af de </P>  \r\n\r\n<P>nuværende støtteordninger til landbruget. Økologiske jordbrugere </P>  \r\n\r\n<P>dyrker f.eks. mange proteinafgrøder, men kan ikke få del i </P>  \r\n\r\n<P>EF-tilskuddene hertil, fordi den enkelte landmand anvender </P>  \r\n\r\n<P>afgrøderne i egen bedrift i stedet for at sælge afgrøden til en </P>  \r\n\r\n<P>anden landmand med husdyr. </P>  \r\n\r\n<P>Sådanne disfavoriseringer af økologisk jordbrug må på længere sigt </P>  \r\n\r\n<P>søges elimineret. Med den begrænsede udbredelse, som det </P>  \r\n\r\n<P>alternative jordbrug i dag har, synes det dog først og fremmest </P>  \r\n\r\n<P>oplagt at kompensere for nogle af de beskrevne vanskeligheder </P>  \r\n\r\n<P>gennem en direkte støtteordning. </P>  \r\n\r\n<P>Dette forslag tager udgangspunkt i den eksisterende produktion i </P>  \r\n\r\n<P>økologisk/ biodynamisk jordbrug. Dermed bygges der videre på </P>  \r\n\r\n<P>resultaterne fra de pionerer, der i mange år har udviklet denne </P>  \r\n\r\n<P>produktionsform. Det er forslagsstillernes hensigt med dette </P>  \r\n\r\n<P>forslag at lade pionererne få meget betydelig indflydelse på </P>  \r\n\r\n<P>grundlaget for den hastige ekspansion, som forslagsstillerne </P>  \r\n\r\n<P>ønsker på området. </P>  \r\n\r\n<P>Forslagsstillerne ser dette forslag i en sammenhæng, hvor hele den </P>  \r\n\r\n<P>danske landbrugsproduktion i et hurtigt tempo skal omlægges til </P>  \r\n\r\n<P>mere økologisk - og dermed mere miljøvenlig - produktion. Men </P>  \r\n\r\n<P>samtidig er det vigtigt at understrege, at dette forslag satser på </P>  \r\n\r\n<P>at fremme driften af rene økologiske driftsformer, som de er </P>  \r\n\r\n<P>fastlagt i det avlergrundlag, som gælder for Landsforeningen </P>  \r\n\r\n<P>Økologisk Jordbrug/ Foreningen for Biodynamisk Jordbrug. </P>  \r\n\r\n<P>Omlægningen af det øvrige landbrug kræver en række helt andre midler, </P>  \r\n\r\n<P>herunder nedsættelse af kornprisen, omlægning af hele </P>  \r\n\r\n<P>støttesystemet i landbruget fra miljøødelæggende til </P>  \r\n\r\n<P>miljøforbedrende foranstaltninger samt afgifter eller andre </P>  \r\n\r\n<P>hurtige og effektive begrænsninger i landbrugets alt for store </P>  \r\n\r\n<P>forbrug af bekæmpelsesmidler og kunstgødning. SF vil i denne </P>  \r\n\r\n<P>samling også på disse områder tage en række politiske initiativer. </P>  \r\n\r\n<P>Hvad angår forslagets økonomiske konsekvenser, vurderer </P>  \r\n\r\n<P>forslagsstillerne det samlede omfang af støtteordningerne til i </P>  \r\n\r\n<P>1987 at beløbe sig til 25 millioner kroner med en betydelig </P>  \r\n\r\n<P>stigning i udgifterne i de kommende år. Denne forventede </P>  \r\n\r\n<P>&#187;udgiftsprofil&#171; må bl.a. ses i lyset af, at der nok vil gå nogen  \r\n\r\n</P>  \r\n\r\n<P>tid inden hele området er &#187;gearet&#171; ind på de nye muligheder, og  \r\n\r\n at </P>  \r\n\r\n<P>der nok først vil blive efterspørgsel efter støtte i sidste </P>  \r\n\r\n<P>halvdel af 1987, hvorefter systemet vil være fuldt kørt ind. </P>  \r\n\r\n<P>Beregningerne for 1987 fremkommer ved, at konsulentbevillingen, </P>  \r\n\r\n<P>mærkningsordningen og etableringen af Det økologiske Råd anslås at </P>  \r\n\r\n<P>beløbe sig til 5 millioner kroner, mens de 2 støtteordninger </P>  \r\n\r\n<P>antagelig vil behøve ca. 20 millioner kroner det første år. </P>  \r\n\r\n<P>Det er afgørende, at støtteordningerne udformes på en sådan måde, at </P>  \r\n\r\n<P>omlægningsstøtte reguleres efter efterspørgslen, ligesom </P>  \r\n\r\n<P>udviklingsstøtten skal afspejle efterspørgslen. </P>  \r\n\r\n<P>Bemærkninger til forslagets enkelte punkter </P>  \r\n\r\n<P>Ad punkt 1 </P>  \r\n\r\n<P>Forslaget lægger afgørende vægt på, at der laves en statsgodkendt </P>  \r\n\r\n<P>mærkningsordning, som skal være krumtap i en samlet politik til </P>  \r\n\r\n<P>fremme af økologisk produktion. </P>  \r\n\r\n<P>Det er her vigtigt at tage udgangspunkt i det eksisterende </P>  \r\n\r\n<P>økologiske/ biodynamiske jordbrug, som det kommer til udtryk </P>  \r\n\r\n<P>gennem samarbejdet mellem avlerforeningerne igennem </P>  \r\n\r\n<P>Samarbejdsudvalget for Økologisk/ Biodynamisk Jordbrug. </P>  \r\n\r\n<P>Derfor bør det være dette avlergrundlag, der er udgangspunktet for </P>  \r\n\r\n<P>ordningen sammen med IFOAMs (International Federation of Organic </P>  \r\n\r\n<P>Agriculture Movement's) regler. </P>  \r\n\r\n<P>Forslagsstillerne lægger altså vægt på, at der bygges videre på </P>  \r\n\r\n<P>pionerernes indsats og erfaringer, når der fremover skal satses på </P>  \r\n\r\n<P>en hurtig udbygning. </P>  \r\n\r\n<P>En mærkningsordning, der ikke betvivles i udlandet, er også en </P>  \r\n\r\n<P>absolut forudsætning for, at denne produktion kan udvikle sig til </P>  \r\n\r\n<P>et vigtigt eksportområde. </P>  \r\n\r\n<P>Ligeledes må både forbrugere og producenter være sikre mod </P>  \r\n\r\n<P>efterligninger. </P>  \r\n\r\n<P>Ad punkt 2 </P>  \r\n\r\n<P>Rådet er sammensat, så både Landbrugsministeriet og Miljøministeriet </P>  \r\n\r\n<P>er repræsenteret. Desuden er avlerne kraftigt repræsenteret. Rådet </P>  \r\n\r\n<P>er det afgørende organ til fremme af økologisk produktion og skal </P>  \r\n\r\n<P>udmønte reglerne for tildeling af henholdsvis udviklingsstøtte og </P>  \r\n\r\n<P>omlægningsstøtte. De nødvendige kontrolforanstaltninger på den </P>  \r\n\r\n<P>enkelte bedrift og i distributionen fastlægges også her, ligesom </P>  \r\n\r\n<P>eventuelle ændringer i det avlergrundlag, der løbende revideres, </P>  \r\n\r\n<P>skal fastlægges i dette organ. </P>  \r\n\r\n<P>Ad punkt 3 </P>  \r\n\r\n<P>Denne støtte skal være bred og bør gives til en lang række </P>  \r\n\r\n<P>forskellige formål, der afhjælper flaskehalse. Det betyder </P>  \r\n\r\n<P>aktuelt, at støtte f.eks. kan gives til etablering af mejerier til </P>  \r\n\r\n<P>økologisk produceret mælk, samt til distributionssystemer, </P>  \r\n\r\n<P>markedsundersøgelser og eksport. Men også udvikling af maskiner </P>  \r\n\r\n<P>samt etablering af mere samlede produktions- og afsætningssystemer </P>  \r\n\r\n<P>bør kunne komme ind under ordningen. </P>  \r\n\r\n<P>Der bevilges støtte efter ansøgning. </P>  \r\n\r\n<P>Selv om der kan forekomme afgrænsningsproblemer i forhold til andre </P>  \r\n\r\n<P>støtteordninger under Landbrugsministeriet og Industriministeriet, </P>  \r\n\r\n<P>er det forslagsstillernes opfattelse, at denne afgrænsning ikke </P>  \r\n\r\n<P>skal fastlægges præcist. Den her foreslåede støtteordning skal </P>  \r\n\r\n<P>tværtimod være den, der ikke afgrænser på anden vis end ved netop </P>  \r\n\r\n<P>at være entydigt knyttet til fremme af økologisk produktion. </P>  \r\n\r\n<P>Ad punkt 4 </P>  \r\n\r\n<P>Når en periode på 5 år er valgt, er det for at give en rimelig tid </P>  \r\n\r\n<P>til at genetablere den nødvendige biologiske aktivitet i jorden. </P>  \r\n\r\n<P>Derefter skulle det ikke længere være et økonomisk problem at dyrke </P>  \r\n\r\n<P>jorden økologisk. Her tages det i betragtning, at der kan opstå en </P>  \r\n\r\n<P>merpris på produkterne. </P>  \r\n\r\n<P>Det vil være forkert at lade perioden være kortere, idet mange af </P>  \r\n\r\n<P>problemerne ved omlægningen - foruden at vise sig det første år - </P>  \r\n\r\n<P>ofte viser sig med særlig styrke i det andet og tredje </P>  \r\n\r\n<P>omlægningsår. </P>  \r\n\r\n<P>Støttebeløbet er fastsat efter et sådant princip, at der opnås samme </P>  \r\n\r\n<P>incitament til overgang til økologisk drift på god som på </P>  \r\n\r\n<P>dårligere landbrugsjord. Det anser forslagsstillerne for at være </P>  \r\n\r\n<P>et vigtigt princip. </P>  \r\n\r\n<P>Støtten bør være af en størrelsesorden, der svarer til ca. 25 pct. </P>  \r\n\r\n<P>nedgang i dækningsbidrag for relevante kornarter på de forskellige </P>  \r\n\r\n<P>jordboniteter. Beløbet vil formentlig - med den usikkerhed, der </P>  \r\n\r\n<P>naturligvis må være - blive på mellem 1.000 kr. og 2.000 kr. pr. </P>  \r\n\r\n<P>hektar. </P>  \r\n\r\n<P>Når støtten aftrappes det 4. og 5. år, er det, fordi der her er tale </P>  \r\n\r\n<P>om slutningen af omlægningsperioden, og forslagsstillerne ønsker </P>  \r\n\r\n<P>at prioritere støtte til de første 3 år højest. </P>  \r\n\r\n<P>Forslagsstillerne ønsker desuden, at støtteordningen også får et </P>  \r\n\r\n<P>strukturpolitisk sigte. Derfor bør den udformes, så der for hver </P>  \r\n\r\n<P>ejer gives fuld støtte op til 30 hektar under omlægning, og </P>  \r\n\r\n<P>derefter aftrappet støtte fra 30 til 50 hektar under omlægning. </P>  \r\n\r\n<P>Avlere, der får omlægningsstøtte, skal endvidere have ret til forlods </P>  \r\n\r\n<P>tildeling af mælkekvoter. </P>  \r\n\r\n<P>Herudover bør de nærmere regler for støtte fastlægges af Det </P>  \r\n\r\n<P>økologiske Råd. </P>  \r\n\r\n<P>Ad punkt 5 </P>  \r\n\r\n<P>Foruden de nødvendige 3 ekstra konsulenter bør der fastlægges en </P>  \r\n\r\n<P>udbygningsplan for konsulentordningen, som følger hele udbygningen </P>  \r\n\r\n<P>af det økologiske jordbrug op. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00026"
        },
        {
            "displayName": "Entydig dokumentidentifikation",
            "displayValue": "CL004964"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "26"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}