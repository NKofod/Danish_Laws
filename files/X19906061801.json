{
    "id": 35219,
    "title": "Boligstøtte - Beboerindskud - Flygtninge ",
    "documentTypeId": "230",
    "isSagsforlobPeriodValid": false,
    "shortName": "AFG nr 60618 af 26/07/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Boligstøttelovens § 57 b fandtes ikke at give hjemmel til at yde  \r\n\r\n beboerindskudslån til husstandsfællesskab bestående af en mor og 4 voksne  \r\n\r\n børn. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Boligstøtte - Beboerindskud - Flygtninge </H1>  \r\n\r\n<P></P>  \r\n\r\n<BR>  \r\n\r\n<P>Dansk Flygtningehjælp har på Deres vegne i skrivelse af 31/1-90 klaget  \r\n\r\n over Brøndby kommunes afslag på boligindskudslån i henhold til  \r\n\r\n boligstøttelovens bestemmelser om lån til betaling af indskud mv. til  \r\n\r\n flygtninge, jfr. boligstøttelovens kap. 11a (specielt §§ 57b og 57c). </P>  \r\n\r\n<P>Som begrundelse for klagen anføres det bl.a., at De og Deres fire voksne  \r\n\r\n børn har lejet en bolig i fællesskab, ligesom alle har underskrevet  \r\n\r\n lejekontrakten. </P>  \r\n\r\n<P>Amtsankenævnet har den 20/2-90 modtaget klagen tilbage fra kommunen med en  \r\n\r\n udtalelse og kopi af sagens akter. </P>  \r\n\r\n<P>Det fremgår af sagen, at De, der er 54 år, og Deres fire børn på 36, 25,  \r\n\r\n 22 og 20 år, i december 1989 ansøgte Brøndby kommune om bo- ligindskudslån  \r\n\r\n til lejemålet. </P>  \r\n\r\n<P>Lejemålet var en villa på 202 kvm bestående af seks værelser og eet  \r\n\r\n kammer. </P>  \r\n\r\n<P>Lejemålet var tidsbegrænset til perioden 1/2-90 til 31/12-92, og den  \r\n\r\n månedlige husleje, incl. varme, beløb sig til 8.900 kr. Depositum udgjorde  \r\n\r\n 23.700 kr. </P>  \r\n\r\n<P>Ved ansøgning om boligindskudslån ansøgte De og Deres fire børn hver om en  \r\n\r\n forholdsmæssig andel af depositummet, det vil sige 4.740 kr. hver. </P>  \r\n\r\n<P>Af ansøgningsskemaerne fremgår det, at De var midlertidigt indkvarteret  \r\n\r\n via Dansk Flygtningehjælp, at tre af Deres børn boede sammen i et opsagt  \r\n\r\n fremlejemål, og at det fjerde barn var indkvarteret på Hotel X i København.  \r\n\r\n</P>  \r\n\r\n<P>Det fremgår endvidere af ansøgningsskemaerne, at De og Deres børn modtog  \r\n\r\n økonomisk hjælp i henhold til bistandslovens bestemmelser. </P>  \r\n\r\n<P>I skrivelse af 15/1-90 meddelte kommunen afslag på boligindskudslån. </P>  \r\n\r\n<P>I udtalelse af 20/2-90 hertil fastholder kommunen afgørelsen under  \r\n\r\n henvisning til, at hjemmeværende børn skal medregnes som husstandsmedlemmer,  \r\n\r\n og at den samlede husstandsindkomst på 226.000 kr. herefter overstiger  \r\n\r\n indkomstgrænsen for boligindskudslån. </P>  \r\n\r\n<P>Det anføres endvidere, at husstandsindkomsten for kommunegaranti for  \r\n\r\n banklån i henhold til boligstøttelovens § 52 ifølge kommunens regler ikke må  \r\n\r\n overstige 220.000 kr. og De er således heller ikke berettiget til en sådan  \r\n\r\n garanti. </P>  \r\n\r\n<P>Der henvises til boligstøttelovens §§ 48-50 og kap. 11a. </P>  \r\n\r\n<P>Der henvises endvidere til boligstyrelsens vejledning af 22/10-87, pkt.  \r\n\r\n 16.1-16.4 og 17.1-17.4. </P>  \r\n\r\n<P>Lovgrundlaget er vedlagt i kopi til Deres orientering. </P>  \r\n\r\n<P>Den 29/6-90 har Boligstyrelsen telefonisk hertil udtalt, at  \r\n\r\n boligstøttelovens § 57b efter Boligstyrelsens opfattelse ikke giver mulighed  \r\n\r\n for at yde boligindskudslån til familier eller husstandsfællesskaber. </P>  \r\n\r\n<P>Det er endvidere Boligstyrelsens opfattelse, at der er en stærk formodning  \r\n\r\n for, at en familie har husstandsfællesskab, og at der skal meget til for at  \r\n\r\n afkræfte en sådan formodning. </P>  \r\n\r\n<P>Amtsankenævnet har behandlet sagen i et møde afholdt den 20. juli 1990 og  \r\n\r\n truffet følgende </P>  \r\n\r\n<P>AFGØRELSE: </P>  \r\n\r\n<P>Nævnet besluttede, under henvisning til det af Boligstyrelsen den 29/6-90  \r\n\r\n udtalte, at tiltræde kommunens afslag på bevilling af boligindskudslån i  \r\n\r\n henhold til boligstøttelovens bestemmelser om lån til betaling af indskud mv.  \r\n\r\n til flygtninge. </P>  \r\n\r\n<P>Det bemærkes, at der er adgang til aktindsigt i overensstemmelse med  \r\n\r\n reglerne i forvaltningsloven og offentlighedsloven. </P>  \r\n\r\n<P>Amtsankenævnets afgørelse er endelig, men Den sociale Ankestyrelse har  \r\n\r\n mulighed for at optage principielle sager til behandling. Frist for anmodning  \r\n\r\n herom er 4 uger. Se vedlagte vejledning. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19906061801"
        },
        {
            "displayName": "Entydig dokumentidentifikation",
            "displayValue": "CA003154"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "60618"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "26/07/1990"
        },
        {
            "displayName": "Administrerende myndighed",
            "displayValue": "Københavns Amtsankenævn"
        },
        {
            "displayName": "Ressortministeriets journalnummer",
            "displayValue": "Ka-230-18-90"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}