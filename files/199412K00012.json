{
    "id": 111576,
    "title": "1994 LSF 12   FORSLAG TIL LOV OM ÆNDRING AF LOV OM SOCIAL PENSION (AFSKAFFELSE AF DEN   SÆRLIGE LAVE PENSIONSFORM: ALMINDELIG FØRTIDSPENSION) ",
    "documentTypeId": "400",
    "isSagsforlobPeriodValid": false,
    "shortName": "1994/1 LSF 12",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 12 </P>  \r\n\r\n<P></P>  \r\n\r\n<P>Forslag til Lov om ændring af lov om social pension (Afskaffelse af den  \r\n\r\n særlige lave pensionsform: almindelig førtidspension) </P>  \r\n\r\n<P></P>  \r\n\r\n<P>Fremsat af Anne Baastrup (SF) Steen Gade (SF) Jes Lunde (SF) Ole Sohn (SF)  \r\n\r\n Villy Søvndal (SF) </P>  \r\n\r\n<P></P>  \r\n\r\n<P>den 12. oktober 1994 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om social pension, jf. lovbekendtgørelse nr. 521 af 16. juni 1994,  \r\n\r\n foretages følgende ændringer: </P>  \r\n\r\n<P> <B>1.</B>  <I>§ 13, nr. 4,</I> ophæves. </P>  \r\n\r\n<P> <B>2.</B> I <I>§ 14, stk. 3,</I> udgår ordene &#187;eller almindelig  \r\n\r\n førtidspension&#171;. </P>  \r\n\r\n<P> <B>3.</B>  <I>§ 14, stk. 4,</I> ophæves. </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft den 1. januar 1995. </P>  \r\n\r\n<P> <I>Stk. 2.</I> Personer, der er tilkendt almindelig førtidspension,  \r\n\r\n overgår til forhøjet almindelig førtidspension ved lovens ikrafttrædelse.  \r\n\r\n</P>  \r\n\r\n<P> <I>Bemærkninger til lovforslaget</I>  </P>  \r\n\r\n<P>Den dårligste ydelse i førtidspensionssystemet kaldes &#187;almindelig  \r\n\r\n førtidspension&#171;. Det er en næsten Orwell'sk brug af sproget, idet kun  \r\n\r\n ca. 17.500 ud af ca. 260.000 førtidspensionister modtager denne  \r\n\r\n &#187;almindelige ydelse&#171;, der rettelig burde kaldes &#187;nedsat  \r\n\r\n førtidspension&#171;! </P>  \r\n\r\n<P>Ydelsen udgør sammen med den lave efterlønssats og satsen for  \r\n\r\n overgangsydelse noget af det ringeste i det sociale system. Den er også  \r\n\r\n uretfærdig, for den ydes efter samme helbredsmæssige og sociale kriterier som  \r\n\r\n forhøjet almindelig førtidspension. Forskellen er udelukkende, hvornår man  \r\n\r\n tilkendes pension. Sker det, før man er 60 år, får man den forhøjede ydelse;  \r\n\r\n sker det efter, får man den lave ydelse. Og det fortsætter helt til det 67.  \r\n\r\n år. 1 dags tidsforskydning kan altså betyde næsten 1.000 kr. mindre hver  \r\n\r\n måned i 7 år. Det er aldersdiskrimination, så det basker! </P>  \r\n\r\n<P>SF ønsker derfor, at den såkaldte almindelige førtidspensionssats  \r\n\r\n afskaffes, således at også 60-66-årige ved tilkendelsen får forhøjet  \r\n\r\n almindelig førtidspension. De, der i dag får den lave sats, skal overgå til  \r\n\r\n den forhøjede sats. Og så kan sprogbrugen laves om på et passende tidspunkt.  \r\n\r\n</P>  \r\n\r\n<P>Forslaget vil koste ca. 180 mio. kr. at gennemføre, idet øgede udgifter  \r\n\r\n til førtidspension på 200 mio. kr. modsvares af skønsmæssigt 20 mio. kr.  \r\n\r\n mindre udgift til boligydelse m.v. (som følge af gældende regler for  \r\n\r\n indkomstaftrapning). SF har anvist finansiering for beløbet i SF's  \r\n\r\n ændringsforslag til finansloven for 1995, men er villig til at drøfte  \r\n\r\n alternative finansieringskilder. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "12/10/1994"
        },
        {
            "displayName": "Accession",
            "displayValue": "199412K00012"
        },
        {
            "displayName": "Entydig dokumentidentifikation",
            "displayValue": "CL000843"
        },
        {
            "displayName": "Dato for førstegangsindlæggelse",
            "displayValue": "12/10/1994"
        },
        {
            "displayName": "Dato for indlæggelse",
            "displayValue": "12/10/1994"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "12"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}