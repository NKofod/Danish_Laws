{
    "id": 32163,
    "title": "Retten til at ordinere medicin - Klage over ledende sygeplejerske, der gav smertestillende medicin som ikke var lægeordineret (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 15027 af 01/10/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Sygeplejerske gav døende patient mere smertestillende medicin end  \r\n\r\n ordineret af lægen. Det blev ikke noteret i sygeplejejournalen. </I> </P>  \r\n\r\n<P> <I>Patientklagenævnet beklagede overfor sygeplejersken jfr. </I> </P>  \r\n\r\n<P> <I>Sygeplejelovens § 5 stk 2, at hun havde ændret den af lægen ordinerede  \r\n\r\n behandling. Desuden fandt nævnet det beklageligt at medicingivningen ikke var  \r\n\r\n noteret i sygeplejejournalen. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Retten til at ordinere medicin - Klage over  \r\n\r\n ledende sygeplejerske, der gav smertestillende medicin som ikke var  \r\n\r\n lægeordineret (* 1) </H1>  \r\n\r\n<P></P>  \r\n\r\n<BR>  \r\n\r\n<P>5.4.11. Retten til at ordinere medicin </P>  \r\n\r\n<P>Klage over ledende sygeplejerske, der gav smertestillende medicin, som  \r\n\r\n ikke var lægeordineret </P>  \r\n\r\n<P>En 90-årig plejehjemsbeboer havde i længere tid lidt af depression og  \r\n\r\n almentilstanden var tiltagende dårlig. Patienten klagede over smerter,  \r\n\r\n virkede forpint og blev pågældende dag tilset af læge, der også dagen før  \r\n\r\n havde tilset patienten. Der blev givet 1 ml. pethidin. Lægen vurderede ved  \r\n\r\n dette sygebesøg, at patienten var døende, og plejehjemspersonalet var af  \r\n\r\n samme opfattelse. Lægen ordinerede herefter pethidin 1 ml hver 4. time efter  \r\n\r\n behov. Da patienten fortsat havde smerter og var anspændt, var sygeplejersken  \r\n\r\n af den opfattelse, at lægens smertestillende behandling var utilstrækkelig,  \r\n\r\n hvorfor hun gav yderligere 1 ml pethidin samt 5 mg stesolid ca. 1/2-1 time  \r\n\r\n efter lægens besøg. Sygeplejersken havde under sine overvejelser før denne  \r\n\r\n behandling vurderet patientens vægt i forhold til den givne dosis pethidin.  \r\n\r\n Begrundelsen for ikke at kontakte læge igen, før der blev givet yderligere  \r\n\r\n smertestillende medicin, var at det på det tidspunkt ville være en vagtlæge,  \r\n\r\n der skulle tilkaldes, og der ville opstå yderligere ventetid. Den givne  \r\n\r\n medicin blev ikke noteret i sygeplejejournal/sygeplejecardex. Patienten døde  \r\n\r\n ca. 3 timer senere. </P>  \r\n\r\n<P>Efter Sundhedsstyrelsens opfattelse burde ovennævnte forhold i henhold til  \r\n\r\n lov om sygeplejersker § 5, stk. 2, beklages overfor den ledende  \r\n\r\n sygeplejerske, idet forpligtelsen til at udvise omhu og samvittighedsfuldhed  \r\n\r\n burde indskærpes hende. </P>  \r\n\r\n<P>Patientklagenævnet fandt, på grundlag af de indhentede oplysninger, at  \r\n\r\n sygeplejersken havde gjort sig skyldig i overtrædelse af lov om  \r\n\r\n sygeplejersker § 5, stk. 2, ifølge hvilken det er sygeplejersken forbudt at  \r\n\r\n ændre den af lægen ordinerede behandling. Endvidere fandt Patientklagenævnet  \r\n\r\n det beklageligt, at pågældende medicingivning ikke var noteret i  \r\n\r\n sygeplejejournalen/sygeplejecardex. Herudover fandt Patientklagenævnet ikke  \r\n\r\n grundlag for påtale, specielt var det ikke nævnets opfattelse, at  \r\n\r\n sygeplejersken havde udvist manglende omhu og samvittighedsfuldhed, jfr. lov  \r\n\r\n om sygeplejersker § 5, stk. 1. Begrundelsen herfor var, at nævnet fandt det  \r\n\r\n væsentligt, at der gives døende mennesker den fornødne smertelindring. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Offentliggjort i Sundhedsvæsenets Patientklagenævns årsberetning for 1988 side 60."
    ],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/09/1997"
        },
        {
            "displayName": "Accession",
            "displayValue": "W19891502725"
        },
        {
            "displayName": "Entydig dokumentidentifikation",
            "displayValue": "CA000074"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "15027"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "01/10/1989"
        },
        {
            "displayName": "Administrerende myndighed",
            "displayValue": "Sundhedsvæsenets Patientklagenævn"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}