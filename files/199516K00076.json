{
    "id": 105633,
    "title": "1995 BRL 76   BERETNING OVER FORSLAG TIL LOV OM ÆNDRING AF SKATTESTYRELSESLOVEN   (INHABILITET FOR DEN KOMMUNALE LIGNINGSCHEF VED SEKRETARIATSBISTAND TIL   SKATTEANKENÆVNET) (AF BRIAN MIKKELSEN (KF) M.FL.)    NR L 76 1995-96, 1. SAMLING ",
    "documentTypeId": "440",
    "isSagsforlobPeriodValid": false,
    "shortName": "1995/1 BRL 76",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BRL 76 </P>  \r\n\r\n<P></P>  \r\n\r\n<P>Beretning over Forslag til lov om ændring af skattestyrelsesloven  \r\n\r\n (Inhabilitet for den kommunale ligningschef ved sekretariatsbistand til  \r\n\r\n skatteankenævnet) (Af Brian Mikkelsen (KF) m.fl.) <BR>  \r\n\r\n Nr L 76 1995-96, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19960320 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder. </P>  \r\n\r\n<P>Et flertal (udvalget med undtagelse af Venstres og Dansk Folkepartis  \r\n\r\n medlemmer) bemærker, at skatteministeren under 1. behandling af lovforslaget  \r\n\r\n foreslog, at spørgsmålet om, hvorvidt skattechefens rolle ved  \r\n\r\n sekretariatsbetjeningen af skatteankenævnet giver anledning til et  \r\n\r\n lovgivningsinitiativ, udskydes et år. </P>  \r\n\r\n<P>Efterfølgende har en statslig-kommunal arbejdsgruppe nedsat af  \r\n\r\n skatteministeren i januar 1996 udsendt pjecen &#187;Skatteankenævnets  \r\n\r\n sekretariat - øget tillid gennem uafhængighed&#171;. I denne beskrives en  \r\n\r\n række tiltag, der anbefales af skatteministeren, formanden for Kommunernes  \r\n\r\n Landsforening og formanden for Foreningen af Danske Skatteankenævn for at  \r\n\r\n sikre skatteankenævnenes selvstændighed og understrege uafhængigheden af den  \r\n\r\n kommunale ligning i sekretariatsbistanden til skatteankenævnet. Det anbefales  \r\n\r\n herunder, at den ligningsansvarlige ikke bistår skatteankenævnet i konkret  \r\n\r\n klagebehandling af skattesager. </P>  \r\n\r\n<P>Flertallet henstiller på denne baggrund, at skatteministeren i  \r\n\r\n folketingsåret 1996-97 giver udvalget en orientering, der ud over en generel  \r\n\r\n beskrivelse af, hvorledes kommunerne har valgt at indrette  \r\n\r\n sekretariatsbetjeningen af skatteankenævnene, indeholder en redegørelse for  \r\n\r\n den ligningsansvarliges rolle ved sekretariatsbetjeningen af  \r\n\r\n skatteankenævnene. </P>  \r\n\r\n<P>Et mindretal (Dansk Folkepartis medlem af udvalget) finder det påvist, at  \r\n\r\n der er en lang række af problemer med den nuværende ordning for  \r\n\r\n sekretariatsbistand til skatteankenævnene. </P>  \r\n\r\n<P>Dette kommer til udtryk bl.a. gennem den redegørelse af 1. maj 1995, som  \r\n\r\n en nedsat arbejdsgruppe under skatteministeren har udarbejdet. I redegørelsen  \r\n\r\n er Skatteministeriets retssikkerhedsudvalg citeret for følgende: &#187;. . .  \r\n\r\n selv om sekretariatet ikke har nogen direkte beslutningskompetence, har  \r\n\r\n sekretariatet gennem sit arbejde med at forberede sagen og udarbejde en  \r\n\r\n indstilling stor indflydelse på afgørelsen.&#171; Og retssikkerhedsudvalget  \r\n\r\n siger videre: &#187;På baggrund af de anførte almindelige  \r\n\r\n habilitetsbetragtninger kunne man derimod overveje, om man af hensyn til den  \r\n\r\n generelle tillid til sekretariatsbehandlingen ved skatteankenævnene burde  \r\n\r\n stille strengere krav til sekretariatets uafhængighed af den kommunale  \r\n\r\n ligningsmyndighed.&#171; </P>  \r\n\r\n<P>Blandt andet på denne baggrund finder Dansk Folkeparti det helt  \r\n\r\n utilstrækkeligt, at flertallet nu nøjes med at henstille til  \r\n\r\n skatteministeren, at ministeren i folketingsåret 1996-97 skal give udvalget  \r\n\r\n en orientering om forholdene. </P>  \r\n\r\n<P>Dansk Folkeparti finder spørgsmålet om sekretariatsbistand til  \r\n\r\n skatteankenævnene fuldt belyst, efter at Folketinget nu har diskuteret dette  \r\n\r\n spørgsmål i flere år. Det er derfor partiets opfattelse, at Folketinget  \r\n\r\n hurtigt burde lovgive, således at der over hele landet blev sikret en reel  \r\n\r\n uafhængighed mellem skatteankenævnene og skatteforvaltningerne. </P>  \r\n\r\n<P>P.u.v. </P>  \r\n\r\n<P>Flemming Hansen, </P>  \r\n\r\n<P>formand. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "15/04/1996"
        },
        {
            "displayName": "Accession",
            "displayValue": "199516K00076"
        },
        {
            "displayName": "Entydig dokumentidentifikation",
            "displayValue": "CL006276"
        },
        {
            "displayName": "Dato for førstegangsindlæggelse",
            "displayValue": "15/04/1996"
        },
        {
            "displayName": "Dato for indlæggelse",
            "displayValue": "15/04/1996"
        },
        {
            "displayName": "Dokumenttype",
            "displayValue": "Beretning over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "76"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}