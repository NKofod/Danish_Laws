{
    "id": 227834,
    "title": "Bekendtgørelse om mærkning m.m. af cannabismellemprodukter",
    "documentTypeId": "60",
    "isSagsforlobPeriodValid": true,
    "shortName": "BEK nr 2521 af 14/12/2021",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n      <tr>\r\n         <td class=\"IndholdsfortegnelseId\">\r\n            <a href=\"#ida7bafada-e196-4457-b707-a52ca55208ac\">Kapitel 1</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Område og definitioner</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id3b08dc39-3973-4e89-825f-455f95384914\">Kapitel 2</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Almindelige bestemmelser</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id7de16098-9131-4812-8ea5-7e5fdebae187\">Kapitel 3</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Mærkning og emballage</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id2124ab75-1ae6-4a2d-a3c0-b1651136ff28\">Kapitel 4</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Dispensation og strafbestemmelse</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id7fe64ed9-a7a3-4b80-b825-6953cbff45af\">Kapitel 5</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Ikrafttrædelsesbestemmelser</span>\r\n         </td>\r\n      </tr>\r\n   </table>\r\n</div><div class=\"bjelke\">Den fulde tekst</div><p class=\"Titel2\">Bekendtgørelse om mærkning m.m. af cannabismellemprodukter</p>\r\n<p class=\"Indledning2\">I medfør af § 49 og § 66, stk. 2, i lov nr. 1668 af 26. december 2017 om forsøgsordning med medicinsk cannabis og om ordning for dyrkning, fremstilling m.v. af medicinsk cannabis, som ændret ved lov nr. 2392 af 14. december 2021, fastsættes:</p>\r\n<p class=\"Kapitel\" id=\"ida7bafada-e196-4457-b707-a52ca55208ac\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">\r\n   <span class=\"Italic\">Område og definitioner</span>\r\n</p>\r\n<p class=\"Paragraf\" id=\"idbc289dae-51ea-4be9-aa61-5d96cac77dfe\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Denne bekendtgørelse omfatter mærkning, produktark, patientinformationsark samt emballage for cannabismellemprodukter, der er optaget i forsøgsordningen med medicinsk cannabis, jf. § 7 i lov om forsøgsordning med medicinsk cannabis og om ordning for dyrkning, fremstilling m.v. af medicinsk cannabis.</p>\r\n<p class=\"Stk2\">\r\n   <span class=\"StkNr\" id=\"id4337041e-925e-438e-bf84-71f7f0c4c404\">Stk. 2.</span> Denne bekendtgørelse omfatter ikke mærkning af cannabisslutprodukter, jf. § 18 i lov om forsøgsordning med medicinsk cannabis og om ordning for dyrkning, fremstilling m.v. af medicinsk cannabis.</p>\r\n<p class=\"Paragraf\" id=\"id914cdf9b-8c03-4300-894d-8738e688e105\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Ved mærkning forstås al tekst og grafik på den ydre og indre emballage til et cannabismellemprodukt, herunder også produktark og patientinformationsark, jf. stk. 2 og 3. Grafik omfatter også QR-koder, hvis virksomheden påsætter dette.</p>\r\n<p class=\"Stk2\">\r\n   <span class=\"StkNr\" id=\"idf52d8a0e-2682-4040-a353-42a6b547393b\">Stk. 2.</span> Ved produktark forstås et dokument med en oversigt over cannabismellemproduktets mærkningsoplysninger. Produktarket udarbejdes med det formål at gøre mærkningsoplysningerne tilgængelige for den enkelte læge, således at oplysningerne kan bruges som led i lægens ordination og lægens vejledning af patienten, jf. § 8.</p>\r\n<p class=\"Stk2\">\r\n   <span class=\"StkNr\" id=\"id61253674-6f71-47ca-98b1-f473237243e4\">Stk. 3.</span> Ved patientinformationsark forstås et dokument med relevant information til patienten om hjælpestoffer, tilberedningsmåde og anvendelse af cannabismellemproduktet. Patientinformationsarket udarbejdes med det formål at orientere patienten om relevant information vedrørende cannabismellemproduktet, jf. § 9.</p>\r\n<p class=\"Kapitel\" id=\"id3b08dc39-3973-4e89-825f-455f95384914\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">\r\n   <span class=\"Italic\">Almindelige bestemmelser</span>\r\n</p>\r\n<p class=\"Paragraf\" id=\"idaaa4a221-fec9-4536-86cd-06dbc95bd4db\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Mærkning af et cannabismellemprodukt skal være letlæselig, let forståelig og uudslettelig.</p>\r\n<p class=\"Stk2\">\r\n   <span class=\"StkNr\" id=\"id96319717-4eb5-4f07-b9dd-b16ee79b47d2\">Stk. 2.</span> Mærkning i form af tekst skal være affattet på dansk.</p>\r\n<p class=\"Paragraf\" id=\"id99fa9c55-0fd5-4e3d-9adc-ff1dbbf1c921\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Mærkning af et cannabismellemprodukt må ikke indeholde elementer, der har reklamemæssig karakter.</p>\r\n<p class=\"Paragraf\" id=\"id162c286e-8888-4f44-be91-0037879d699a\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Mærkning af et cannabismellemprodukt må ikke være vildledende eller egnet til at fremkalde forveksling med andre cannabismellemprodukter, cannabisslutprodukter eller andre lægemidler.</p>\r\n<p class=\"Stk2\">\r\n   <span class=\"StkNr\" id=\"idef6ff9d5-cca9-4ab7-a54d-785d47f1509f\">Stk. 2.</span> Et cannabismellemprodukts emballage må ikke give anledning til forveksling af produktet med nærings- og nydelsesmidler.</p>\r\n<p class=\"Paragraf\" id=\"idfd4288f1-fbae-4ac0-91ba-6731a65fcf51\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Når et cannabismellemprodukt er optaget i forsøgsordningen med medicinsk cannabis, er cannabismellemproduktfremstilleren ansvarlig for at holde mærkningen opdateret i henhold til denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"id4dd69923-9b6f-4827-8e57-1db4309a0103\">Stk. 2.</span> Ændringer i mærkningen af et cannabismellemprodukt skal indsendes til Lægemiddelstyrelsen som en ændringsanmodning, jf. § 7, stk. 6, i lov om forsøgsordning med medicinsk cannabis og om ordning for dyrkning, fremstilling m.v. af medicinsk cannabis. Ændringer, der kun vedrører layout, skal ikke indsendes til Lægemiddelstyrelsen.</p>\r\n<p class=\"Kapitel\" id=\"id7de16098-9131-4812-8ea5-7e5fdebae187\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">\r\n   <span class=\"Italic\">Mærkning og emballage</span>\r\n</p>\r\n<p class=\"Paragraf\" id=\"id43f4547a-2252-4fb5-ab5f-7c2a678425d8\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Et cannabismellemprodukts emballage skal indeholde følgende oplysninger:</p>\r\n<p class=\"Liste1\">\r\n   <span class=\"Liste1Nr\" id=\"idc7a7a865-2d1c-4b1f-a6ad-dde413e52aec\">1)</span> Cannabismellemproduktets navn, jf. § 48, stk. 3, i lov om forsøgsordning med medicinsk cannabis og om ordning for dyrkning, fremstilling m.v. af medicinsk cannabis.</p>\r\n<p class=\"Liste1\">\r\n   <span class=\"Liste1Nr\" id=\"idb4657adc-163a-499f-b7e2-6905610b7a8d\">2)</span> Cannabismellemproduktets deklaration af virksomme bestanddele. Deklarationen af virksomme bestanddele kan angives som anført i EMA ”Guideline on declaration of herbal substances and herbal preparations in herbal medicinal products/traditional herbal medicinal products”.</p>\r\n<p class=\"Liste1\">\r\n   <span class=\"Liste1Nr\" id=\"id45382aa4-7367-4d38-83d3-be953d04f50b\">3)</span> Alle hjælpestoffer skal angives kvalitativt. Hjælpestoffer med kendt effekt skal angives med advarsel. Advarsler for hjælpestoffer med kendt effekt kan angives som anført i ”Annex to the European Commission guideline on Excipients in the labelling and package leaflet of medicinal products for human use”.</p>\r\n<p class=\"Liste1\">\r\n   <span class=\"Liste1Nr\" id=\"idae197480-5fb6-4e17-afe7-e7b18381e20a\">4)</span> Produktform.</p>\r\n<p class=\"Liste1\">\r\n   <span class=\"Liste1Nr\" id=\"id8624bb0c-7666-48f9-a32a-0e350311d185\">5)</span> Pakningsstørrelse.</p>\r\n<p class=\"Liste1\">\r\n   <span class=\"Liste1Nr\" id=\"id1c918cc7-8ce2-446b-ab7a-3f79469bb4d4\">6)</span> Anvendelsesmåde, herunder anbefalet medicinsk udstyr til administration af produktet, hvis aktuelt.</p>\r\n<p class=\"Liste1\">\r\n   <span class=\"Liste1Nr\" id=\"ide96981e0-f874-49cc-a093-26809bc9c57a\">7)</span> Eventuel tilberedningsmåde.</p>\r\n<p class=\"Liste1\">\r\n   <span class=\"Liste1Nr\" id=\"id788239e9-3f21-4ec7-bf7f-6902910d5d99\">8)</span> Opbevaringsbetingelser og udløbsdato.</p>\r\n<p class=\"Liste1\">\r\n   <span class=\"Liste1Nr\" id=\"idffd7bace-ff77-44c5-bc94-85e0e5b0dfac\">9)</span> Navn og adresse på fremstilleren af cannabismellemproduktet.</p>\r\n<p class=\"Liste1\">\r\n   <span class=\"Liste1Nr\" id=\"id4ff9eda1-16a1-474d-8217-4883c705e601\">10)</span> Cannabisslutproduktets varenummer.</p>\r\n<p class=\"Liste1\">\r\n   <span class=\"Liste1Nr\" id=\"idf4e7e3e7-a358-416d-8a58-1a871b4d3809\">11)</span> Batchnummer.</p>\r\n<p class=\"Liste1\">\r\n   <span class=\"Liste1Nr\" id=\"id60036ed7-5140-4bdf-bb53-4ea9b920da10\">12)</span> Følgende skal fremgå på emballagen: ”Medicinsk cannabis”.</p>\r\n<p class=\"Liste1\">\r\n   <span class=\"Liste1Nr\" id=\"idf9f2489b-809e-4e00-8cbc-a5cbf3e343cd\">13)</span> Følgende skal fremgå på emballagen: ”Rygning af cannabisproduktet frarådes”.</p>\r\n<p class=\"Liste1\">\r\n   <span class=\"Liste1Nr\" id=\"id5267db53-1ead-4d98-b1d6-3887dc56a913\">14)</span> Følgende skal fremgå på emballagen, hvis produktet ikke er optaget i forsøgsordningen med mulighed for anvendelse til inhalation: ”Inhalation af cannabisproduktet frarådes”.</p>\r\n<p class=\"Liste1\">\r\n   <span class=\"Liste1Nr\" id=\"id7c359a03-dea4-4079-8c5b-64a7c496fcf8\">15)</span> For produkter, hvor medicinmål skal anvendes til dosering af cannabisproduktet, og hvor der er vedlagt medicinmål i pakningen, skal det anføres på pakningen, hvilket medicinmål, der er vedlagt.</p>\r\n<p class=\"Liste1\">\r\n   <span class=\"Liste1Nr\" id=\"ida11d3a76-3fda-4a50-a0dd-3a9f09028180\">16)</span> For produkter, hvor medicinmål skal anvendes ved doseringen af cannabisproduktet, men hvor der ikke er vedlagt medicinmål, skal det anføres på pakningen, at medicinmål ikke er vedlagt, og det skal samtidig angives på pakningen, hvilket standard medicinmål, der er egnet til dosering af produktet.</p>\r\n<p class=\"Stk2\">\r\n   <span class=\"StkNr\" id=\"idd1556209-82ef-4a0d-91f2-b721b0a8260f\">Stk. 2.</span> Mærkningsoplysningerne i stk. 1, nr. 1, 2, 4, 5, 8, 9, 11, 13 og 14, skal anføres både på cannabismellemproduktets indre og eventuelle ydre emballage.</p>\r\n<p class=\"Stk2\">\r\n   <span class=\"StkNr\" id=\"id99c1c968-c9f5-4a5c-a9aa-fcf799286e5b\">Stk. 3.</span> Mærkningsoplysningerne i stk. 1, nr. 3, 6, 7, 10, 12, 15 og 16, skal anføres på cannabismellemproduktets ydre emballage. Hvis pakningen kun består af en indre emballage, skal oplysningerne anføres på den indre emballage. Cannabismellemproduktfremstilleren kan vælge at anføre oplysningerne på både indre og ydre emballage.</p>\r\n<p class=\"Stk2\">\r\n   <span class=\"StkNr\" id=\"idff6c02d9-8662-4abf-9e8f-0f848a8219e5\">Stk. 4.</span> Er det ikke muligt at anføre alle detaljer vedrørende hjælpestoffer, anvendelsen eller tilberedningsmåden, jf. stk. 1, nr. 3, 6 og 7, på emballagen, jf. stk. 3, skal oplysningerne i stedet medfølge i pakningen i form af et patientinformationsark, jf. § 9.</p>\r\n<p class=\"Stk2\">\r\n   <span class=\"StkNr\" id=\"id32ec13f1-6256-423c-a1ae-9bae43839396\">Stk. 5.</span> Navnet på et cannabismellemprodukt skal tillige anføres i punktskrift på den eventuelle ydre emballage. Hvis pakningen kun består af en indre emballage, skal oplysningerne anføres på den indre emballage.</p>\r\n<p class=\"Stk2\">\r\n   <span class=\"StkNr\" id=\"id6979922b-3a9e-4667-9298-32cf1a733231\">Stk. 6.</span> Cannabismellemproduktfremstilleren må ikke mærke cannabismellemproduktet med de oplysninger, der fremgår af § 18 i lov om forsøgsordning med medicinsk cannabis og om ordning for dyrkning, fremstilling m.v. af medicinsk cannabis.</p>\r\n<p class=\"Paragraf\" id=\"id28ea0572-850f-4fe5-8dfc-e67f7ae00ada\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Et produktark skal udarbejdes for alle cannabismellemprodukter optaget i forsøgsordningen. Produktarket skal indeholde de oplysninger, der fremgår af § 7, stk. 1.</p>\r\n<p class=\"Stk2\">\r\n   <span class=\"StkNr\" id=\"ide84b7fa3-82d2-4d14-8db3-93a8931b5fe6\">Stk. 2.</span> Produktarket udarbejdes af cannabismellemproduktfremstilleren i forbindelse med ansøgningen om produktets optagelse i forsøgsordningen med medicinsk cannabis.</p>\r\n<p class=\"Stk2\">\r\n   <span class=\"StkNr\" id=\"ide8846a62-9ba7-4bb7-b9f6-ed18bc48367e\">Stk. 3.</span> Lægemiddelstyrelsen kontrollerer produktarket ud fra oplysningerne i ansøgningen om optagelse af cannabismellemproduktet i forsøgsordningen og gør produktarket tilgængeligt på Lægemiddelstyrelsens hjemmeside.</p>\r\n<p class=\"Stk2\">\r\n   <span class=\"StkNr\" id=\"id9e59fa15-7831-4494-a8a9-facf3e80141f\">Stk. 4.</span> Cannabismellemproduktfremstilleren er ved ændringer af cannabismellemproduktets mærkning, ansvarlig for at opdatere produktarket, jf. § 6. Lægemiddelstyrelsen gør det ændrede produktark tilgængeligt på Lægemiddelstyrelsens hjemmeside.</p>\r\n<p class=\"Paragraf\" id=\"ida92d222c-9e41-418c-ac09-64b35eceaa94\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Et patientinformationsark skal udarbejdes, hvis den nødvendige information om anvendelse, tilberedningsmåde og/eller angivelse af hjælpestoffer samt eventuelle tilhørende advarsler ikke kan anføres på emballagen, jf. § 7, stk. 4. Patientinformationsarket skal vedlægges i pakningen for cannabismellemproduktet.</p>\r\n<p class=\"Stk2\">\r\n   <span class=\"StkNr\" id=\"iddc28ac87-1a56-4a6f-89c5-219cd2a2e252\">Stk. 2.</span> Patientinformationsarket skal som minimum indeholde den nødvendige information om anvendelse samt, hvis relevant for det enkelte produkt, information om tilberedning, angivelse af hjælpestoffer og evt. advarsler om hjælpestoffer med kendt effekt.</p>\r\n<p class=\"Stk2\">\r\n   <span class=\"StkNr\" id=\"idb368242f-7b61-40ed-b5de-ed7fccbf152c\">Stk. 3.</span> Patientinformationsarket udarbejdes af cannabismellemproduktfremstilleren i forbindelse med ansøgningen om produktets optagelse i forsøgsordningen med medicinsk cannabis.</p>\r\n<p class=\"Stk2\">\r\n   <span class=\"StkNr\" id=\"id853a0a50-00e7-43bc-97ea-9626f993f8ba\">Stk. 4.</span> Lægemiddelstyrelsen kontrollerer patientinformationsarket ud fra oplysningerne i ansøgningen om optagelse af cannabismellemproduktet i forsøgsordningen og gør patientinformationsarket tilgængeligt på Lægemiddelstyrelsens hjemmeside.</p>\r\n<p class=\"Stk2\">\r\n   <span class=\"StkNr\" id=\"idb2de7dc4-ee0c-4d9d-8b5d-9a19cc4b8e70\">Stk. 5.</span> Cannabismellemproduktfremstilleren er ved ændringer af anvendelse, tilberedningsmåde, hjælpestoffer m.m. for cannabismellemproduktet ansvarlig for at opdatere patientinformationsarket, jf. § 6. Lægemiddelstyrelsen gør det ændrede patientinformationsark tilgængeligt på Lægemiddelstyrelsens hjemmeside.</p>\r\n<p class=\"Paragraf\" id=\"id5f3fb47d-1418-4911-ad8c-c81e084d2e4b\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Et cannabismellemprodukt skal være emballeret således, at brud på pakningens emballage let kan konstateres.</p>\r\n<p class=\"Kapitel\" id=\"id2124ab75-1ae6-4a2d-a3c0-b1651136ff28\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">\r\n   <span class=\"Italic\">Dispensation og strafbestemmelse</span>\r\n</p>\r\n<p class=\"Paragraf\" id=\"ide34dc3e9-cafd-439f-a4f7-83dc9a909ebc\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Lægemiddelstyrelsen kan i særlige tilfælde og på betingelser, der fastsættes i hvert enkelt tilfælde, dispensere fra bekendtgørelsens bestemmelser.</p>\r\n<p class=\"Paragraf\" id=\"iddb59553f-c4f7-4dbc-9a58-9234b25a9fd8\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Med bøde straffes den, der overtræder §§ 3-10.</p>\r\n<p class=\"Stk2\">\r\n   <span class=\"StkNr\" id=\"id28b945e4-2ce6-457d-ad5a-f91357f08268\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Kapitel\" id=\"id7fe64ed9-a7a3-4b80-b825-6953cbff45af\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">\r\n   <span class=\"Italic\">Ikrafttrædelsesbestemmelser</span>\r\n</p>\r\n<p class=\"Paragraf\" id=\"id62c2171b-2833-4deb-821e-dbeb354a30b7\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Bekendtgørelsen træder i kraft den 1. januar 2022.</p>\r\n<p class=\"Stk2\">\r\n   <span class=\"StkNr\" id=\"id91b7c889-7afc-4f78-a38c-21d35a1c0491\">Stk. 2.</span> Ændringer i mærkning i medfør af denne bekendtgørelses §§ 3-10 skal for produkter, der allerede er optaget i forsøgsordningen om medicinsk cannabis for tidspunktet for bekendtgørelsens ikrafttræden, være gennemført inden 1. januar 2023, når produktet leveres til grossist.</p><div class=\"Givet\" id=\"Givet\"><p class=\"Givet\" align=\"center\">Lægemiddelstyrelsen, den 14. december 2021</p><p class=\"Sign1\" align=\"center\">Lars Bo Nielsen</p><p class=\"Sign2\" align=\"right\">/ Hanne Lomholt Larsen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/12/2021"
        },
        {
            "displayName": "Accession",
            "displayValue": "B20210252105"
        },
        {
            "displayName": "Entydig dokumentidentifikation",
            "displayValue": "DI000437"
        },
        {
            "displayName": "Dato for førstegangsindlæggelse",
            "displayValue": "22/12/2021"
        },
        {
            "displayName": "Dato for indlæggelse",
            "displayValue": "22/12/2021"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "2521"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "14/12/2021"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Lægemiddelstyrelsen"
        },
        {
            "displayName": "Ressortministeriets journalnummer",
            "displayValue": "Sundhedsmin.,<br />Lægemiddelstyrelsen, j.nr. 2021103111"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}