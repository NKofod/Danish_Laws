{
    "id": 133008,
    "title": "Cirkulære om udstedelse af visum ved grænsen til Danmark\\n(Til politiet)",
    "documentTypeId": "150",
    "isSagsforlobPeriodValid": true,
    "shortName": "CIR nr 71 af 10/08/2010",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulære om udstedelse af visum ved grænsen til Danmark</p>\r\n<p class=\"UnderTitel2\">(Til politiet)</p>\r\n<p class=\"Indledning2\">I henhold til udlændingebekendtgørelsens § 19, stk. 6, jf. bekendtgørelse nr. 270 af 22. marts 2010, fastsættes følgende regler om politiets udstedelse af visum ved grænsen:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">1. Indledende bestemmelser</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1\">§ 1.</span> Politiet kan efter bemyndigelse fra Udlændingeservice i særlige tilfælde ved grænsen udstede visum for op til 15 dages ophold med én indrejse eller visum med henblik på transit. Dette gælder dog ikke, hvis udlændingen er indberettet til Schengeninformationssystemet (SIS) som uønsket eller har indrejseforbud til Danmark, jf. udlændingebekendtgørelsens § 19, stk. 6.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Ved visumkodeksen forstås i dette cirkulære forordning om en fællesskabskodeks for visa (visumkodeks).</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2\">§ 2.</span> Politidirektøren i København og Politidirektøren for Sydøstjyllands politi bemyndiges til i henholdsvis Københavns Lufthavn i Kastrup og Billund Lufthavn at udstede visum ved grænsen til Danmark uden forelæggelse for Udlændingeservice i overensstemmelse med de bestemmelser, der er fastsat i afsnit 2.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">2. Udstedelse af visum ved grænsen</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3\">§ 3.</span> Ansøgning om visum ved grænsen indgives til politiet ved indlevering af ansøgningsskema om Schengenvisum, jf. visumkodeksens bilag I, medmindre særlige grunde taler derimod.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Ved ansøgningen opkræves betaling på 450 kr. For børn i aldersgruppen 6-11 år opkræves 260 kr. For børn under 6 år opkræves ingen betaling. Betalingen opkræves i øvrigt efter reglerne i visumkodeksens artikel 16. Der udstedes kvittering til ansøgeren for betalingen. Der opkræves ikke betaling i de i § 4 nævnte tilfælde.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4\">§ 4.</span> De politimyndigheder, der er nævnt i § 2, kan udstede visum efter § 5 ved grænsen til Danmark til en visumpligtig udlænding i tilfælde af flyforsinkelse, uforudset flyruteændring, nødlanding eller lignende omstændigheder, som udlændingen ikke kunne påregne ville opstå, såfremt det vurderes hensigtsmæssigt at lade udlændingen indrejse eller opholde sig i transitområdet.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5\">§ 5.</span> De politimyndigheder, der er nævnt i § 2, kan udstede visum efter § 4 med gyldighed for alle Schengenlande, såfremt følgende betingelser er opfyldt:</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num1\">1)</span> Udlændingen skal være i besiddelse af gyldigt pas eller anden rejselegitimation med ret til rejse til Danmark og de andre Schengenlande. Er passet kun gyldigt for rejse til et eller flere af Schengenlandene, begrænses visummets gyldighed til dette eller disse lande. Det må ikke være anført i passet eller på anden måde oplyst, at passet ikke er gyldigt for tilbagerejse til udstederlandet.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num2\">2)</span> Udlændingen skal have de nødvendige midler til sit underhold under det påtænkte ophold og til hjemrejsen til hjemlandet eller bopælslandet eller til gennemrejsen til et tredjeland, hvor den pågældende er sikret indrejse, eller være i stand til på lovlig vis at erhverve sig disse midler.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num3\">3)</span> Udlændingen må ikke være indberettet til Schengeninformationssystemet som uønsket.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num4\">4)</span> Udlændingen må ikke udgøre en trussel for Schengenlandenes offentlige orden, forhold til fremmede magter eller nationale sikkerhed eller sundhed.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Udlændingen skal om nødvendigt forelægge dokumentation for rejsens formål og nærmere omstændigheder.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Er udlændingen omfattet af reglerne om høring af egne og andre Schengenlandes myndigheder, jf. udlændingebekendtgørelsens § 16, stk. 3 og 4, kan de politimyndigheder, der er nævnt i § 2, ikke udstede visum ved indrejsen efter § 4 til den pågældende, jf. § 8, stk. 2. Oplysning om de nationaliteter, der er omfattet af reglerne om høring, findes og ajourføres løbende på politiets intranet.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6\">§ 6.</span> Visum med gyldighed for alle Schengenlande, jf. §§ 4-5, udstedes som:</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num1\">1)</span> Et visum, der er gyldigt for én indrejse i Schengenlandene, hvor varigheden af opholdet ikke må overstige 15 dage.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num2\">2)</span> Et visum med henblik på transit, der giver indehaveren ret til at rejse en, to eller undtagelsesvis flere gange gennem Schengenlandene til et land, der ikke er tilsluttet Schengenkonventionen. Et sådant visum udstedes for det tidsrum, der er nødvendigt i forbindelse med transit. Visum med henblik på transit udstedes som udgangspunkt for 5 dage, men kan udstedes for op til 15 dages ophold, hvis der er behov herfor, og dette efter anmodning dokumenteres.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num3\">3)</span> Et lufthavnstransitvisum, der giver indehaveren ret til under mellemlanding at opholde sig i et Schengenlands lufthavns internationale transitområde, men ikke giver ret til indrejse i Schengenlandene.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7\">§ 7.</span> Visum udstedes således, at det udløber senest tre måneder før udløbet af udlændingens pas eller, hvis udlændingen ikke har pas, senest tre måneder før udløbet af tilbagerejsetilladelsen til det land, der har udstedt udlændingens rejselegitimation.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Har udlændingen fast bopæl i et andet land end hjemlandet, udstedes visum under de vilkår, som er anført i stk. 1, og således at det udløber senest tre måneder før udløbet af tilbagerejsetilladelsen til bopælslandet.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Visum udstedes ved isætning af en visumsticker (type C) i udlændingens rejselegitimation. I visumstickerens bemærkningsfelt anføres ”TRANSIT”, jf. visumkodeksens bilag VII, punkt 9 a), når visummet udstedes med henblik på transit. Udstedes visum som lufthavnstransitvisum, sker det ved isætning af en visumsticker (type A) i udlændingens rejselegitimation.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8\">§ 8.</span> Udsteder de politimyndigheder, der er nævnt i § 2, visum ved grænsen, opbevarer politiet ansøgningsskemaet, og anden relevant dokumentation i mindst to år fra den dato, hvor der blev truffet afgørelse.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Er en visumpligtig udlænding ikke i besiddelse af gyldigt visum, og kan der ikke udstedes visum ved indrejsen efter §§ 4-5, afvises udlændingen efter udlændingelovens § 28, stk. 1-4, jf. dog stk. 6, og stk. 8. Foreligger der imidlertid humanitære hensyn, hensyn til nationale interesser eller internationale forpligtelser, eller er der i øvrigt betænkeligheder ved at afvise udlændingen, forelægges sagen for Udlændingeservice.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">3. Ikrafttræden</span>\r\n</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9\">§ 9.</span> Cirkulæret træder i kraft den 13. august 2010.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Cirkulære nr. 33 af 23. marts 2001 om udstedelse af visum ved indrejse til Danmark ophæves.</p><div class=\"Givet\" id=\"Givet\"><p class=\"Givet\" align=\"center\">Udlændingeservice, den 10. august 2010</p><p class=\"Sign1\" align=\"center\">Henrik Grunnet</p><p class=\"Sign2\" align=\"right\">/ Inge Bruhn Thomsen</p></div>\r\n",
    "isHistorical": false,
    "editorialNotes": [],
    "alternativeMedia": [],
    "ressort": "Udlændinge- og Integrationsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/08/2010"
        },
        {
            "displayName": "Accession",
            "displayValue": "C20100007109"
        },
        {
            "displayName": "Entydig dokumentidentifikation",
            "displayValue": "BC000632"
        },
        {
            "displayName": "Dato for førstegangsindlæggelse",
            "displayValue": "12/08/2010"
        },
        {
            "displayName": "Dato for indlæggelse",
            "displayValue": "11/04/2015"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "71"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "10/08/2010"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Udlændingeservice"
        },
        {
            "displayName": "Ressortministeriets journalnummer",
            "displayValue": "Ministeriet for Flygtninge, Indvandrere og Integration, <br />Udlændingeservice, j.nr. 10/13742"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}