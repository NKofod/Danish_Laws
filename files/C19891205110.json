{
    "id": 72630,
    "title": "Cirkulæreskrivelse om bekæmpelse af skadedyr i folkekirkens kirker (Til menighedsrådene) ",
    "documentTypeId": "210",
    "isSagsforlobPeriodValid": false,
    "shortName": "CIS nr 12051 af 01/11/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om bekæmpelse af skadedyr i  \r\n\r\n folkekirkens kirker </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til menighedsrådene) </P>  \r\n\r\n<BR>  \r\n\r\n<P>Efter forhandling med Miljøstyrelsen fastsættes herved følgende  \r\n\r\n bestemmelser om bekæmpelse af skadedyr i kirkerne: </P>  \r\n\r\n<P>Såfremt der konstateres angreb af skadedyr i en kirke, skal menighedsrådet  \r\n\r\n - forinden der træffes foranstaltning til bekæmpelse af disse - rette  \r\n\r\n henvendelse til Statens Skadedyrlaboratorium, Skovbrynet 14, 2800 Lyngby.  \r\n\r\n</P>  \r\n\r\n<P>Statens Skadedyrlaboratorium vejleder menighedsrådet om, hvilken metode,  \r\n\r\n der i det konkrete tilfælde må anses for mest hensigtsmæssig til bekæmpelse  \r\n\r\n af skadedyrangrebet. Anvendelse af gasning (methylbromid) bør kun finde sted,  \r\n\r\n såfremt andre bekæmpelsesmidler ikke anses for virksomme. </P>  \r\n\r\n<P>Såfremt menighedsrådet - efter skadedyrlaboratoriets råd - beslutter sig  \r\n\r\n for at anvende et træbeskyttelsesmiddel til bekæmpelse af skadedyrene, skal  \r\n\r\n Nationalmuseet underrettes, forinden arbejdet påbegyndes, hvis der er tale om  \r\n\r\n behandling af inventar eller andet træværk, der er over 50 år gammelt. </P>  \r\n\r\n<P>Skønner Statens Skadedyrlaboratorium, at anvendelse af gas er nødvendig  \r\n\r\n til bekæmpelse af skadedyrene, skal menighedsrådet, forinden beslutning herom  \r\n\r\n træffes, rette henvendelse til Miljøstyrelsen med henblik på afklaring af  \r\n\r\n eventuelle spørgsmål i forbindelse med gasningen samt for at få oplysning om,  \r\n\r\n hvilke personer der af Miljøstyrelsen er godkendt til at foretage en sådan  \r\n\r\n gasning. </P>  \r\n\r\n<P>I henvendelsen til Miljøstyrelsen må menighedsrådet gøre nøje rede for  \r\n\r\n kirkens beliggenhed i forhold til den nærmeste bebyggelse, hvorved bemærkes,  \r\n\r\n at såfremt kirken ikke kan anses for en fritliggende bygning, må gasning kun  \r\n\r\n foretages, dersom Miljøstyrelsen efter en nærmere bedømmelse af forholdene på  \r\n\r\n stedet meddeler tilladelse hertil. </P>  \r\n\r\n<P>I skrivelse af 12. oktober 1989 til de personer, der har tilladelse til at  \r\n\r\n anvende gas (methylbromid) til bekæmpelse af skadedyr, har Miljøstyrelsen  \r\n\r\n indskærpet, hvorledes en sådan gasning ifølge det herfor udfærdigede  \r\n\r\n regulativ af 2. april 1974 skal foretages. I skrivelsen anmodes de nævnte  \r\n\r\n personer endvidere om at underrette Miljøstyrelsen, forinden gasningen  \r\n\r\n påbegyndes, således at Miljøstyrelsens kemikalieinspektion stikprøvevis får  \r\n\r\n lejlighed til at være tilstede ved gasningen bl.a. med henblik på at sikre,  \r\n\r\n at adgang til kirken ikke tillades, forinden fornøden udluftning har fundet  \r\n\r\n sted. Miljøstyrelsens skrivelse følger som bilag til denne  \r\n\r\n cirkulæreskrivelse. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Kirkeministeriet, den 1. november 1989  \r\n\r\n</I> </P>  \r\n\r\n<P ALIGN=CENTER>P.M.V. </P>  \r\n\r\n<P ALIGN=CENTER>E.B. </P>  \r\n\r\n<P CLASS=UNDERSKREVET-AF ALIGN=CENTER>Finn Langager Larsen </P>  \r\n\r\n<P CLASS=MINISTER ALIGN=RIGHT>/Steen Henriksen </P>  \r\n\r\n<P>eksp.sekr. </P>  \r\n\r\n</DIV>  \r\n\r\n<P>Bilag </P>  \r\n\r\n<P>Miljøstyrelsens skrivelse af 12. oktober 1989 (j.nr. M 749-0004) til de  \r\n\r\n personer, der har tilladelse til at foretage gasning med methylbromid. </P>  \r\n\r\n<P>Vedrørende gasning med methylbromid. </P>  \r\n\r\n<P>Foranlediget af sagen vedrørende Selsø kirke skal Miljøstyrelsen  \r\n\r\n indskærpe, at bestemmelserne i giftnævnets regulativ af 2. april 1974 for  \r\n\r\n anvendelse af methylbromid til bekæmpelse af skadedyr overholdes. </P>  \r\n\r\n<P>Opmærksomheden henledes på regulativets § 11 om udluftning, hvor det bl.a.  \r\n\r\n hedder: </P>  \r\n\r\n<P>&#187;Der må først gives andre end desinfektøren og dennes medhjælpere  \r\n\r\n adgang til de evakuerede rum ....... efter at desinfektøren har sikret sig,  \r\n\r\n at det ikke findes gasophobninger i bunden af rum, ....... der kun er  \r\n\r\n ventileret foroven, og at porøse materialer, ......., der kan indeholde store  \r\n\r\n mængder methylbromid, der kun langsomt frigives, er blevet forsvarligt  \r\n\r\n udluftet&#171;. </P>  \r\n\r\n<P>For så vidt angår gasophobninger i rum tænkes specielt på skjulte eller  \r\n\r\n ukendte krypter. </P>  \r\n\r\n<P>Det skal endvidere oplyses, at den hygiejniske grænseværdi, nævnt som 15  \r\n\r\n ppm i regulativets § 11, er ændret til 5 ppm. </P>  \r\n\r\n<P>Endelig bør det sikres, at handlinger efter frigivelse af kirken - f.eks.  \r\n\r\n opvarmning - ikke medfører frigivelse af methylbromid. </P>  \r\n\r\n<P>Inden gasningen påbegyndes, skal Miljøstyrelsen anmode om at blive  \r\n\r\n underrettet om tid og sted for gasningen. Dette har til formål, at  \r\n\r\n Miljøstyrelsens kemikalieinspektion stikprøvevis kan være til stede under  \r\n\r\n gasningen og påse, at denne foregår efter giftnævnets regulativ, og i øvrigt  \r\n\r\n ikke giver anledning til sundhedsfare. </P>  \r\n\r\n<P>Ovennævnte vedrører gasning af bygninger m.v. omfattet af den generelle  \r\n\r\n autorisation, d.v.s. bygninger m.v. nævnt i regulativets § 4 (herunder, iflg.  \r\n\r\n Miljøstyrelsens praksis, fritliggende kirker). </P>  \r\n\r\n<P>For så vidt angår ikke fritliggende kirker, skal Miljøstyrelsens  \r\n\r\n tilladelse til gasning indhentes forudgående, jf. regulativets § 13. Hersker  \r\n\r\n der tvivl om, hvorvidt en given bygning (kirke) skal betragtes som  \r\n\r\n fritliggende, rettes der henvendelse herom til Miljøstyrelsen. </P>  \r\n\r\n<P>Miljøstyrelsen skal gøre opmærksom på, at tilladelser efter regulativets §  \r\n\r\n 13 fremover må forventes ledsaget af vilkår om periodevise målinger for  \r\n\r\n methylbromid i et nærmere fastsat tidsrum efter frigivelse af de gassede  \r\n\r\n bygninger. </P>  \r\n\r\n<P>Frigivelse vil som udgangspunkt kunne ske, når målingerne umiddelbart  \r\n\r\n efter udluftning af behandlede rum viser koncentrationer af methylbromid  \r\n\r\n under 5 ppm. </P>  \r\n\r\n<P>De periodevise målinger forudsættes udført ved hjælp af Drægerrør og vil  \r\n\r\n (alt efter karakteren af de gassede bygninger) kræves udført, indtil  \r\n\r\n koncentrationen af methylbromid i et nærmere fastsat tidsrum efter frigivelse  \r\n\r\n af bygningen har været under detektionsgrænsen, d.v.s. under 0.8 ppm. </P>  \r\n\r\n<P>Der vil ligeledes fremover blive stillet vilkår om underretning af  \r\n\r\n Miljøstyrelsen, såfremt målingerne viser koncentrationer over  \r\n\r\n detektionsgrænsen, altså over 0.8 ppm. </P>  \r\n\r\n<P>Med venlig hilsen </P>  \r\n\r\n<P>Michael Høst Rasmussen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19891205110"
        },
        {
            "displayName": "Entydig dokumentidentifikation",
            "displayValue": "CM031826"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/01/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "12051"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "01/11/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "J.nr. 1.kt. 41/0108/87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}