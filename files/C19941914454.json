{
    "id": 54083,
    "title": "Orientering om optagelse af børn af arbejdsløse forældre i dagtilbud (Til samtlige kommuner) ",
    "documentTypeId": "200",
    "isSagsforlobPeriodValid": false,
    "shortName": "SKR nr 19144 af 17/02/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Orientering om optagelse af børn af arbejdsløse  \r\n\r\n forældre i dagtilbud </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige kommuner) </P>  \r\n\r\n<BR>  \r\n\r\n<P>Tilsynsrådet for Viborg Amt har på det seneste truffet afgørelser i flere  \r\n\r\n sager vedrørende optagelse af børn af arbejdsløse forældre i dagtilbud.  \r\n\r\n Afgørelserne rummer en præcisering af de gældende regler efter bistandsloven  \r\n\r\n om optagelse af børn i offentlige dagtilbud i relation til enkelte kommuners  \r\n\r\n visitationspraksis. Socialministeriet er enig med Tilsynsrådet i denne  \r\n\r\n præcisering og finder det hensigtsmæssigt at orientere kommunerne generelt  \r\n\r\n herom. </P>  \r\n\r\n<P>Bistandsloven giver ikke hjemmel til generelt at udelukke visse grupper af  \r\n\r\n forældre fra at kunne få deres børn optaget i dagtilbud. Alle børn, der har  \r\n\r\n ophold i kommunen, har ret til at blive optaget på venteliste til et  \r\n\r\n dagtilbud. </P>  \r\n\r\n<P>Ved optagelse af et barn i dagtilbud sker dette på grundlag af de af  \r\n\r\n kommunen fastsatte visitationskriterier udfra en konkret vurdering af det  \r\n\r\n enkelte barn/den enkelte families behov. Som led heri kan der foretages en  \r\n\r\n indbyrdes prioritering af børn med forskellige behov for dagtilbudsplads, men  \r\n\r\n alle børn i kommunen har principielt mulighed for at få del i de kommunale  \r\n\r\n dagtilbud. </P>  \r\n\r\n<P>Kommunen kan i forbindelse med den konkrete vurdering af barnets og  \r\n\r\n familiens behov opstille en række visitationskriterier, jf.  \r\n\r\n Socialministeriets cirkulære nr. 203 af 26. oktober 1990 om dagtilbud for  \r\n\r\n børn og unge, pkt. 7.1. Disse kriterier må anses for ligestillede. Samtlige  \r\n\r\n kriterier må derfor indgå i afvejningen af, hvilket barn/familie, der har  \r\n\r\n mest behov for pladsen. </P>  \r\n\r\n<P>Retten til at prioritere ansøgerne indebærer således ikke, at kommunen på  \r\n\r\n forhånd kan lade et bestemt kriterium udelukke en bestemt gruppe fra  \r\n\r\n optagelse, f.eks. børn af arbejdsløse forældre. Kommunen kan ikke generelt  \r\n\r\n fastsætte som forudsætning for overhovedet at komme i betragtning ved  \r\n\r\n tildeling af ledige pladser, at en eller begge forældre er i beskæftigelse.  \r\n\r\n</P>  \r\n\r\n<P>Tilsynsrådet har i sine afgørelser lagt vægt på, at anvisningen af et barn  \r\n\r\n til dagtilbud altid sker efter en konkret vurdering af barnets og familiens  \r\n\r\n behov. Tilsynsrådet bemærker endvidere &#187;at forældrenes  \r\n\r\n beskæftigelsessituation må anses for et sagligt hensyn ved fordeling af  \r\n\r\n pladser, men at dette hensyn ikke må føre til, at børn af arbejdsløse  \r\n\r\n forældre faktisk aldrig opnår plads, fordi køen af børn med forældre i  \r\n\r\n arbejde er så omfattende, at der aldrig bliver plads til de arbejdsløses  \r\n\r\n børn. Såfremt det ikke er muligt indenfor en passende tid at anvise plads  \r\n\r\n p.g.a. efterspørgselspresset, kan der være anledning til at vurdere, om  \r\n\r\n kommunen opfylder sin forpligtelse efter bistandslovens § 69.&#171; </P>  \r\n\r\n<P>Tilsynsrådet fastslår således, at de gældende regler ikke giver kommunerne  \r\n\r\n adgang til i praksis permanent at sætte børn af arbejdsløse bagest i køen,  \r\n\r\n således at de på den måde reelt bliver udelukket fra en plads. </P>  \r\n\r\n<P>Efter Socialministeriets opfattelse præciseres hermed, at børn af  \r\n\r\n arbejdsløse forældre </P>  \r\n\r\n<P>- grundlæggende har samme krav på en plads som andre børn og dermed på at  \r\n\r\n blive vurderet på lige fod med andre børn i de konkrete  \r\n\r\n visitationssituationer, </P>  \r\n\r\n<P>- måske nok må acceptere ikke at få plads lige så hurtigt som et barn af  \r\n\r\n forældre i arbejde forudsat at alt andet er lige, men på den anden side skal  \r\n\r\n have en plads inden for en passende tid. </P>  \r\n\r\n<P>Yvonne Herløv Andersen </P>  \r\n\r\n<P>/ Anders Lynge Madsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19941914454"
        },
        {
            "displayName": "Entydig dokumentidentifikation",
            "displayValue": "CM012959"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19144"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "17/02/1994"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Socialministeriet 2.1. kt. j.nr.: 503-261"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}