{
    "id": 34571,
    "title": "Plejehjemsophold - opholdsbetaling - privat pension - pensionisttillæg (bonus) (* 1) (* 3) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19324 af 21/11/1985",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ved beregningen af betaling for ophold på plejehjem fandtes et  \r\n\r\n pensionisttillæg (bonus) fra en privat pension at måtte betragtes som indtægt  \r\n\r\n og skulle derfor indgå i indtægtsopgørelsen. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Plejehjemsophold - opholdsbetaling - privat  \r\n\r\n pension - pensionisttillæg (bonus) (* 1) (* 3) </H1>  \r\n\r\n<P></P>  \r\n\r\n<P>REDEGØRELSE FOR SAGEN: </P>  \r\n\r\n<P>En pensionist P, der havde ophold på plejehjem, modtog pension fra en  \r\n\r\n privat pensionskasse. </P>  \r\n\r\n<P>Socialforvaltningen havde ved beregningen af betaling for ophold på  \r\n\r\n plejehjem medregnet pensionen i indtægtsopgørelsen. </P>  \r\n\r\n<P>I juni 1983 oplyste P over for socialforvaltningen, at pensionen dels  \r\n\r\n bestod af et skattepligtigt beløb og dels af et skattefrit bonustillæg, som P  \r\n\r\n fandt ikke burde indgå i beregningen af betalingen for plejehjemsopholdet.  \r\n\r\n Bonustillæget blev beregnet som udlodning af den del af præmiebetalingen, som  \r\n\r\n indtil 1. januar 1954 ikke var fradragsberettiget i den skattepligtige  \r\n\r\n indtægt. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Socialforvaltningen fandt ikke, at der var mulighed for at ændre  \r\n\r\n beregningen af opholdsbetalingen, da også skattefri pensionsbeløb skulle  \r\n\r\n medregnes ved beregningen. </P>  \r\n\r\n<P>Socialforvaltningen fastholdt denne afgørelse efter at have indhentet en  \r\n\r\n udtalelse fra pensionskassen, hvoraf fremgik, at den del at den månedlige  \r\n\r\n pensionsudbetaling, der var skattefri, ikke var en løbende bonusudbetaling,  \r\n\r\n men at eventuel bonus kun blev udbetalt en gang årlig omkring den 1. juli.  \r\n\r\n Socialforvaltningen anførte, at det af principielle årsager ikke var muligt  \r\n\r\n at bortse fra det skattefri beløb ved beregningen af opholdsbetalingen. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>P henviste til en indhentet udtalelse fra socialstyrelsen, hvori det bl.a.  \r\n\r\n var anført, at udbetalte beløb, der betragtes som formueforøgelse, er  \r\n\r\n undtaget fra opholdsbetaling. </P>  \r\n\r\n<P>SUPPLERENDE OPLYSNINGER EFTER ANKEN: </P>  \r\n\r\n<P>Pensionskassen oplyste, at den pågældende bonus var et pensionstillæg, der  \r\n\r\n hidrørte fra indbetalinger før 1954, og som i henhold til  \r\n\r\n pensionsbeskatningslovens § 47 var fritaget for indkomstskat. Beløbet blev  \r\n\r\n fastsat hvert år pr. 1. juli for et år ad gangen og blev derefter udbetalt  \r\n\r\n sammen med pensionen hver måned. </P>  \r\n\r\n<P>LOVGRUNDLAG: </P>  \r\n\r\n<P>Bistandslovens § 84, stk. 1. </P>  \r\n\r\n<P>Socialministeriets cirkulære nr. 69 af 29. marts 1976, om institutioner  \r\n\r\n under kommunerne og om visse særlige plejehjem, pkt. 122. </P>  \r\n\r\n<P>Lov om beskatning af pensionsordninger m.v., § 47. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen finder, at det omhandlede pensionstillæg må betragtes som en  \r\n\r\n indtægt i bistandslovens forstand. </P>  \r\n\r\n<P>Ankestyrelsen har lagt til grund, at det forhold, at tillægget ikke er  \r\n\r\n skattepligtigt, ikke er tilstrækkeligt til, at beløbet kan betragtes som en  \r\n\r\n formueforøgelse. </P>  \r\n\r\n<P>På dette grundlag tiltræder ankestyrelsen, at socialforvaltningen har  \r\n\r\n medregnet beløbet ved fastsættelsen af P's betaling for ophold på plejehjem,  \r\n\r\n jfr. bistandslovens § 84, stk. 1. </P>  \r\n\r\n</DIV>",
    "isHistorical": true,
    "editorialNotes": [
        "(* 3) Overført til historisk base ved saneringsrunden august 1995.",
        "(* 2) Dagældende retsforskrift: Lbk nr. 829 af 01/10/1992, § 84.",
        "(* 1) Offentliggjort af Socialstyrelsen i SM O-002-86 03/02/1986."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19851932425"
        },
        {
            "displayName": "Entydig dokumentidentifikation",
            "displayValue": "CA002499"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19324"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "21/11/1985"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "10649-84"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}