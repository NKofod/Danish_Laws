{
    "id": 72445,
    "title": "Cirkulære om forsøgsmæssig etablering af en frivillig indledende konfirmationsforberedelse (dåbsoplæring). (Til præster og menighedsråd) ",
    "documentTypeId": "140",
    "isSagsforlobPeriodValid": false,
    "shortName": "CIR nr 12006 af 19/06/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om forsøgsmæssig etablering af en  \r\n\r\n frivillig indledende konfirmationsforberedelse (dåbsoplæring). </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til præster og menighedsråd) </P>  \r\n\r\n<BR>  \r\n\r\n<P>I de senere år er der fra forskellig side og med stigende styrke fremsat  \r\n\r\n ønsker om, at børn, der døbes i folkekirken, allerede på et tidligt tidspunkt  \r\n\r\n bliver fortrolige med den kristne børnelærdom og folkekirkens gudstjeneste.  \r\n\r\n</P>  \r\n\r\n<P>For at imødekomme sådanne ønsker er der nu ved kgl. anordning nr. 301 af  \r\n\r\n 20. maj 1987 givet mulighed for at etablere forsøgsordninger vedrørende en  \r\n\r\n særlig undervisning i folkekirkens regie. Det drejer sig om en indledende  \r\n\r\n konfirmationsforberedelse (dåbsoplæring), hvor børnene ud fra en  \r\n\r\n gudstjenestelig sammenhæng skal mødes om bibelfortællinger, salmer,  \r\n\r\n bibelhistoriske sange, bøn og bekendelse. </P>  \r\n\r\n<P>Efter anordningen kan en sådan undervisning på visse betingelser  \r\n\r\n iværksættes for børn i alderen 6 - 12 år, dog således at alle deltagere på et  \r\n\r\n hold skal være på samme klassetrin/alderstrin. Undervisningen vil normalt kun  \r\n\r\n kunne gives på et årgangstrin, fortrinsvis 3. - 5. klassetrin/årgangstrin.  \r\n\r\n Flere årgangstrin med lavt børnetal eller klasser med samlæsning kan dog  \r\n\r\n undervises sammen. I visse tilfælde vil forsøgsordningen kunne etableres for  \r\n\r\n børnene fra kun en af pastoratets skoler. </P>  \r\n\r\n<P>Undervisningen, der er frivillig, skal foregå på et tidspunkt, hvor  \r\n\r\n skolens undervisning giver mulighed herfor. Undervisningen omfatter højst 40  \r\n\r\n timer, der så vidt muligt bør afvikles på ugens 4 første hverdage og gives  \r\n\r\n normalt med 2 timer i sammenhæng. Der skal ved undervisningens  \r\n\r\n tilrettelæggelse tages hensyn til folkeskolens læseplan for faget  \r\n\r\n kristendomskundskab, således at der ikke overflyttes stofforløb/sammenhænge  \r\n\r\n eller arbejdsområder fra skolen til kirken. </P>  \r\n\r\n<P>Den indledende konfirmationsforberedelse har ingen indflydelse på antallet  \r\n\r\n og omfanget af lektioner på den almindelige konfirmationsforberedelse på 7.  \r\n\r\n eller højere klassetrin. </P>  \r\n\r\n<P>Præsten har ansvaret for konfirmationsforberedelsen. Der kan som medhjælp  \r\n\r\n benyttes erfarne/veluddannede undervisere. Udgiften herved afholdes - ligesom  \r\n\r\n andre udgifter ved forsøgsordningen - af kirkekassen. </P>  \r\n\r\n<P>Når de i anordningens § 4 anførte betingelser er opfyldt, indsender  \r\n\r\n biskoppen ansøgningen til kirkeministeriet om forsøgsordningens etablering.  \r\n\r\n Ansøgning skal indsendes inden den 1. februar i det år, hvor undervisningen  \r\n\r\n agtes påbegyndt. Der vil dog kunne forventes givet tilladelse til at  \r\n\r\n påbegynde enkelte pilotprojekter allerede i efteråret 1987. </P>  \r\n\r\n<P>Der vil maksimalt blive givet tilladelse til at iværksætte 40 forsøg  \r\n\r\n årligt i hele landet, så vidt muligt ligeligt fordelt imellem stifterne.  \r\n\r\n Forsøgstilladelse vil blive givet for et år ad gangen, men med mulighed for  \r\n\r\n fornyelse. </P>  \r\n\r\n<P>Når et hold har afsluttet den indledende konfirmationsforberedelse,  \r\n\r\n udarbejder den ansvarlige præst en rapport over de indvundne erfaringer.  \r\n\r\n Rapporten skal drøftes med forældre og menighedsråd, forinden den gennem  \r\n\r\n biskoppen indsendes til kirkeministeriet. </P>  \r\n\r\n<P>Forsøgsordningen forudsætter i det hele et meget nært samarbejde mellem  \r\n\r\n forældre, præst(er) og eventuelle medhjælpere. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Kirkeministeriet, den 19. juni 1987 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>METTE MADSEN </P>  \r\n\r\n<P ALIGN=CENTER>Finn Langager Larsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19871200609"
        },
        {
            "displayName": "Entydig dokumentidentifikation",
            "displayValue": "CM031639"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/06/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "12006"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "19/06/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Kirkemin. j.nr.1.kt. 630-3/86"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}