{
    "id": 127165,
    "title": "Bekendtgørelse om dokumentation og tinglysning mv. af dokumenter vedrørende landbrugsejendomme",
    "documentTypeId": "60",
    "isSagsforlobPeriodValid": true,
    "shortName": "BEK nr 832 af 03/09/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om dokumentation og tinglysning mv. af dokumenter vedrørende landbrugsejendomme</p>\r\n      <p class=\"Indledning2\">I medfør af § 37, § 38, stk. 2, og § 43, stk. 3, i lov om landbrugsejendomme, jf. lovbekendtgørelse nr. 1202 af 9. oktober 2007, og efter forhandling med justitsministeren og miljøministeren fastsættes:</p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> For at et dokument om adkomst på en landbrugsejendom, der helt eller delvist ligger i landzone i henhold til lov om planlægning, eller på en anpart i en sådan ejendom, skal kunne tinglyses, skal der overfor Tinglysningsretten enten</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par1_Stk1_Num1\">1)</span> foreligge dokumentation for, at erhververen har afgivet behørig erklæring til FødevareErhverv, jf. stk. 2, om opfyldelse af betingelserne i kapitel 7, 9 eller 10 i lov om landbrugsejendomme, eller</p>\r\n          <p class=\"Liste1\"><span class=\"Liste1Nr\" id=\"Par1_Stk1_Num2\">2)</span> foreligge tilladelse til erhvervelsen efter reglerne i lov om landbrugsejendomme.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Erklæringen skal afgives på et skema, der kan hentes på FødevareErhvervs hjemmeside (www.ferv.fvm.dk). Skemaet kan også fås ved henvendelse til FødevareErhverv, Arealkontoret (tlf. 33 95 82 01). Erklæringsskemaet skal være det skema, der er gældende på underskriftsdatoen.</p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Bestemmelserne i § 1 anvendes ikke ved tinglysning af adkomst på en landbrugsejendom i følgende tilfælde:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par2_Stk1_Num1\">1)</span> Ved erhvervelse fra ægtefælle ved overtagelse til hensidden i uskiftet bo, ved deling af fællesbo eller ved arv. Adkomstdokumentet kan tinglyses umiddelbart efter lovens § 14, stk. 1, eller § 16, stk. 1. Tinglysningsretten kan kræve dokumentation for ægteskabsforholdet og for, at arveladeren eller overdrageren har haft lovlig adkomst på ejendommen.</p>\r\n          <p class=\"Liste1\"><span class=\"Liste1Nr\" id=\"Par2_Stk1_Num2\">2)</span> Ved offentlige danske myndigheders erhvervelse af en landbrugsejendom i landzone, dog skal adkomstdokumentet ved tinglysning af adkomst for Folkekirken være ledsaget af tilladelse til erhvervelse fra kirkeministeren, jf. lovens § 22, stk. 2.</p>\r\n        </div>\r\n      </p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Ved erhvervelse af en landbrugsejendom, der ligger helt i byzone eller i sommerhusområde i henhold til lov om planlægning, eller erhvervelse af en anpart af en sådan ejendom kan adkomstdokumentet tinglyses, hvis det indeholder en erklæring om, at ingen del af ejendommen ligger i landzone. Tinglysningsretten kan kræve dokumentation for ejendommens zonestatus ved erklæring fra kommunalbestyrelsen.</p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Det påhviler Tinglysningsretten ved ejerskifte at slette den i tingbogen i henhold til § 17, stk. 3, i lov nr. 114 af 4. april 1967 om landbrugsejendomme foretagne notering af en landbrugsejendom som familieejendom, hvis overdragelsen sker til andre end ejerens ægtefælle eller personer, der er beslægtede eller besvogrede med den hidtidige ejer i op- eller nedstigende linje eller i sidelinje så nær som søskende eller disses børn, jf. § 19, stk. 2, 1. pkt., i lov om landbrugsejendomme. Adkomstdokumentet kan dog indføres foreløbigt i tingbogen med frist til fremskaffelse af dokumentation for, at erhververen er omfattet af lovens § 19, stk. 2, 1. pkt.</p>\r\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Tinglysningsretten påser, at notering som familieejendom slettes i tingbogen i forbindelse med godkendelse af en omlægning af jorder mellem landbrugsejendomme, hvorved en ejendom, som er noteret som familieejendom, forøges, jf. § 19, stk. 2, 2. pkt., i lov om landbrugsejendomme. Kort- og Matrikelstyrelsen meddeler på jordbrugskommissionens vegne retten, hvorvidt den nævnte notering skal slettes eller bevares.</p>\r\n      <p class=\"Stk2\"><span class=\"StkNr\" id=\"Par4_Stk3\">Stk. 3.</span> Tinglysningsretten sender meddelelse til Kort- og Matrikelstyrelsen og jordbrugskommissionen om, at der er foretaget slettelse af notering af ”familieejendom” efter stk. 2.</p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> En kontrakt mv. om forpagtnings-, leje- eller brugsforhold vedrørende en landbrugsejendom eller en del heraf skal for at kunne tinglyses enten</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par5_Stk1_Num1\">1)</span> indeholde en erklæring afgivet af både ejer og forpagter (lejer eller bruger) om, at kontrakten er gyldig uden tilladelse efter § 27, stk. 1 – 4, og § 28, stk. 1, i lov om landbrugsejendomme, eller</p>\r\n          <p class=\"Liste1\"><span class=\"Liste1Nr\" id=\"Par5_Stk1_Num2\">2)</span> være ledsaget af en tilladelse efter § 27, stk. 5, eller § 28, stk. 2, i lov om landbrugsejendomme til kontraktens indgåelse.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Bestemmelserne i stk. 1 anvendes ikke ved tinglysning af kontrakter mv. om anbringelse af elmaster eller lignende på landbrugsejendomme, jf. § 4 i bekendtgørelse nr. 107 af 25. februar 1991 om udstykningskravet.</p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Hvis et adkomstdokument eller en kontrakt om forpagtnings-, leje- eller brugsforhold, der kun gyldigt kan oprettes med tilladelse efter lov om landbrugsejendomme, anmeldes til tinglysning mere end 4 uger efter aftalens indgåelse, jf. lovens § 40, stk. 1, og den nødvendige tilladelse ikke medfølger ved anmeldelsen til tinglysning, afvises dokumentet fra tingbogen, jf. dog stk. 2.</p>\r\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Et adkomstdokument eller en kontrakt om forpagtnings-, leje- eller brugsforhold tinglyses på anmelderens anmodning med frist i følgende tilfælde:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par6_Stk2_Num1\">1)</span> Når det ved anmeldelsen til tinglysning godtgøres, at ansøgning om tilladelse til erhvervelse eller forpagtning mv. er indsendt til jordbrugskommissionen eller FødevareErhverv inden udløbet af fristen i § 40 i lov om landbrugsejendomme.</p>\r\n          <p class=\"Liste1\"><span class=\"Liste1Nr\" id=\"Par6_Stk2_Num2\">2)</span> Når det ved anmeldelsen til tinglysning godtgøres, at ejendommen inden 4 uger efter overdragelsen eller forpagtningen mv. er overgået til en ny ejer eller forpagter (lejer eller bruger).</p>\r\n          <p class=\"Liste1\"><span class=\"Liste1Nr\" id=\"Par6_Stk2_Num3\">3)</span> Når der ved anmeldelsen til tinglysning vedlægges erklæring om opfyldelse af erhvervelsesbetingelserne, jf. § 1, stk. 2, og det oplyses, at erklæringen vil blive fremsendt til FødevareErhverv umiddelbart efter, at dokumentet er tinglyst med frist til fremskaffelse af fornøden dokumentation.</p>\r\n        </div>\r\n      </p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Bekendtgørelsen træder i kraft den 8. september 2009. Samtidig ophæves bekendtgørelse nr. 865 af 19. august 2004 om dokumentation og tinglysning mv. af dokumenter vedrørende landbrugsejendomme.</p>\r\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Dokumenter om adkomst, der er påtegnet af kommunen efter de regler, der var gældende før 8. september 2009, kan anvendes som dokumentation for, at den nødvendige tilladelse eller erklæring efter § 1 foreligger.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">FødevareErhverv, den 3. september 2009</P><P CLASS=SIGN1 ALIGN=\"CENTER\">Arent B. Josefsen</P><P CLASS=SIGN2 ALIGN=\"RIGHT\">/ Kurt Vagner Jensen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/09/2009"
        },
        {
            "displayName": "Accession",
            "displayValue": "B20090083205"
        },
        {
            "displayName": "Entydig dokumentidentifikation",
            "displayValue": "AH003433"
        },
        {
            "displayName": "Dato for førstegangsindlæggelse",
            "displayValue": "05/09/2009"
        },
        {
            "displayName": "Dato for indlæggelse",
            "displayValue": "05/09/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "832"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "03/09/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "FødevareErhverv"
        },
        {
            "displayName": "Ressortministeriets journalnummer",
            "displayValue": "Fødevarmin.,<br />FødevareErhverv, j.nr. 3101-X-09-5003"
        },
        {
            "displayName": "Stikord",
            "displayValue": "adkomst, erhvervelse, familieejendom, forpagtning, landbrug, landbrugsejendom, landbrugsloven, landbrugspligt, leje, tinglysning"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}