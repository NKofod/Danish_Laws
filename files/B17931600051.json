{
    "id": 47853,
    "title": "Rescr. (til Chefen for det Kongelige Store Bibliothek) ang. at og hvorledes Samme til offentlig Brug bestemmes. ",
    "documentTypeId": "910",
    "isSagsforlobPeriodValid": false,
    "shortName": "RSC nr 16000 af 15/11/1793",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Rescr. (til Chefen for det Kongelige Store  \r\n\r\n Bibliothek) ang. at og hvorledes Samme til offentlig Brug bestemmes. </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>Kongen erklærer benævnte Bibliothek for et offentligt Bibliothek, og vil,  \r\n\r\n at Chefen for Samme iagttager og paaseer Efterlevelsen af følgende Punkter:  \r\n\r\n Adgangen til Bibliotheket skal alle Søgnedage staae aaben fra Klokken 10 til  \r\n\r\n 12 om Formiddagen for Enhver, der ønsker at benytte sig heraf. I disse  \r\n\r\n offentlige Timer skal der leveres til Alle og Enhver de Bøger og Verker, som  \r\n\r\n forlanges, for der paa Stedet at efterslaae og læse, eller excerpere. Derimod  \r\n\r\n forbydes aldeles, at tage dem paa egen Haand ud af Reolerne. De skal fordres  \r\n\r\n af Bibliotheksecretairene, som bringe og sætte dem igjen paa deres behørige  \r\n\r\n Plads. Foruden denne Brug af Bibliotheket, der tilstaaes enhver Ven af lærde  \r\n\r\n og almeennyttige Kundskaber, vil Kongen, for at det kan stifte desstørre  \r\n\r\n Nytte, meddele Overbibliothecaren Tilladelse til at udlaane Bibliothekets  \r\n\r\n Bøger, i hvilken Henseende følgende Forskrivter skal tjene til bestandig  \r\n\r\n Regel for hans Forhold: 1) Ingen Bog maa udleveres af Bibliotheket, uden at  \r\n\r\n Laaneren i Forveien har indsendt en Seddel med den forlangte Bogs Titel og  \r\n\r\n sit Navns Underskrivt. Indleveringen af Udlaaningssedlen skeer i en af de  \r\n\r\n offentlige Timer den ene Dag, og den følgende Dag faaes de tilstædeværende  \r\n\r\n Bøger; hvo der ønsker sig mere end een Bog ad Gangen, maa opgive Enhver paa  \r\n\r\n en enkelt med Navns Underskrivt forsynet Seddel; 2) Overbibliothecaren er  \r\n\r\n berettiget og forpligtet til, naar fremmede eller ham ganske ubekjendte  \r\n\r\n Personer forlange Bøger til Laans, foruden Laanerens egen Underskrivt, at  \r\n\r\n æske, før Laanet skeer, en her i Byen bosiddende eller bekjendt Mands Haand;  \r\n\r\n 3) ordentligviis bliver der af Verker, som bestaae af adskillige Dele, kun  \r\n\r\n udleveret een Deel ad Gangen; meget sjeldne, eller med mange Kobbere  \r\n\r\n forsynede og overhovedet kostbare Verker, hvis Forliis er vanskeligt at  \r\n\r\n erstatte, saavelsom Ordbøger, og videnskabelige Repertorier maae ikke  \r\n\r\n udlaanes uden Bibliothekchefens Samtykke; paa Biblioteket selv derimod har  \r\n\r\n Alle og Enhver uden Undtagelse, Lov til at betjene sig af dem; 4) Bøger  \r\n\r\n udlaanes sædvanlig på 14 Dage; for Smaaskrivter og saadanne, som kun ere til  \r\n\r\n underholdende Læsning, maa der, med Hensyn til den hyppigere Efterspørsel,  \r\n\r\n sættes en endnu kortere Termin; Hvo der, efter 14 Dages Forløb, behøver at  \r\n\r\n bruge en Bog længere, melder det, ved at indsende et nyt Beviis, der gjelder  \r\n\r\n for de næstpaafølgende 14 Dage; forlanges, naar disse 14 Dage ere tilende,  \r\n\r\n atter Udsættelse af Terminen, maa ogsaa Beviset atter fornyes; Slutningen af  \r\n\r\n den sjette Uge er Grendsen, som Overbibliothecaren ikke maa overskride;  \r\n\r\n Tilladelse til at have Bøger fra Bibliotheket i længere Tid end sex Uger, maa  \r\n\r\n ansøges hos Bibliothekets Chef, og kun han kan, naar særdeles Omstændigheder  \r\n\r\n tale for Sagen, bevilge den; 5) Tilladelse til at benytte sig af  \r\n\r\n Manuscripterne, kan Ingen uden Bibliothekchefen give; den skrivtlige  \r\n\r\n Ansøgning om dem ledsages med Overbibliothecarens Erklæring; 6) naar en Bog  \r\n\r\n har været udlaant, og leveres beskadiget tilbage, beholder Bibliotheket Samme  \r\n\r\n i sin Forvaring saalænge, indtil et nyt Exemplar kan blive anskaffet, og da  \r\n\r\n faaer Laaneren Bibliothekets beskadigede Exemplar, mærket med  \r\n\r\n Doublet-Stemplet, tilbage som sin Eiendom, hvorimod han strax haver at  \r\n\r\n erstatte Beløbet af de i den Anledning forvoldte Omkostninger; 7) og, for  \r\n\r\n endelig altid at vedligeholde den væsentlig nødvendige Orden, og for at  \r\n\r\n forebygge en for Samme skadelig Misbrug, paalægger Kongen Overbibliothecaren,  \r\n\r\n som en streng Pligt, ved Slutningen af hvert Halvaar at indsende en nøiagtig  \r\n\r\n Fortegnelse over de i det løbende Tidsrum uindløste Beviser til det danske  \r\n\r\n Cancellie, som ufortøvet haver at foranstalte det Fornødne til Bibliothekets  \r\n\r\n Eiendoms Sikkerheds Haandthævelse; i Tilfælde af Forsømmelse skal han  \r\n\r\n erstatte alt det Tab der ved denne Pligts Efterladelse forvoldes det  \r\n\r\n Kongelige fra nu af til offentligt Brug bestemte Bibliothek. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "B17931600051"
        },
        {
            "displayName": "Entydig dokumentidentifikation",
            "displayValue": "CM006654"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Rescript"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "16000"
        },
        {
            "displayName": "År for udstedelse",
            "displayValue": "1793"
        },
        {
            "displayName": "Dato for underskrift",
            "displayValue": "15/11/1793"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}