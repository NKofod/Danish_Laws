{
    "id": 36786,
    "title": "Befordringsfradrag - fiskelossere - tilkaldevagter.(* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18158 af 14/02/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ved bedømmelsen af, om fiskesorterere, beskæftiget i  \r\n\r\n fiskeeksportvirksomheder, kunne beregne befordringsfradrag efter reglerne om  \r\n\r\n tilkaldevagter, lagde Landsskatteretten den af de stedlige myndigheder  \r\n\r\n foretagne undersøgelse om arbejdets tilrettelæggelse og varsler m.v. til  \r\n\r\n grund. 40% af befordringen blev herefter anset for at kunne henføres til  \r\n\r\n tilkaldevagter. Ved denne nye bedømmelse lagde man vægt på de af  \r\n\r\n skatteministeren afgivne udtalelser over for SID om baggrunden for, at  \r\n\r\n ministeriet havde hævet tidligere anlagte retssager om spørgsmålet. På  \r\n\r\n baggrund heraf fandt Landsskatteretten ikke at være afskåret fra at tage  \r\n\r\n spørgsmålet op til fornyet bedømmelse. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Befordringsfradrag - fiskelossere -  \r\n\r\n tilkaldevagter.(* 1) </H1>  \r\n\r\n<P></P>  \r\n\r\n<P>Fisker A klagede for indkomstårene 1985 og 1986 over, at de stedlige  \r\n\r\n skattemyndigheder havde beskåret hans fradrag for natarbejde på henholdsvis  \r\n\r\n 2.860 kr. og 3.360 kr. til det for begge år gældende maksimalbeløb på 2.200  \r\n\r\n kr. Endvidere klagede han over, at hans fradrag for befordringsudgifter  \r\n\r\n mellem hjem og arbejdssted, beregnet efter reglerne for tilkaldevagter til  \r\n\r\n henholdsvis 23.184 kr. og 21.687 kr., var beskåret til henholdsvis 7.395 kr.  \r\n\r\n og 7.411 kr., opgjort efter reglerne i ligningslovens § 9 C. </P>  \r\n\r\n<P>Det var oplyst, at klageren arbejdede for et fiskeeksportfirma i X i  \r\n\r\n Vestjylland. Arbejdstiden var variabel, idet arbejdets udførelse måtte  \r\n\r\n afpasses efter, hvornår kutterne landede deres fangster, og lå for en ikke  \r\n\r\n uvæsentlig dels vedkommende i aften- og nattetimerne. </P>  \r\n\r\n<P>De stedlige skattemyndigheder havde begrundet forhøjelserne vedrørende  \r\n\r\n natarbejdsfradraget med, at klageren havde spiselokale til rådighed under  \r\n\r\n natarbejdet, og at fradraget i medfør af ligningsvejledningens regler  \r\n\r\n herefter højst kunne udgøre 2.200 kr. som indrømmet ved de påklagede  \r\n\r\n ansættelser. </P>  \r\n\r\n<P>Klagerens revisor oplyste, at der var et noget primitivt spiselokale til  \r\n\r\n rådighed for de ansatte, også under natarbejdet: der var intet  \r\n\r\n kantinepersonale ansat og ej heller mulighed for via automater at trække mad  \r\n\r\n eller drikke. Revisoren meddelte i øvrigt, at klageren ofte var så optaget  \r\n\r\n under natarbejdet, at der end ikke var tid til at spise et måltid, men hun  \r\n\r\n var af den opfattelse, at klageren under de foreliggende omstændigheder måtte  \r\n\r\n anses for berettiget til natarbejdsfradrag efter den for de heromhandlede år  \r\n\r\n gældende almindelige regel om et ikke-maksimeret fradrag på 20 kr. pr. nat.  \r\n\r\n</P>  \r\n\r\n<P>Landsskatteretten måtte lægge afgørende vægt på, at spiselokale faktisk  \r\n\r\n fandtes og kunne benyttes under dette arbejde. De i overensstemmelse med  \r\n\r\n ligningsvejledningernes regler på dette punkt foretagne forhøjelser blev  \r\n\r\n følgelig stadfæstet. </P>  \r\n\r\n<P>Klagerens revisor henviste til støtte for påstanden om befordringsfradrag  \r\n\r\n efter reglerne om tilkaldevagt til, at klagerens arbejdsgiver havde erklæret,  \r\n\r\n at klagerens arbejde bestod i med truck at afhente fisk på kajen ved  \r\n\r\n kutterne, når selve lastoptagningen var sket, at indbringe fisken til  \r\n\r\n sortering og at deltage i sorteringsarbejdet. Arbejdsgiveren havde endvidere  \r\n\r\n udtalt, at klagerens arbejde foregik på alle tider af døgnet, og at han ofte  \r\n\r\n tilkaldtes med meget kort varsel. - Revisoren fremlagde fotokopier af  \r\n\r\n klagerens lommebogsnotater, der udviste, hvor mange timer, han havde været på  \r\n\r\n arbejde de enkelte dage, og på hvilke tider arbejdet var foregået, men dog  \r\n\r\n ikke det varsel, han havde fået i hvert enkelt tilfælde. </P>  \r\n\r\n<P>Klagerens revisor henviste imidlertid videre til, at Landsskatteretten for  \r\n\r\n visse andre personer, der som klageren var beskæftiget med fiskelosning og  \r\n\r\n fiskesortering for virksomheder i X, havde godkendt befordringsfradrag, der  \r\n\r\n var opgjort efter tilkaldereglerne i ligningsvejledningernes pkt. U 1.3.6.  \r\n\r\n Skatteministeriet havde indbragt et antal sager af denne art for Vestre  \r\n\r\n Landsret, men hævede senere disse sager. Det måtte herefter kunne anses for  \r\n\r\n fastslået, at der for personer med arbejdsvilkår som de nævnte bestod ret til  \r\n\r\n at opgøre kørselsudgifter som af klageren gjort. </P>  \r\n\r\n<P>Skattemyndighederne i Y, X og Z kommuner havde, i samarbejde med det  \r\n\r\n daværende amtsskatteinspektorat i Y, iværksat nøjere undersøgelser af  \r\n\r\n arbejdsvilkårene på bl.a. klagerens arbejdsplads for de med arbejde som hans  \r\n\r\n beskæftigede. </P>  \r\n\r\n<P>Det var herefter oplyst, at det i ganske særlige tilfælde kunne ske, at  \r\n\r\n klageren med ret kort varsel blev tilkaldt til lastoptagning, uanset at dette  \r\n\r\n ikke hørte til hans sædvanlige arbejdsområde. Det normale var ifølge  \r\n\r\n arbejdsgiveren, at fiskekutterne i dagens løb fra havet meddelte deres  \r\n\r\n omtrentlige ankomsttidspunkt til virksomheden selv, og uden for dagtimerne  \r\n\r\n til vedkommende formand, som derpå over telefonen henvendte sig til  \r\n\r\n virksomhedens fiskelossere (fiskesorterere). Fra det tidspunkt, kutteren  \r\n\r\n havde meldt sin omtrentlige ankomst, gik der fra 1/2 til 1 time, før den var  \r\n\r\n i havn. Ved ankomsten gik først de egentlige lastoptagere igang. Dette  \r\n\r\n arbejde udførtes typisk af folk tilknyttet selvstændige, alene med  \r\n\r\n lastoptagning beskæftigede virksomheder. Først når lastoptagningen var sat i  \r\n\r\n gang, blev der brug for den personalegruppe, klageren tilhørte. I øvrigt var  \r\n\r\n det sådan, at såfremt en fiskelosser (fiskesorterer) var forhindret i at give  \r\n\r\n møde, når virksomheden eller formanden rettede henvendelse om tilkaldelse til  \r\n\r\n arbejde, gik man videre til de øvrige medarbejdere, uden at dette forfald i  \r\n\r\n sig selv indebar nogen misligholdelse af den for de pågældende - der har  \r\n\r\n status som løsarbejdere - gældende arbejdsoverenskomst. </P>  \r\n\r\n<P>De stedlige skattemyndigheders undersøgelser på disse arbejdspladser i X -  \r\n\r\n herunder hvad den på en enkelt af virksomhederne indførte  \r\n\r\n tidsstemplingsordning udviste med hensyn til de ansattes ankomst- og  \r\n\r\n afgangstider - havde ført til konstatering af, at mødetiden normalt lå  \r\n\r\n omkring kl. 19, og at meddelelse om arbejde sædvanligvis havde kunnet gives  \r\n\r\n til de ansatte mellem kl. 16 og 18. Skattemyndighederne havde herefter  \r\n\r\n konkluderet, at der på grund af de for fiskelossere (fiskesorterere) efter en  \r\n\r\n helhedsbedømmelse af arbejdsvilkårene gældende forhold i hvert fald ikke  \r\n\r\n kunne ydes befordringsfradrag efter tilkaldereglerne med hensyn til det  \r\n\r\n ovenfor omtalte &#187;normalarbejde&#171;. Da arbejdet imidlertid i noget  \r\n\r\n omfang fandt sted på andre tider og med kortere varsel, og da  \r\n\r\n gennemsnitsberegninger viste, at ca. 60% af arbejdet omfattedes af  \r\n\r\n &#187;normalreglerne&#171;, havde man udstukket den - fravigelige -  \r\n\r\n retningslinie, at der blev ydet tilkaldevagtfradrag for 40% af arbejdsdagene.  \r\n\r\n</P>  \r\n\r\n<P>Der var på grundlag af undersøgelserne udgivet et lokalt cirkulære, hvis  \r\n\r\n indhold forinden var godkendt af daværende Statsskattedirektoratet. </P>  \r\n\r\n<P>Med henvisning til det således foreliggende foreslog de stedlige  \r\n\r\n skattemyndigheder for klagerens vedkommende, at der blev indrømmet ham  \r\n\r\n yderligere befordringsfradrag for de heromhandlede år. Klagerens  \r\n\r\n befordringsfradrag blev nu opgjort til 15.992 kr. for 1984 og til 13.883 kr.  \r\n\r\n for 1985, svarende til nedsættelse af de påklagede ansættelser med  \r\n\r\n henholdsvis 8.597 kr. og 6.472 kr. </P>  \r\n\r\n<P>Klagerens revisor fik forelagt skattemyndighedernes forslag og  \r\n\r\n begrundelsen herfor. Klageren og revisoren gjorde imidlertid gældende, at de  \r\n\r\n over for skattemyndighederne af arbejdsgiveren oplyste forhold omkring  \r\n\r\n længden af de faktiske tilkaldevarsler kun holdt stik, når der var tale om  \r\n\r\n landinger fra, hvad der benævntes &#187;mindre kuttere&#171;, samt at man  \r\n\r\n aldrig med sikkerhed vidste, hvor mange lossere (sorterere) der blev brug  \r\n\r\n for. Efter klagerens og revisoren mening måtte det afgørende være, at  \r\n\r\n klagerens beskæftigelse indebar, at han altid måtte holde sig parat til at  \r\n\r\n rykke ud, og at han af denne grund til stadighed måtte have rådighed over  \r\n\r\n egen bil til sin transport mellem bopælen og havnen i X. De selvangivne  \r\n\r\n befordringsfradrag blev derfor påstået godkendt eller dog højst reduceret  \r\n\r\n således, at der - i overensstemmelse med klagerens opfattelse af sin  \r\n\r\n arbejdssituation - indrømmedes tilkaldefradrag for 95% af hans arbejdsdage.  \r\n\r\n</P>  \r\n\r\n<P>Landsskatteretten forelagde sagen for Told- og Skattestyrelsen, der  \r\n\r\n tiltrådte de stedlige skattemyndigheders forslag om de ovenfor omtalte  \r\n\r\n nedsættelser. Styrelsen var enig i, at der efter en konkret bedømmelse kunne  \r\n\r\n indrømmes fiskelossere (fiskesorterere) befordringsfradrag efter  \r\n\r\n tilkaldereglerne. I denne forbindelse henviste man til, at skatteministeren i  \r\n\r\n et brev til SID's lokalafdeling i Hanstholm havde udtalt, at de for Vestre  \r\n\r\n Landsret indbragte kendelser måtte anses at være afsagt efter en samlet  \r\n\r\n konkret bedømmelse af forholdene. Det var i øvrigt for Landsskatteretten  \r\n\r\n oplyst, at skatteministerens beslutning om at hæve retssagerne var truffet  \r\n\r\n efter en henvendelse fra SID, København, over for hvem ministeren havde  \r\n\r\n begrundet beslutningen med, at den var i overensstemmelse med hans  \r\n\r\n almindelige holdning med hensyn til appelbegrænsning i sager, i hvilke  \r\n\r\n Landsskatteretten havde givet en klager medhold. Ministeren udtalte sig på  \r\n\r\n samme måde i det ovenfor omtalte brev til lokalafdelingen. </P>  \r\n\r\n<P>Under henvisning til ministerens tilkendegivelser om baggrunden for, at de  \r\n\r\n for Vestre Landsret indbragte sager blev hævet, fandt Landsskatteretten ikke  \r\n\r\n at være afskåret fra at tage nærværende sag op til selvstændig bedømmelse.  \r\n\r\n</P>  \r\n\r\n<P>På baggrund af det ved de stedlige skattemyndigheders undersøgelser i  \r\n\r\n virksomhederne på X havn konstaterede, var Landsskatteretten endvidere af den  \r\n\r\n opfattelse, at der nu måtte tages fornyet stilling til spørgsmålet om  \r\n\r\n fiskelossernes (fiskesorterernes) tilkaldefradrag. </P>  \r\n\r\n<P>Landsskatteretten fandt ikke, at klagerens arbejdsforhold uden videre  \r\n\r\n burde anses at påføre ham udgifter til befordring, som omfattedes af  \r\n\r\n ligningsvejledningernes regler om tilkaldevagter i pkt. U 1.3.6. Retten fandt  \r\n\r\n endvidere ikke, at der ved det af klageren anførte, herunder de fremlagte  \r\n\r\n arbejdsnotater, var tilvejebragt et sikkert grundlag for at opgøre antallet  \r\n\r\n af dage, hvor klageren havde fået et så kort varsel, før han skulle møde på  \r\n\r\n arbejdet, at de omtalte regler om tilkaldevagt kunne finde anvendelse. Det  \r\n\r\n måtte derfor være rimeligt at falde tilbage på det ifølge de lokale  \r\n\r\n skattemyndigheders undersøgelser gennemsnitligt sandsynlige, og retten kunne  \r\n\r\n således tilslutte sig de i denne sag afgivne, af Told- og Skattestyrelsen  \r\n\r\n tiltrådte forslag om, at de påklagede ansættelser i denne henseende blev  \r\n\r\n nedsat med henholdsvis 8.597 kr. og 6.472 kr. </P>  \r\n\r\n<P>LV 1990, U 1.3.6. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i t&s nyt 1991, nr. 16, side 909."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19911815825"
        },
        {
            "displayName": "Entydig dokumentidentifikation",
            "displayValue": "CA004721"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18158"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "14/02/1991"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1991-6-33."
        },
        {
            "displayName": "Stikord",
            "displayValue": "BEFORDRINGSFRADRAG"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}