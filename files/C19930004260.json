{
    "id": 69617,
    "title": "Vejledning om anvendelsen af reglerne i Direktoratet for Arbejdsløshedsforsikringens bekendtgørelse om ændring af bekendtgørelse vedrørende fremgangsmåden ved beregning af arbejdsfortjenesten for lønmodtagere ",
    "documentTypeId": "180",
    "isSagsforlobPeriodValid": false,
    "shortName": "VEJ nr 42 af 22/03/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om anvendelsen af reglerne i  \r\n\r\n Direktoratet for Arbejdsløshedsforsikringens bekendtgørelse om ændring af  \r\n\r\n bekendtgørelse vedrørende fremgangsmåden ved beregning af arbejdsfortjenesten  \r\n\r\n for lønmodtagere </H1>  \r\n\r\n<P></P>  \r\n\r\n<BR>  \r\n\r\n<P> <I>Ansatte på skibe registreret i Dansk Internationalt skibsregister  \r\n\r\n</I></P>  \r\n\r\n<P>  <B>1.</B> Direktoratet har i bekendtgørelse nr. 132 af 22. marts 1993  \r\n\r\n fastsat regler for fremgangsmåden ved beregning af arbejdsfortjenesten for  \r\n\r\n lønmodtagere ansat på skibe registreret i Dansk Internationalt Skibsregister.  \r\n\r\n Til brug herfor har direktoratet udarbejdet denne vejledning med tilhørende  \r\n\r\n bilag I. </P>  \r\n\r\n<P CLASS=PUNKT> <B>2.</B> Ad § 1 a. Ved indførelsen af Dansk Internationalt  \r\n\r\n Skibsregister (DIS) blev der foretaget ændringer i skattelovgivningen, som  \r\n\r\n medførte, at lønindkomst indtjent ved ansætelse i skibe registreret i DIS i  \r\n\r\n princippet er skattefri. </P>  \r\n\r\n<P>Dette har medført indgåelse af selvstændige overenskomster for ansatte  \r\n\r\n under DIS-området, som tager hensyn til den skattefrihedsordning, der er  \r\n\r\n knyttet til tjeneste i DIS-registrerede skibe. Der opstod i den forbindelse  \r\n\r\n et behov for regulering af den udbetalte hyre ved beregning af  \r\n\r\n arbejdsløshedsdagpenge, således at den udbetalte hyre kommer til at svare til  \r\n\r\n lønniveauet for søfarende uden for DIS-området. </P>  \r\n\r\n<P>Skalatrinene vil årligt blive ændret i overensstemmelse med de grænser for  \r\n\r\n fradrag m.v., som er fastlagt af skattemyndighederne. Skalatrin og  \r\n\r\n omregningsfaktorer vil fremgå af bilag I til denne vejledning. </P>  \r\n\r\n<P CLASS=PUNKT> <B>3.</B> Ad § 1 a, stk. 1 og stk. 4. Det er fastsat, at der  \r\n\r\n skal ske fradrag for kompensationstillæg forinden regulering af indtægten.  \r\n\r\n Dette tillæg er indført, for at søfarende, der er ansat indenfor DIS-området,  \r\n\r\n kan få kompensation for den skattemæssige værdi af eventuelle personlige  \r\n\r\n fradrag, såsom renteudgifter. Tillægget skal ikke medtages ved  \r\n\r\n dagpengeberegningen, idet der ved reguleringen af indtægten bliver taget  \r\n\r\n højde herfor. </P>  \r\n\r\n<P>For så vidt angår ATP, AUD og bidrag til pensionsordninger, der er  \r\n\r\n omfattet af afsnit I i lov om pensionsordninger m.v. fremhæves, at disse  \r\n\r\n bidrag fratrækkes forinden regulering af indtægten, og først tillægges når  \r\n\r\n reguleringen har fundet sted. </P>  \r\n\r\n<P>Det skal endvidere fremhæves, at værdi af fri kost ikke skal indgå i  \r\n\r\n reguleringen af indtægten, men derimod tillægges det regulerede beløb med de  \r\n\r\n af skattemyndighederne godkendte satser. </P>  \r\n\r\n<P CLASS=PUNKT> <B>4.</B> Ad § 1 a, stk. 1 og stk. 2. Ved fastsættelsen af  \r\n\r\n skalatrin og omregningsfaktorer er personskattelovens regler om opgørelse af  \r\n\r\n indkomstskat sammenholdt med de generelle fradrag lagt til grund, dvs. </P>  \r\n\r\n<UL CLASS=PLAIN-LIST>  \r\n\r\n<LI>a) Statsskat betales med 22 pct., jf. personskattelovens § 6, tillagt 30  \r\n\r\n pct., der er landsgennemsnittet af kommunal- og amtskommunal skat samt  \r\n\r\n kirkeskat oprundet til nærmeste hele procent. </LI>  \r\n\r\n<LI>b) Grænserne for betaling af 6 pct. og 12 pct. statsskat, jf.  \r\n\r\n personskattelovens §§ 7 og 8. </LI>  \r\n\r\n<LI>c) Personfradraget, jf. personskattelovens § 10. </LI>  \r\n\r\n<LI>c) Lønmodtagerfradraget, 3 pct. af indkomsten, max. kr. 3.900  \r\n\r\n (1993-niveau), jf. ligningslovens § 8 f. </LI>  \r\n\r\n<LI>e) Sømandsskattefradraget, som udgør 15 pct. af indtægt indtil kr.  \r\n\r\n 130.000 og herefter 8 pct. af indtægt mellem kr. 130.000 og kr. 310.000, jf.  \r\n\r\n lov om særlige fradrag for sømænd, § 3. </LI>  \r\n\r\n</UL>  \r\n\r\n<P>Dette indebærer, at beskatningsprocenterne, der ligger til grund for  \r\n\r\n beregningen af faktorerne kan beregnes således. 22 pct. statsskat tillagt 30  \r\n\r\n pct. gennemsnitlig kommunalskat = 52 pct. I intervallet, hvor der tillige  \r\n\r\n betales 6 pct. statsskat, vil beskatningsprocenten være 58 pct. Da der i  \r\n\r\n skattereglerne er taget højde for, at den maximale beskatningsprocent er 68  \r\n\r\n pct. vil beskatningsprocenten i intervallet, hvor der tillige skal svares 12  \r\n\r\n pct. statsskat udgøre 68 pct. </P>  \r\n\r\n<P>Ved beregning af faktorer er der taget hensyn til det variable  \r\n\r\n procentfradrag i sømandsskattefradraget og 3 pct. lønmodtagerfradraget, idet  \r\n\r\n skatteprocenterne (52 pct., 58 pct. og 68 pct.) er nedsat med henholdsvis 15  \r\n\r\n pct.-fradraget og 8 pct.-fradraget, samt 3 pct.-fradraget. Procentfradragene  \r\n\r\n er alene medtaget med en skatteværdi på 52 pct. </P>  \r\n\r\n<P>Skalatrinene er udvidet fra 4 til 6, hvilket skyldes, at der skal tages  \r\n\r\n højde for det variable sømandsfradrag, hvor der sker ændringer ved kr.  \r\n\r\n 130.000 og kr. 310.000. </P>  \r\n\r\n<P>Skalatrin og faktorer kan på årsbasis fastsættes som følger (1993-niveau):  \r\n\r\n</P>  \r\n\r\n<P>Brutto: </P>  \r\n\r\n<UL CLASS=PLAIN-LIST>  \r\n\r\n<LI>1) kr. 0 - kr. 62.880 </LI>  \r\n\r\n<LI>2) kr. 62.881 - kr. 130.000 </LI>  \r\n\r\n<LI>3) kr. 130.001 - kr. 168.000 </LI>  \r\n\r\n<LI>4) kr. 168.001 - kr. 240.000 </LI>  \r\n\r\n<LI>5) kr. 240.001 - kr. 310.000 </LI>  \r\n\r\n<LI>6) over kr. 310.000 </LI>  \r\n\r\n</UL>  \r\n\r\n<P>Hvilket svarer til netto: </P>  \r\n\r\n<UL CLASS=PLAIN-LIST>  \r\n\r\n<LI>1) kr. 0 - kr. 62.880 faktor 1.00 </LI>  \r\n\r\n<LI>2) kr. 62.881 - kr. 101.350 faktor 1.75 </LI>  \r\n\r\n<LI>3) kr. 101.351 - kr. 121.170 faktor 1.91 </LI>  \r\n\r\n<LI>4) kr. 121.171 - kr. 154.406 faktor 2.16 </LI>  \r\n\r\n<LI>5) kr. 154.407 - kr. 178.318 faktor 2.77 </LI>  \r\n\r\n<LI>6) over 178.319 faktor 3.13 </LI>  \r\n\r\n</UL>  \r\n\r\n<P>Eksempel: </P>  \r\n\r\n<P>Omregningsfaktoren i skalatrin 2, er fastsat til 1.75. Følgende formel har  \r\n\r\n været anvendt. </P>  \r\n\r\n<P>100 - (52-52 pct. af 15) - (52 pct. af 3) = (52 - (7.8 + 1.56) = 42,64  \r\n\r\n</P>  \r\n\r\n<P>100 : (100-42.64) = 1.743 afrundet 1.75 </P>  \r\n\r\n<P>Det bemærkes, at 3 pct.-fradraget max. kr. 3.900 (1993-niveau) ikke får  \r\n\r\n virkning over brutto kr. 130.000, (netto kr. 101.350). </P>  \r\n\r\n<P>Metoden har også været anvendt ved tidligere fastsættelse af faktorer.  \r\n\r\n</P>  \r\n\r\n<P> <I>Omregning af indtægt for fuldt månedslønnede (30 dage) </I></P>  \r\n\r\n<P>  <B>5.</B> Arbejdsløshedsdagpenge beregnes for månedslønnede på grundlag  \r\n\r\n af 3 måneders beskæftigelse. Skalatrinene er derfor i bilag I til  \r\n\r\n vejledningen, som finder anvendelse ved reguleringen, beregnet på  \r\n\r\n månedsbasis. </P>  \r\n\r\n<P>Eksempel: </P>  \r\n\r\n<P>En søfarende har en &#187;nettohyre&#171; på kr. 12.150,-, exclusiv  \r\n\r\n kompensationstillæg, ATP, AUD og pensionsbidrag. </P>  \r\n\r\n<P>Omregning foretages som følger: </P>  \r\n\r\n<PRE>  \r\n\r\n nettoløn over 10.097 2.053 x 2.16  4.434  \r\n\r\n nettoløn over  8.445 1.652 x 1.91  3.155  \r\n\r\n nettoløn over  5.240 3.205 x 1.75  5.609  \r\n\r\n nettoløn under 5.241 5.240 x 1.00  5.240  \r\n\r\n                                   ------  \r\n\r\n                                   18.438  \r\n\r\n                                   ------  \r\n\r\n</PRE>  \r\n\r\n<P>Herefter tillægges medlemmets bidrag til ATP, AUD, værdi af fri kost og  \r\n\r\n eventuel pension. </P>  \r\n\r\n<P> <I>Forholdsmæssig omregning af indtægt ved beskæftigelse af under 30  \r\n\r\n dages varighed </I></P>  \r\n\r\n<P>  <B>6. Ad § 1 a, stk. 3.</B> Som udgangspunkt anvender man ved  \r\n\r\n beregningen af et medlems hidtidige indtjening hele lønperioder. Imidlertid  \r\n\r\n kan der forekomme situationer, hvor dele af en hel lønperiode indgår ved  \r\n\r\n beregningen. Dette kan for eksempel være tilfældet, hvis et månedslønnet  \r\n\r\n medlem umiddelbart overgår fra et beskæftigelsesforhold til et andet i løbet  \r\n\r\n af måneden. </P>  \r\n\r\n<P>Med henblik på at løse de - formentlig få - tilfælde, hvor noget sådant  \r\n\r\n kan forekomme, har det i § 1 a, stk. 3, været nødvendigt at fastsætte,  \r\n\r\n hvorledes reguleringen af lønnen skal ske i disse situationer. </P>  \r\n\r\n<P>Eksempel: </P>  \r\n\r\n<P>Et medlem har på 17 dage en nettohyre på kr. 6.800,- exclusiv  \r\n\r\n kompensationstillæg, ATP, AUD og pensionsbidrag. </P>  \r\n\r\n<P>Omregning foretages som følger: </P>  \r\n\r\n<P>Nettoløn for 17 dage udgør kr. 6.800,-, hvilket svarer til nettoløn for 30  \r\n\r\n dage på </P>  \r\n\r\n<P>6.800x30 </P>  \r\n\r\n<P>-------- = kr. 12.000,-. 17 </P>  \r\n\r\n<P>Denne omregning af beskæftigelsen til fuld beskæftigelse (30) dage  \r\n\r\n foretages, for at skalatrinene kan finde anvendelse. </P>  \r\n\r\n<PRE>  \r\n\r\n nettoløn over 10.097 1.903 x 2.16  4.110  \r\n\r\n nettoløn over  8.445 1.652 x 1.91  3.155  \r\n\r\n nettoløn over  5.240 3.205 x 1.75  5.609  \r\n\r\n nettoløn under 5.241 5.240 x 1.00  5.240  \r\n\r\n                                   ------  \r\n\r\n                                   18.114  \r\n\r\n                                   ------  \r\n\r\n Herefter udgør lønnen for 17 dage  \r\n\r\n 18.114x17  \r\n\r\n --------- = kr. 10.265  \r\n\r\n    30  \r\n\r\n</PRE>  \r\n\r\n<P>som kan medtages i beregningsgrundlaget tillagt medlemmets bidrag til ATP,  \r\n\r\n AUD, værdi af fri kost og eventuel pensionsbidrag. </P>  \r\n\r\n<P> <I>Særlige forhold </I></P>  \r\n\r\n<P>  <B>7.</B> I det omfang den månedlige hyre i følge overenskomst er  \r\n\r\n fastsat til en arbejdsydelse udover normal overenskomstmæssig arbejdstid, og  \r\n\r\n hvor dette merarbejde er dækket af den månedlige hyre, skal dette ulønnede  \r\n\r\n merarbejde i beregningsmæssig henseende sidestilles med et rådighedsbeløb.  \r\n\r\n Der skal derfor ikke ved beregningen af medlemmets hidtidige daglige  \r\n\r\n indtjening ske fradrag i beregningsgrundlaget, uanset det faktiske timeantal  \r\n\r\n i beregningsperioden overstiger normalarbejdstiden, jf. overenskomst. </P>  \r\n\r\n<P>For så vidt angår eventuelt ulønnet merarbejde, det vil sige beskæftigelse  \r\n\r\n udover normal arbejdstid, kan dette i lighed med andet merarbejde, kun indgå  \r\n\r\n ved opgørelsen af 2/3-reglen i den udstrækning, der forekommer frihed for  \r\n\r\n egen regning. </P>  \r\n\r\n<P>Der henvises til bekendtgørelsen § 13, stk. 3, og vejledningen hertil.  \r\n\r\n</P>  \r\n\r\n<P CLASS=PUNKT> <B>8.</B> Ad § 16, stk. 4. Ændringen fra 7.6 timer til 7,4  \r\n\r\n timer foretages som konsekvens af den seneste arbejdstidsnedsættelse. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 22. marts 1993 </I> </P>  \r\n\r\n<P CLASS=UNDERSKREVET-AF ALIGN=CENTER>Eje Juul Jakobsen </P>  \r\n\r\n<P CLASS=MINISTER ALIGN=RIGHT>/ Jan Strøbæk </P>  \r\n\r\n</DIV>  \r\n\r\n<P> <B>Bilag I </B></P>  \r\n\r\n<P>Vedrørende fastsættelse af skalatrin og omregningsfaktorer ved beregning  \r\n\r\n af dagpengesatsen for medlemmer omfattet af DIS-overenskomster, jf.  \r\n\r\n Direktoratet for Arbejdsløshedsforsikringens bekendtgørelse nr. 685 af 8.  \r\n\r\n oktober 1986 som ændret ved Direktoratet for Arbejdsløshedsforsikringens  \r\n\r\n bekendtgørelse nr. 132 af 22. marts 1993 </P>  \r\n\r\n<P>Det meddeles herved, at følgende skalatrin og omregningsfaktorer, jf.  \r\n\r\n bekendtgørelsens § 1 a, stk. 2, finder anvendelse for beregninger, der  \r\n\r\n foretages den 1. januar 1993 eller senere. </P>  \r\n\r\n<P>Regulering af månedlig hyre foretages efter følgende skalatrin: </P>  \r\n\r\n<UL CLASS=PLAIN-LIST>  \r\n\r\n<LI>1) Månedlig indtægt mellem kr. 0 - kr. 5.240 ganges med faktoren 1. </LI>  \r\n\r\n<LI>2) Månedlig indtægt mellem kr. 5.241 - kr. 8.445 ganges med faktoren  \r\n\r\n 1,75. </LI>  \r\n\r\n<LI>3) Månedlig indtægt mellem kr. 8.446 - kr. 10.097 ganges med faktoren  \r\n\r\n 1,91. </LI>  \r\n\r\n<LI>4) Månedlig indtægt mellem kr. 10.098 - kr. 12.867 ganges med faktoren  \r\n\r\n 2,16. </LI>  \r\n\r\n<LI>5) Månedlig indtægt mellem kr. 12.868 - kr. 14.860 ganges med faktoren  \r\n\r\n 2,77. </LI>  \r\n\r\n<LI>6) Månedlig indtægt på kr. 14.861 og derover ganges med faktoren 3,13.  \r\n\r\n</LI>  \r\n\r\n</UL>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/04/1993"
        },
        {
            "displayName": "Accession",
            "displayValue": "C19930004260"
        },
        {
            "displayName": "Entydig dokumentidentifikation",
            "displayValue": "CM028802"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "42"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "22/03/1993"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Arbejdsmin. Dir. f. Arbejdsløshedsfors. j.nr. 92-639-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}