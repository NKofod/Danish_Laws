{
    "id": 126190,
    "title": "Manglende ansættelsesbevis, ikke hørt fra arbejdsgiveren, ansat i 13 uger, gennemsnitlig ugentlig arbejdstid på 10,5 timer.",
    "documentTypeId": "240",
    "isSagsforlobPeriodValid": true,
    "shortName": "KEN nr 10184 af 18/11/2008",
    "documentHtml": "<div class=\"bjelke\">Den fulde tekst</div><p class=\"Titel2\">Manglende ansættelsesbevis, ikke hørt fra arbejdsgiveren, ansat i 13 uger, gennemsnitlig ugentlig arbejdstid på 10,5 timer.</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Lønmodtageren havde arbejdet som tjener på en restaurant.</div>\r\n        </p>\r\n        <p class=\"Tekst2\">\r\n          <div>Lønmodtageren havde ikke fået udstedt et ansættelsesbevis.</div>\r\n        </p>\r\n        <p class=\"Tekst2\">\r\n          <div>Ifølge lønmodtageren havde hun arbejdet på restauranten fra den 6. februar 2008 og frem til den 12. maj 2008 med en gennemsnitlig ugentlig arbejdstid på 10,5 timer.</div>\r\n        </p>\r\n        <p class=\"Tekst2\">\r\n          <div>Ankenævnet skrev flere gange til arbejdsgiveren og dennes repræsentant, men ankenævnets henvendelser blev ikke besvaret.</div>\r\n        </p>\r\n        <p class=\"Tekst2\">\r\n          <div>Ankenævnet har derfor lagt oplysningerne fra lønmodtageren til grund for sagen.</div>\r\n        </p>\r\n        <p class=\"Tekst2\">\r\n          <div>Ankenævnet lagde endvidere til grund for sagen, at ansættelsen ikke var omfattet af en kollektiv overenskomst.</div>\r\n        </p>\r\n        <p class=\"Tekst2\">\r\n          <div>Ankenævnet fandt på denne baggrund, at lønmodtageren havde ret til et ansættelsesbevis, og at arbejdsgiveren således ikke havde overholdt sin forpligtelse til at underrette lønmodtageren om vilkårene for ansættelsen.</div>\r\n        </p>\r\n      </div>\r\n      <p class=\"TekstV\">Fagforeningen 18. november 2008</p>\r\n      <p class=\"TekstV\">Ankenævnet har behandlet fagforeningens klage på vegne af XX på møde den 17. november 2008.</p>\r\n      <p class=\"TekstV\">Nævnet traf denne</p>\r\n      <p class=\"TekstV\"><span class=\"Bold\">A F G Ø R E L S E</span></p>\r\n      <p class=\"TekstV\">YY har ikke overholdt sin forpligtelse til at underrette XX om vilkårene for ansættelsen.</p>\r\n      <p class=\"TekstV\"><span class=\"Italic\">B E G R U N D E L S E</span></p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> ansættelsen ikke er omfattet af en overenskomst,</p>\r\n        <p class=\"Liste1\"><span class=\"Liste1Nr\" id=\"\">–</span> ansættelsen forventedes at vare i mere end 1 måned, og</p>\r\n        <p class=\"Liste1\"><span class=\"Liste1Nr\" id=\"\">–</span> XX ikke har fået udleveret et ansættelsesbevis.</p>\r\n      </p>\r\n      <p class=\"TekstV\">Ifølge Beskæftigelsesministeriets bekendtgørelse nr. 1011 af 15. august 2007 af lov om arbejdsgiverens pligt til at underrette lønmodtageren om vilkårene for ansættelsesforholdet § 5, stk. 1, afgøres spørgsmål om, hvorvidt arbejdsgiveren har opfyldt sin oplysningspligt efter loven, af Arbejdsmarkedets Ankenævn.</p>\r\n      <p class=\"TekstV\">En arbejdsgiver har pligt til at underrette lønmodtageren om vilkårene for ansættelsen, hvis ansættelsesforholdet har en varighed på mere end 1 måned, og hvis den gennemsnitlige ugentlige arbejdstid overstiger 8 timer.</p>\r\n      <p class=\"TekstV\">Ankenævnet finder, at YY havde pligt til at underrette XX om vilkårene for ansættelsesforholdet.</p>\r\n      <p class=\"TekstV\">Ankenævnet har lagt vægt på, at XX var ansat som tjener hos YY fra den 6. februar 2008 og frem til den 12. maj 2008.</p>\r\n      <p class=\"TekstV\">Ankenævnet har endvidere lagt vægt på, at XX i de 13 uger, hun var ansat hos YY, i gennemsnit har haft en ugentlig arbejdstid på 10,5 timer.</p>\r\n      <p class=\"TekstV\">Ifølge lovens § 6 kan lønmodtageren tilkendes en godtgørelse ved domstolene, hvis arbejdsgiveren ikke har overholdt sin oplysningspligt. Ankenævnet kan således ikke tage stilling til spørgsmålet om godtgørelsen for den manglende overholdelse af oplysningspligten.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">De kan læse om afgørelsens faktiske og retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">YY</p>\r\n      <p class=\"TekstV\"><span class=\"BoldUnderline\">1.</span> <span class=\"BoldUnderline\">Sagsforløb</span></p>\r\n      <p class=\"TekstV\">Fagforeningen har ved brev af den 28. juli 2008 anmodet Arbejdsmarkedets Ankenævn om at tage stilling til, om XX havde krav på et ansættelsesbevis ved hendes ansættelse hos YY.</p>\r\n      <p class=\"TekstV\">Ankenævnet skrev den 11. august 2008 til YY, hvor ankenævnet bl.a. bad om bemærkninger til fagforeningens brev til ankenævnet af den 28. juli 2008, og bl.a. bad arbejdsgiveren om at fremkomme med yderligere oplysninger i forbindelse med sagen.</p>\r\n      <p class=\"TekstV\">Ankenævnet hørte ikke noget fra arbejdsgiveren.</p>\r\n      <p class=\"TekstV\">Ankenævnet skrev til YY igen den 3. september 2008 for at minde om brevet af den 11. august 2008.</p>\r\n      <p class=\"TekstV\">Ankenævnet hørte igen ikke noget fra arbejdsgiveren.</p>\r\n      <p class=\"TekstV\">Ankenævnet blev kontaktet af Revisionsfirmaet T, som ville bistå arbejdsgiveren i sagen i ankenævnet. Revisionsfirmaet T bad om at få tilsendt de breve, som ankenævnet havde sendt til YY.</p>\r\n      <p class=\"TekstV\">Ankenævnet fremsendte brevene til Revisionsfirmaet T.</p>\r\n      <p class=\"TekstV\">Ankenævnet hørte ikke yderligere fra revisionsfirmaet.</p>\r\n      <p class=\"TekstV\">Ankenævnet sendte den 8. oktober 2008 et brev til revisionsfirmaet, hvor ankenævnet bad revisionsfirmaet om at fremsende deres bemærkninger til sagen senest den 15. oktober 2008.</p>\r\n      <p class=\"TekstV\">Revisionsfirmaet har ikke svaret på ankenævnets henvendelse.</p>\r\n      <p class=\"TekstV\">Fagforeningen har til sagen oplyst, at de ikke mener, at ansættelsesforholdet var omfattet af en overenskomst.</p>\r\n      <p class=\"TekstV\"><span class=\"Underline\">2.</span> <span class=\"Underline\">Regler</span></p>\r\n      <p class=\"TekstV\">Lov om arbejdsgiverens pligt til at underrette lønmodtageren om vilkårene for ansættelsesforholdet, jf. lovbekendtgørelse nr. 1011 af 15. august 2007:</p>\r\n      <p class=\"TekstV\"><span class=\"Italic\">Anvendelsesområde</span></p>\r\n      <p class=\"TekstV\"><span class=\"Bold\">§ 1.</span> Denne lov gælder for alle lønmodtagere, hvis ansættelsesforhold har en varighed på mere end 1 måned, og hvis gennemsnitlige ugentlige arbejdstid overstiger 8 timer. Loven gælder ikke for personer, som er omfattet af sømandsloven.</p>\r\n      <p class=\"TekstV\"><span class=\"Italic\">Stk. 2.</span> Som lønmodtagere anses personer, der modtager vederlag for personligt arbejde i tjenesteforhold.</p>\r\n      <p class=\"TekstV\"><span class=\"Italic\">Stk. 3.</span> Loven finder ikke anvendelse, i det omfang en pligt for arbejdsgiveren til at give lønmodtageren oplysninger om ansættelsesforholdet følger af kollektiv overenskomst og denne indeholder regler, der som minimum svarer til bestemmelserne i direktiv nr. 91/533 om arbejdsgiverens pligt til at underrette arbejdstageren om vilkårene for arbejdskontrakten eller ansættelsesforholdet.</p>\r\n      <p class=\"TekstV\"><span class=\"Italic\">Stk. 4.</span> Loven kan ikke ved aftale fraviges til ugunst for lønmodtageren, jf. dog stk. 3.</p>\r\n      <p class=\"TekstV\"><span class=\"Italic\">Stk. 5.</span> Beskæftigelsesministeren kan bestemme, at lønmodtagere, som har lejlighedsvist arbejde eller arbejde af særlig karakter, ikke skal være omfattet af denne lov.</p>\r\n      <p class=\"TekstV\"><span class=\"Italic\">Manglende overholdelse af oplysningspligten</span></p>\r\n      <p class=\"TekstV\"><span class=\"Bold\">§ 5.</span> Spørgsmål om, hvorvidt arbejdsgiveren har overholdt sin oplysningspligt efter loven, afgøres af Arbejdsmarkedets Ankenævn.</p>\r\n      <p class=\"TekstV\"><span class=\"Italic\">Stk. 2.</span> Beskæftigelsesministeren fastsætter efter forhandling med arbejdsmarkedets parter nærmere regler om Arbejdsmarkedets Ankenævns sammensætning og kompetence i forbindelse med nævnets behandling af sager efter loven.</p>\r\n      <p class=\"TekstV\"><span class=\"Bold\">§ 6.</span> Hvis arbejdsgiveren ikke har overholdt sin oplysningspligt, kan lønmodtageren tilkendes en godtgørelse ved domstolene. Godtgørelsen, der for den enkelte ikke kan overstige 13 ugers løn, fastsættes under hensyntagen til sagens omstændigheder, herunder om mangelen har haft konkret betydning for lønmodtageren. Godtgørelsen kan, hvis der foreligger skærpende omstændigheder, forhøjes op til 20 ugers løn.</p>\r\n      <p class=\"TekstV\"><span class=\"Italic\">Stk. 2.</span> Godtgørelsen kan dog højst udgøre 1.000 kr., hvis mangelen er undskyldelig og i øvrigt ikke har haft konkret betydning for ansættelsesforholdet.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/07/2009"
        },
        {
            "displayName": "Accession",
            "displayValue": "W20081018425"
        },
        {
            "displayName": "Entydig dokumentidentifikation",
            "displayValue": "BE003553"
        },
        {
            "displayName": "Dato for indlæggelse",
            "displayValue": "23/07/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10184"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "18/11/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j. nr. 5500012-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}