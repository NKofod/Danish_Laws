{
    "id": 66502,
    "title": "Meddelelse vedrørende tinglysning af løsørepant i forbindelse med ommåling af skibe ",
    "documentTypeId": "720",
    "isSagsforlobPeriodValid": false,
    "shortName": "MED nr 10023 af 05/10/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Meddelelse vedrørende tinglysning af løsørepant  \r\n\r\n i forbindelse med ommåling af skibe </H1>  \r\n\r\n<P></P>  \r\n\r\n<BR>  \r\n\r\n<P>Ved industriministeriets bekendtgørelse nr. 333 af 21. juni 1982 blev det  \r\n\r\n bestemt, at lov nr. 203 af 18. maj 1977 om skibsmåling trådte i kraft den 18.  \r\n\r\n juli 1982. </P>  \r\n\r\n<P>Ifølge lovens § 13 skal de nye måleregler benyttes på nye skibe, ved  \r\n\r\n væsentlige ombygninger af eksisterende skibe, og hvis rederen for et  \r\n\r\n eksisterende skib ønsker ommåling. Endelig er det fastsat, at loven finder  \r\n\r\n anvendelse på alle skibe, når 12 år er forløbet fra 18. juli 1982. </P>  \r\n\r\n<P>I tilslutning til loven, der på grund af sin konventionsmæssige baggrund  \r\n\r\n omfatter skibe på 24 m længde og derover, har industriministeriet udfærdiget  \r\n\r\n dels en bekendtgørelse nr. 358 af 28. juni 1982 om måling af mindre skibe  \r\n\r\n dels et cirkulære om måling af skibe af samme dato, hvorefter der åbnes  \r\n\r\n mulighed for, at redere, der får målt deres skibe efter de nye regler,  \r\n\r\n samtidig kan begære måling foretaget efter de gamle regler med henblik på  \r\n\r\n bestemmelse af skibets bruttoregistertonnage. 1 eksemplar af cirkulæret  \r\n\r\n vedlægges til orientering. </P>  \r\n\r\n<P>Med den gennemførte lovændring vil skibe, der skal måles efter de nye  \r\n\r\n regler, få en bruttotonnage (BT) i stedet for den tidligere  \r\n\r\n bruttoregistertonnage (BRT), og da et skib kun må have et målebrev, vil dets  \r\n\r\n officielle mål enten være udtrykt i den ene eller anden måleenhed. Da  \r\n\r\n skibsregistret kun kan operere med de officielle mål, vil tallet i  \r\n\r\n målebrevets tonnageangivelse i BT eller BRT være afgørende for bl.a. 5 tons  \r\n\r\n grænsen i skibsregistreringslovgivningen. </P>  \r\n\r\n<P>Efter at denne retstilstand nu har fungeret i et stykke tid, er der  \r\n\r\n opstået problemer i relation til § 47 i skibsregistreringsloven, der  \r\n\r\n fastlægger kompetencen mellem skibsregistret og tinglysningskontorerne, idet  \r\n\r\n det har vist sig, at de nye måleregler ikke alene, som anført i cirkulæret,  \r\n\r\n kan betyde, at tonnagen kan blive større - hvilket normalt vil være tilfældet  \r\n\r\n for store skibe - men desværre også, at den kan blive mindre - hvilket især  \r\n\r\n viser sig at være tilfældet for de helt små skibe. </P>  \r\n\r\n<P>Skibsregistret er således i den seneste tid blevet præsenteret for, at en  \r\n\r\n række skibe, der efter de hidtidige måleregler var målt til en  \r\n\r\n bruttoregistertonnage på f.eks. 7 tons, efter de nye måleregler kun kunne  \r\n\r\n opnå en bruttotonnage på 3. </P>  \r\n\r\n<P>Såfremt et sådant skib, i henhold til den ældre måling, efter begæring var  \r\n\r\n blevet optaget i skibsregistret, vil det, selv om det bliver nedmålt til  \r\n\r\n under 5, fremdeles forblive i skibsregistret ifølge an analogi af reglen i  \r\n\r\n skibsregistreringslovens § 30 med den virkning, at registrering af  \r\n\r\n pantehæftelser alene kan og skal ske i skibsegistret. </P>  \r\n\r\n<P>Da ejeren efter en officiel ommåling, der bringer skibet ned under 5 tons  \r\n\r\n grænsen, herefter umiddelbart vil kunne få tinglyst løsørepant i skibet, vil  \r\n\r\n der således være mulighed for at gennemføre en dobbelt behæftelse med dertil  \r\n\r\n hørende sikringsakter, nemlig registrerede skibspantebreve og tinglyste  \r\n\r\n løsørepantebreve. </P>  \r\n\r\n<P>Indtil en eventuel lovændring i skibsregistreringslovgivningen eller en  \r\n\r\n ændring i reglerne for måling af de mindre fartøjer kan finde sted, skal  \r\n\r\n skibsregistret efter aftale med industriministeriet og Den danske  \r\n\r\n dommerforenings bestyrelse henstille til tinglysningsdommerne, at der,  \r\n\r\n forinden tinglysning af løsørepantebreve i mindre fartøjer finder sted,  \r\n\r\n foretages en nøjere undersøgelse af, om fartøjet måtte være optaget i  \r\n\r\n skibsregistret, eller om dets størrelse måtte betinge, at det i forbindelse  \r\n\r\n med den ønskede sikkerhedsstillelse blev optaget i skibsregistret. Det  \r\n\r\n bemærkes i denne forbindelse, at skibsregistret ved nyoptagelser altid  \r\n\r\n forlanger et målebrev forelagt og følgelig afviser de indleverede dokumenter,  \r\n\r\n såfremt tonnagen måtte vise sig at være mindre end 5. </P>  \r\n\r\n<P>Med heblik på at begrænse undersøgelsesarbejdet mest muligt, uden at det  \r\n\r\n går ud over effektiviteten, og uden at det skulle være nødvendigt at rette  \r\n\r\n forespørgsel til skibsregistret, skal følgende procedure foreslås. </P>  \r\n\r\n<P CLASS=PUNKT> <B>1.</B> Hvis det fartøj, som agtes løsørepantsat, er et som  \r\n\r\n lystfartøj bygget skib, vil en på tro og love afgivet erklæring herom samt  \r\n\r\n om, at dets største længde (dvs. fra skrogets forkant til agterkant) ikke  \r\n\r\n overstiger 7 m være tilstrækkelig dokumentation for, at skibets tonnage ikke  \r\n\r\n overstiger 5. </P>  \r\n\r\n<P CLASS=PUNKT> <B>2.</B> Hvis fartøjet er et erhvervsfartøj uanset længde  \r\n\r\n eller et som lystfartøj bygget skib over 7 m i længde, bør anmelderen  \r\n\r\n afkræves dokumentation for </P>  \r\n\r\n<UL CLASS=PLAIN-LIST>  \r\n\r\n<LI>a) skibets størrelse ved forevisning af officielt målebrev, der enten  \r\n\r\n udviser bruttoregistertonnagen, eller bruttotonnagen, </LI>  \r\n\r\n<LI>b) at skibet ikke er optaget i skibsregistret gennem afgivelse af en tro  \r\n\r\n og love erklæring herom. </LI>  \r\n\r\n</UL>  \r\n\r\n<P>Det bemærkes, at der ved nyoptagelser i skibsregistret af fartøjer mellem  \r\n\r\n 5 og 20 tons som hovedregel meddeles anmærkning i medfør af  \r\n\r\n skibsregistreringslovens § 46 om, at eventuelle før optagelsen i  \r\n\r\n skibsregistret stiftede rettigheder bevarer deres gyldighed overfor  \r\n\r\n trediemand, såfremt de herom gældende regler er iagttaget. </P>  \r\n\r\n<P>Det bemærkes endelig, at den tonnage, der er afgørende, ikke er udtryk for  \r\n\r\n en vægtangivelse men derimod et for skibe særegnet beregningsresultat for  \r\n\r\n skibets rumindhold. </P>  \r\n\r\n<P>Arne Raff </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19831002332"
        },
        {
            "displayName": "Entydig dokumentidentifikation",
            "displayValue": "CM025641"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10023"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "05/10/1983"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Dommerne"
        },
        {
            "displayName": "Ressortministeriets journalnummer",
            "displayValue": "skibsreg. 43.10"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}