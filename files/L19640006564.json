{
    "id": 71268,
    "title": "Bekendtgørelse af overenskomst af 17. oktober 1963 mellem Danmark, Finland, Norge, Sverige og Den internationale Atomenergi-Organisation om gensidig bistand i nødstilfælde i forbindelse med strålingsulykker. ",
    "documentTypeId": "220",
    "isSagsforlobPeriodValid": false,
    "shortName": "BKI nr 65 af 16/11/1964",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 17. oktober  \r\n\r\n 1963 mellem Danmark, Finland, Norge, Sverige og Den internationale  \r\n\r\n Atomenergi-Organisation om gensidig bistand i nødstilfælde i forbindelse med  \r\n\r\n strålingsulykker. </H1>  \r\n\r\n<P></P>  \r\n\r\n<BR>  \r\n\r\n<P>Ved kgl. resolution af 7. august 1964 har Danmark ratificeret den i Wien  \r\n\r\n den 17. oktober 1963 mellem Danmark, Finland, Norge, Sverige og den  \r\n\r\n internationale Atomenergi-Organisation, undertegnede overenskomst om gensidig  \r\n\r\n bistand i nødstilfælde i forbindelse med strålingsulykker. Overenskomstens  \r\n\r\n ordlyd er som følger: </P>  \r\n\r\n<P>NORDISK OVERENSKOMST OM GENSIDIG BISTAND I NØDSTILFÆLDE I FORBINDELSE MED  \r\n\r\n STRÅLINGSULYKKER </P>  \r\n\r\n<P>De kontraherende parter, som ønsker at bistå hverandre i den udstrækning,  \r\n\r\n hvori det er muligt i tilfælde af en begivenhed, der medfører fare for skade  \r\n\r\n fra ioniserende stråling, og som ønsker forud at fastlægge de vilkår, på  \r\n\r\n hvilke en kontraherende stat, der begærer bistand (idet følgende betegnet:  \r\n\r\n &#187;den begærende stat&#171;), kan gøre brug af bistand, der tilvejebringes  \r\n\r\n af en anden kontraherende stat eller af Den internationale  \r\n\r\n Atomenergi-Organisation (i det følgende betegnet: &#187;den bistående  \r\n\r\n part&#171;), er blevet enige om følgende: </P>  \r\n\r\n<P>Artikel I. </P>  \r\n\r\n<P>Almindelige bestemmelser for bistanden. </P>  \r\n\r\n<P CLASS=PUNKT> <B>1.</B> Den begærende stat skal have det fulde ansvar for  \r\n\r\n den bistand, af hvilken den gør brug i overensstemmelse med denne  \r\n\r\n overenskomst, og alt personale, der stilles til rådighed af den bistående  \r\n\r\n part er undergivet den begærende stats ledelse og tilsyn under udførelsen af  \r\n\r\n sine opgaver, medens det er inden for den begærende stats område. </P>  \r\n\r\n<P CLASS=PUNKT> <B>2.</B> Udstyr og materialer skal forblive den bistående  \r\n\r\n parts ejendom, med mindre der træffes anden aftale, og skal tilbagesendes til  \r\n\r\n denne på begæring. </P>  \r\n\r\n<P CLASS=PUNKT> <B>3.</B> Den begærende stat må udelukkende gøre brug af  \r\n\r\n bistanden til det formål, for hvilket sådan bistand er blevet stillet til  \r\n\r\n rådighed, og den skal selv inden for grænserne for sine muligheder stille  \r\n\r\n alle stedlige hjælpemidler og al stedlig betjening til rådighed, som udkræves  \r\n\r\n til rigtig og virkningsfuld udnyttelse af bistanden og til beskyttelse af  \r\n\r\n personale, udstyr eller materialer. </P>  \r\n\r\n<P CLASS=PUNKT> <B>4.</B> Bistanden må ikke udnyttes på en sådan måde, at den  \r\n\r\n fremmer noget militært formål. </P>  \r\n\r\n<P>Artikel II. </P>  \r\n\r\n<P>Atomenergi-Organisationens særlige opgaver. 1. Den internationale  \r\n\r\n Atomenergi-Organisation skal på begæring af og i samråd med den begærende  \r\n\r\n stat: </P>  \r\n\r\n<UL CLASS=PLAIN-LIST>  \r\n\r\n<LI>a) virke rådgivende vedrørende de foranstaltninger, der bør træffes, og  \r\n\r\n den bistand, der er påkrævet, </LI>  \r\n\r\n<LI>b) bistå ved at sikre sådan bistand fra dens medlemsstater, der ikke er  \r\n\r\n deltagere i denne overenskomst, som ikke uden vanskelighed kan tilvejebringes  \r\n\r\n af de andre kontraherende parter, </LI>  \r\n\r\n<LI>c) samordne ydelsen af bistand. </LI>  \r\n\r\n</UL>  \r\n\r\n<P CLASS=PUNKT> <B>2.</B> Organisationens generaldirektør kan på et hvilket  \r\n\r\n som helst tidspunkt efter, at han fra en kontraherende stat har modtaget  \r\n\r\n underretning om, at der består en nødssituation på dens område, i samråd med  \r\n\r\n denne stat udpege en iagttager, som kan få adgang til dens område med henblik  \r\n\r\n på at undersøge arten og omfanget af nødssituationen og aflægge beretning til  \r\n\r\n ham herom. Generaldirektøren kan endvidere bemyndige en sådan person til at  \r\n\r\n handle som sin repræsentant. </P>  \r\n\r\n<P>Artikel III. </P>  \r\n\r\n<P>Finansielle bestemmelser. </P>  \r\n\r\n<P CLASS=PUNKT> <B>1.</B> Den begærende stat skal udrede alle udgifter, som  \r\n\r\n skal afholdes inden for dens område i forbindelse med bistanden, og skal yde  \r\n\r\n det bistående personale et rimeligt beløb i stedlig valuta til bestridelse af  \r\n\r\n opholdsudgifterne. </P>  \r\n\r\n<P CLASS=PUNKT> <B>2.</B> Den bistående part skal udrede sådanne udgifter  \r\n\r\n vedrørende den af denne part ydede bistand, som skal afholdes uden for den  \r\n\r\n begærende stat, herunder følgende: a) personalets løn, </P>  \r\n\r\n<UL CLASS=PLAIN-LIST>  \r\n\r\n<LI>b) udgifter ved indkøb af udstyr, hjælpemidler og materialer eller  \r\n\r\n betaling for benyttelsen af sådanne, </LI>  \r\n\r\n<LI>c) udgifter ved befordring af personale og </LI>  \r\n\r\n</UL>  \r\n\r\n<P>transport af udstyr og materialer uden for den begærende stats område,  \r\n\r\n herunder beløb til bestridelse af personalets opholdsudgifter. </P>  \r\n\r\n<P CLASS=PUNKT> <B>3.</B> Med mindre der træffes anden aftale, skal den  \r\n\r\n begærende stat yde den bistående part refusion af enhver udgift, som denne  \r\n\r\n part har pådraget sig i medfør af stk. 2. Sådan refusion skal svare til en  \r\n\r\n rimelig udgift til betjening, udstyr, materialer eller hjælpemidler eller  \r\n\r\n brugen heraf for den bistående part på det tidspunkt, da disse  \r\n\r\n foranstaltninger blev stillet til rådighed. Refusion skal ydes senest 60 dage  \r\n\r\n efter, at den bistående part har givet den begærende stat meddelelse om sit  \r\n\r\n krav. </P>  \r\n\r\n<P>Artikel IV. </P>  \r\n\r\n<P>Erstatningsansvar. </P>  \r\n\r\n<P CLASS=PUNKT> <B>1.</B> Den begærende stat bærer enhver risiko, som  \r\n\r\n hidrører fra, opstår under eller på anden måde har forbindelse med den  \r\n\r\n bistand, der ydes på dens område og omfattes af denne overenskomst, og  \r\n\r\n ethvert krav, som opstår under de nævnte omstændigheder, skal rettes imod  \r\n\r\n denne stat. I særdeleshed skal krav, der måtte blive fremsat af trediemand  \r\n\r\n mod den bistående part eller bistående personale, rettes imod den begærende  \r\n\r\n stat. Bortset fra det ansvar, der påhviler enkeltpersoner, der har forårsaget  \r\n\r\n skade med forsæt eller grov uagtsomhed, skal den begærende stat holde den  \r\n\r\n bistående part eller bistående personale skadesløs for ethvert  \r\n\r\n erstatningsansvar i forbindelse med bistanden. </P>  \r\n\r\n<P CLASS=PUNKT> <B>2.</B> Den begærende stat skal yde den bistående part  \r\n\r\n erstatning for dødsfald og midlertidig eller varig forringelse af  \r\n\r\n erhvervsevnen, der rammer personalet, så vel som for tab eller beskadigelse  \r\n\r\n af sådant udstyr eller materiale, som ikke efter sin natur er let  \r\n\r\n forgængeligt, når skaderne er forårsaget inden for dens område i forbindelse  \r\n\r\n med bistanden. </P>  \r\n\r\n<P CLASS=PUNKT> <B>3.</B> Den bistående stat bærer enhver risiko i  \r\n\r\n forbindelse med sådan skade på gods eller person, der indtræffer på dens eget  \r\n\r\n område, og ethvert krav, som opstår under de nævnte omstændigheder, skal  \r\n\r\n rettes imod denne stat. </P>  \r\n\r\n<P CLASS=PUNKT> <B>4.</B> Den begærende og den bistående stat fritages for  \r\n\r\n deres forpligtelser i medfør af stk. 1-3 i den udstrækning, hvori skaden  \r\n\r\n dækkes af den, der driver atomanlæg, og som er ansvarlig for nuklear skade i  \r\n\r\n medfør af den i vedkommende stat gældende lovgivning, som kommer til  \r\n\r\n anvendelse. </P>  \r\n\r\n<P CLASS=PUNKT> <B>5.</B> Bestemmelserne i denne artikel er ikke til hinder  \r\n\r\n for, at der rejses noget regreskrav i medfør af den i vedkommende land  \r\n\r\n gældende lovgivning, som finder anvendelse dog at regreskrav kun kan rejses  \r\n\r\n imod bistående personale, for så vidt angår sådan skade på gods eller person,  \r\n\r\n som dette personale har forvoldt ved forsæt eller grov uagtsomhed. </P>  \r\n\r\n<P>Artikel V. </P>  \r\n\r\n<P>Udnævnelse af kompetente myndigheder. </P>  \r\n\r\n<P CLASS=PUNKT> <B>1.</B> De kompetente myndigheder, der af de kontraherende  \r\n\r\n parter er bemyndiget til at modtage begæringer om og antage tilbud om bistand  \r\n\r\n og til at modtage meddelelser i forbindelse hermed, er anført i tillægget til  \r\n\r\n denne overenskomst. </P>  \r\n\r\n<P CLASS=PUNKT> <B>2.</B> De kontraherende parter skal underrette hverandre  \r\n\r\n om enhver ændring med hensyn til, hvilke sådanne myndigheder der er  \r\n\r\n kompetente. </P>  \r\n\r\n<P>Artikel VI. </P>  \r\n\r\n<P>Lettelser, rettigheder og immuniteter. </P>  \r\n\r\n<P>Den begærende stat skal i henseende til bistanden yde de fornødne  \r\n\r\n lettelser, rettigheder og immuniteter med henblik på at sikre omgående  \r\n\r\n udøvelse af funktioner i medfør af denne overenskomst. For så vidt angår  \r\n\r\n bistand ydet af Den internationale Atomenergi-Organisation, skal den  \r\n\r\n begærende stat bringe overenskomsten om organisationens rettigheder og  \r\n\r\n immuniteter til anvendelse. </P>  \r\n\r\n<P>Artikel VII. </P>  \r\n\r\n<P>Benyttelse af oplysninger. </P>  \r\n\r\n<P>En bistående part må ikke uden den begærende stats samtykke fremsætte  \r\n\r\n offentlige redegørelser vedrørende det forefaldne eller videresende nogen  \r\n\r\n oplysning, som den har modtaget i medfør af denne overenskomst. </P>  \r\n\r\n<P>Artikel VIII. </P>  \r\n\r\n<P>Særlige betingelser. </P>  \r\n\r\n<P>En bistående part såvel som den begærende </P>  \r\n\r\n<P>stat kan knytte særlige betingelser til deres </P>  \r\n\r\n<P>begæring eller tilbud om eller antagelse af </P>  \r\n\r\n<P>bistand. Sådanne særlige betingelser skal </P>  \r\n\r\n<P>være bindende, så snart de er antaget af den </P>  \r\n\r\n<P>pågældende part eller de pågældende parter. </P>  \r\n\r\n<P>Artikel IX. </P>  \r\n\r\n<P>Afgørelse af tvistigheder. </P>  \r\n\r\n<P>Enhver tvistighed vedrørende fortolkningen eller gennemførelsen af denne  \r\n\r\n overenskomst skal, for så vidt den ikke afgøres ved forhandling på begæring  \r\n\r\n af enhver af parterne i tvistigheden, afgøres ved voldgift eller, såfremt  \r\n\r\n parterne ikke inden 3 måneder efter, at begæringen om voldgift fremsættes,  \r\n\r\n bliver enige om nedsættelsen af en voldgiftsdomstol, af Den mellemfolkelige  \r\n\r\n Domstol. </P>  \r\n\r\n<P>Artikel X. </P>  \r\n\r\n<P>Bistandens ophør. </P>  \r\n\r\n<P CLASS=PUNKT> <B>1.</B> Den begærende stat kan på et hvilket som helst  \r\n\r\n tidspunkt skriftligt begære, at bistand, der ydes i medfør af denne  \r\n\r\n overenskomst, bringes til ophør. </P>  \r\n\r\n<P CLASS=PUNKT> <B>2.</B> En bistående part kan efter at have givet  \r\n\r\n forudgående skriftlig meddelelse bringe sin bistand til ophør, såfremt </P>  \r\n\r\n<UL CLASS=PLAIN-LIST>  \r\n\r\n<LI>a) sådan bistand efter dens opfattelse ikke længere er nødvendig for den  \r\n\r\n begærende stat, </LI>  \r\n\r\n<LI>b) dens egne behov gør det påkrævet, </LI>  \r\n\r\n<LI>c) den begærende stat undlader at overholde bestemmelserne i denne  \r\n\r\n overenskomst. </LI>  \r\n\r\n</UL>  \r\n\r\n<P CLASS=PUNKT> <B>3.</B> Efter sådan begæring eller forudgående skriftlig  \r\n\r\n meddelelse om bistandens ophør skal den begærende stat og den bistående part  \r\n\r\n rådføre sig med hinanden med henblik på at standse enhver virksomhed, der  \r\n\r\n måtte være under udøvelse på tidspunktet for bistandens ophør og med henblik  \r\n\r\n på at lette tilbagetrækning af bistanden. </P>  \r\n\r\n<P>Artikel XI. </P>  \r\n\r\n<P>Ikrafttræden. </P>  \r\n\r\n<P>Denne overenskomst træder i kraft, når to stater og Den internationale  \r\n\r\n Atomenergi-Organisation har </P>  \r\n\r\n<UL CLASS=PLAIN-LIST>  \r\n\r\n<LI>a) undertegnet den uden forbehold med hensyn til ratifikation eller </LI>  \r\n\r\n<LI>b) undertegnet den med forbehold af ratifikation og derefter ratificeret  \r\n\r\n den. </LI>  \r\n\r\n</UL>  \r\n\r\n<P>Ratifikationsinstrumenter skal deponeres hos organisationens  \r\n\r\n generaldirektør. </P>  \r\n\r\n<P>Artikel XII. </P>  \r\n\r\n<P>Tilbagetræden fra overenskomsten. </P>  \r\n\r\n<P>Enhver af parterne kan træde tilbage fra denne overenskomst ved afgivelse  \r\n\r\n af skriftlig meddelelse herom til de øvrige parter. Sådan tilbagetræden får  \r\n\r\n virkning 12 måneder efter modtagelsen af den nævnte meddelelse. Tilbagetræden  \r\n\r\n skal dog ikke bringe anvendelsen af denne overenskomst til ophør, for så vidt  \r\n\r\n angår bistand, der er påbegyndt forud for den dag, da tilbagetrædelsen får  \r\n\r\n virkning. </P>  \r\n\r\n<P>Udfærdiget i Wien den 17. oktober 1963 i et enkelt eksemplar på engelsk,  \r\n\r\n hvilket eksemplar skal deponeres i Den internationale  \r\n\r\n Atomenergi-Organisations arkiv, idet organisationens generaldirektør skal  \r\n\r\n sende hver af de kontraherende stater en bekræftet genpart. </P>  \r\n\r\n<P>For Den internationale Atomenergi-Organisation: </P>  \r\n\r\n<P> <I>Sigvard Eklund.</I>  </P>  \r\n\r\n<P>For Danmarks regering: </P>  \r\n\r\n<P> <I>Sigvald Kristensen.</I>  </P>  \r\n\r\n<P>Under forbehold af ratifikation. </P>  \r\n\r\n<P>For Finlands regering: </P>  \r\n\r\n<P> <I>Otso Wartiovaara.</I>  </P>  \r\n\r\n<P>Under forbehold af ratifikation. </P>  \r\n\r\n<P>For Norges regering: </P>  \r\n\r\n<P> <I>Torfinn Oftedal.</I>  </P>  \r\n\r\n<P>Under forbehold af ratifikation. </P>  \r\n\r\n<P>For Sveriges regering: </P>  \r\n\r\n<P> <I>Sven Allard.</I>  </P>  \r\n\r\n<P>Tillæg. </P>  \r\n\r\n<P>KOMPETENTE MYNDIGHEDER </P>  \r\n\r\n<P>I medfør af denne overenskomsts artikel V, stk. 1, er følgende kompetente  \r\n\r\n myndigheder af de anførte kontraherende parter blevet bemyndiget til at  \r\n\r\n modtage begæringer om og antage tilbud om bistand og til at modtage  \r\n\r\n meddelelser i forbindelse hermed: </P>  \r\n\r\n<P>Af Den internationale Atomenergi-Organisation: </P>  \r\n\r\n<P>Generaldirektøren, Den internationale Atomenergi-Organisation, Wien. </P>  \r\n\r\n<P>Af Danmarks regering: </P>  \r\n\r\n<P>Atomenergikommissionen, København. </P>  \r\n\r\n<P>Af Finlands regering: </P>  \r\n\r\n<P>Statsrådet, Handels- og Industriministeriet, Industridepartementet,  \r\n\r\n Helsingfors. </P>  \r\n\r\n<P>Af Norges regering: </P>  \r\n\r\n<P>Institutt for Atomenergi, Lillestrom. </P>  \r\n\r\n<P>Af Sveriges regering: </P>  \r\n\r\n<P>A/B Atomenergi, Stockholm. </P>  \r\n\r\n<P>Overenskomsten trådte i kraft for Norges, Sveriges og Den internationale  \r\n\r\n Atomenergi-Organisations vedkommende den 19. juni 1964 og for Danmarks  \r\n\r\n vedkommende ved deponeringen af Danmarks ratifikationsinstrument den 17.  \r\n\r\n august 1964. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 16. november  \r\n\r\n 1964. </I> </P>  \r\n\r\n<P CLASS=UNDERSKREVET-AF ALIGN=CENTER>Per Hækkerup. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/02/1965"
        },
        {
            "displayName": "Accession",
            "displayValue": "L19640006564"
        },
        {
            "displayName": "Entydig dokumentidentifikation",
            "displayValue": "CM030459"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "26/07/2001"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "65"
        },
        {
            "displayName": "År for udstedelse",
            "displayValue": "1964"
        },
        {
            "displayName": "Dato for underskrift",
            "displayValue": "16/11/1964"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 89.C.1.p/3"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}