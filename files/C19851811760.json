{
    "id": 63933,
    "title": "Vejledning. Tilbagebetaling af afgift til udenlandske virksomheder ",
    "documentTypeId": "180",
    "isSagsforlobPeriodValid": false,
    "shortName": "VEJ nr 18117 af 31/05/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Vejledning. Tilbagebetaling af afgift til  \r\n\r\n udenlandske virksomheder </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>Tilbagebetaling af afgift til udenlandske virksomheder </P>  \r\n\r\n<P>Merværdiafgift </P>  \r\n\r\n<P>Efter bestemmelserne i Ministeriet for Skatter og Afgifters bekendtgørelse  \r\n\r\n nr 420 af 23 september 1980 kan udenlandske virksomheder, der ikke har  \r\n\r\n forretningssted, bopæl eller lignende i Danmark, fra den 1 januar 1981 efter  \r\n\r\n ansøgning få tilbagebetalt merværdiafgift for varer og afgiftspligtige  \r\n\r\n ydelser, der fra dette tidspunkt er indkøbt eller indført til virksomhedens  \r\n\r\n erhvervsmæssige brug i Danmark. </P>  \r\n\r\n<P>Tilbagebetalingen kan ske til udenlandske virksomheder, der ville være  \r\n\r\n omfattet af bestemmelserne om registrering i henhold til §§ 5 og 6 i  \r\n\r\n merværdiafgiftsloven, såfremt virksomheden var beliggende i Danmark. Det  \r\n\r\n betyder bl a, at rejsebureauvirksomhed, forsikringsvirksomhed samt bank- og  \r\n\r\n finansieringsvirksomhed ikke er omfattet af adgangen til tilbagebetaling.  \r\n\r\n</P>  \r\n\r\n<P>Det er endvidere en betingelse, at virksomheden, i det tidsrum ansøgningen  \r\n\r\n vedrører, ikke har haft omsætning af varer og afgiftspligtige ydelser her i  \r\n\r\n landet, bortset fra transport af varer direkte til eller fra udlandet eller i  \r\n\r\n transit. </P>  \r\n\r\n<P>Der kan ikke ske tilbagebetaling af den moms, der i forbindelse med  \r\n\r\n indkørslen er betalt for udenlandske turistbussers kørsel her i landet. </P>  \r\n\r\n<P>Tilbagebetaling af merværdiafgift til udenlandske virksomheder kan kun ske  \r\n\r\n i samme omfang, som danske virksomheder kan medregne afgiften af indkøb af  \r\n\r\n tilsvarende art til den indgående afgift efter merværdiafgiftslovens §§ 15 og  \r\n\r\n 16. </P>  \r\n\r\n<P>Der kan således ikke tilbagebetales afgift af indkøb mv, som vedrører:  \r\n\r\n</P>  \r\n\r\n<UL PLAIN>\r\n\r\n<LI>a) Kost til virksomhedens indehaver og personale. </LI>  \r\n\r\n<LI>b) Anskaffelse og drift af bolig for virksomhedens indehaver og  \r\n\r\n personale. </LI>  \r\n\r\n<LI>c) Naturalaflønning af virksomhedens personale. </LI>  \r\n\r\n<LI>d) Anskaffelse og drift af feriehjem, sommerhuse o lign for virksomhedens  \r\n\r\n personale. </LI>  \r\n\r\n<LI>e) Repræsentation og gaver. </LI>  \r\n\r\n<LI>f) Hotelophold. </LI>  \r\n\r\n<LI>g) Anskaffelse og drift af personmotorkøretøjer, der er indrettet til  \r\n\r\n befordring af ikke mere end 10 personer. </LI>  \r\n\r\n</UL>  \r\n\r\n<P>Olie-, gas-, el- og kulafgift </P>  \r\n\r\n<P>De udenlandske virksomheder kan samtidig med merværdiafgiften få  \r\n\r\n tilbagebetalt den olie-, gas-, el- og kulafgift, som er betalt for varer, der  \r\n\r\n er indkøbt eller indført til virksomhedens erhvervsmæssige brug her i landet.  \r\n\r\n</P>  \r\n\r\n<P>Tilbagebetaling kan dog kun ske i samme omfang, som virksomheden kan få  \r\n\r\n tilbagebetalt merværdiafgift af de pågældende varer. Det betyder bl a, at der  \r\n\r\n ikke kan tilbagebetales afgift ved indkøb af olie til personmotorkøretøjer,  \r\n\r\n bortset fra turistbusser. </P>  \r\n\r\n<P>Ansøgninger </P>  \r\n\r\n<P>Blanket </P>  \r\n\r\n<P>Ved ansøgning om tilbagebetaling anvendes vedlagte blanket (R 86 1). </P>  \r\n\r\n<P>Ansøgningen skal indsendes til </P>  \r\n\r\n<P>Distriktstoldkammer 6 (Nord) </P>  \r\n\r\n<P>Skodsborgvej 303 </P>  \r\n\r\n<P>Postboks 200 </P>  \r\n\r\n<P>2850 Nærum </P>  \r\n\r\n<P>Blanketten skal udfyldes på dansk med blokbogstaver eller skrivemaskine.  \r\n\r\n Yderligere eksemplarer af blanketten kan fås udleveret ved henvendelse til  \r\n\r\n distriktstoldkamrene. </P>  \r\n\r\n<P>I forbindelse med den første ansøgning vil virksomheden få tildelt et  \r\n\r\n registreringsnummer. Dette skal anføres på blanketten ved indsendelse af  \r\n\r\n senere ansøgninger om tilbagebetaling af afgift. </P>  \r\n\r\n<P>Periode </P>  \r\n\r\n<P>Ansøgningen skal vedrøre køb af varer og afgiftspligtige ydelser for en  \r\n\r\n periode på mindst 3 måneder og højest et kalenderår. Perioden kan dog være  \r\n\r\n kortere end 3 måneder, når det drejer sig om den resterende del af et  \r\n\r\n kalenderår. Ansøgningen kan også omfatte tilbagebetalingsberettigede indkøb i  \r\n\r\n den foregående del af kalenderåret, som ikke tidligere har været medtaget.  \r\n\r\n</P>  \r\n\r\n<P>Minimumsbeløb </P>  \r\n\r\n<P>Ansøgningen skal vedrøre et merværdiafgiftsbeløb på mindst 1 500 kr.  \r\n\r\n Såfremt ansøgningen omfatter et kalenderår eller resten af et kalenderår,  \r\n\r\n skal beløbet dog kun udgøre mindst 200 kr. Ved afgørelsen af, om kravene til  \r\n\r\n minimumsbeløbet er opfyldt, skal der således ses bort fra eventuel olieafgift  \r\n\r\n mv. </P>  \r\n\r\n<P>Erklæringer </P>  \r\n\r\n<P>I ansøgningsblanketten skal ansøgeren bl a afgive erklæring om formålet  \r\n\r\n med de pågældende indkøb mv (fx international transport af varer fra...  \r\n\r\n til... den..., eller deltagelse i den internationale udstilling... i...  \r\n\r\n fra... til...,stand nr ...). </P>  \r\n\r\n<P>Endvidere skal der afgives erklæring om, at virksomheden ikke i løbet af  \r\n\r\n tilbagebetalingsperioden har leveret varer eller præsteret afgiftspligtige  \r\n\r\n ydelser, for hvilke virksomheden skal eller vil kunne registreres og svare  \r\n\r\n afgift. </P>  \r\n\r\n<P>Tidsfrist </P>  \r\n\r\n<P>Ansøgningen skal være Distriktstoldkammer 6 (Nord) i hænde senest den 30  \r\n\r\n juni i året, der følger efter det år, som ansøgningen vedrører. </P>  \r\n\r\n<P>Dokumentation </P>  \r\n\r\n<P>Sammen med ansøgningen indsendes de originale fakturaer eller  \r\n\r\n fortoldningsbegæringens debetnota (toldkvittering) med angivelse af de  \r\n\r\n merværdiafgiftsbeløb, som virksomheden har betalt. </P>  \r\n\r\n<P>Såfremt der også ønskes tilbagebetaling af olie-, gas-, el- eller  \r\n\r\n kulafgift af de pågældende varer, skal de omhandlede fakturaer mv tillige  \r\n\r\n være forsynet med oplysning om afgiftens størrelse. Afgiftens størrelse kan  \r\n\r\n angives ved anførsel af afgiftssatserne for de pågældende varer. </P>  \r\n\r\n<P>Fakturaerne skal i øvrigt være dateret og indeholde oplysninger om navn og  \r\n\r\n adresse på sælger og køber samt om varens eller ydelsens art, mængde og pris.  \r\n\r\n Fakturaer på højst 200 kr, der er udstedt af detailhandlere eller andre  \r\n\r\n virksomheder, hvis afsætning overvejende sker til private forbrugere, kan dog  \r\n\r\n fremlægges som dokumentation, selvom fakturaerne ikke indeholder oplysning om  \r\n\r\n køberens navn og adresse. </P>  \r\n\r\n<P>Ved køb (tankning) af benzin, dieselolie mv på tankstationer kan regningen  \r\n\r\n (notaen) i stedet for køberens navn og adresse oplyse køretøjets  \r\n\r\n indregistreringsnummer. </P>  \r\n\r\n<P>Hvis dokumentationen består af månedsregning (kontoudtog) fra benzin- og  \r\n\r\n olieselskaber vedrørende kreditsalg af benzin, dieselolie mv, skal notaerne,  \r\n\r\n som er udstedt ved de enkelte udleveringer, også indsendes. </P>  \r\n\r\n<P>Fakturaer og debetnotaer (toldkvitteringer) vil blive tilbagesendt  \r\n\r\n virksomheden inden en måned. </P>  \r\n\r\n<P>Attestation </P>  \r\n\r\n<P>Ved den første indsendelse af ansøgning skal der fra vedkommende  \r\n\r\n kompetente myndighed i det EF-medlemsland, hvori virksomheden er  \r\n\r\n hjemmehørende, medfølge en attestation af, at virksomheden er  \r\n\r\n merværdiafgiftspligtig. Attestationen skal foreligge i originaleksemplar og  \r\n\r\n indeholde oplysning om virksomhedens registreringsnummer. Er virksomheden  \r\n\r\n hjemmehørende i et land uden for EF, må der fra en kompetent myndighed  \r\n\r\n foreligge en original attestation af, at virksomheden udøver  \r\n\r\n erhvervsvirksomhed deer. </P>  \r\n\r\n<P>Attestationen har gyldighed i et år fra udstedelsesdatoen, hvorefter ny  \r\n\r\n attestation må indsendes. </P>  \r\n\r\n<P>Udbetaling </P>  \r\n\r\n<P>Behandlingen af rettidigt modtagne og behørigt dokumenterede ansøgninger  \r\n\r\n vil være afsluttet inden 6 måneder fra ansøgningens modtagelse hos  \r\n\r\n Distriktstoldkammer 6 (Nord). Tilbagebetalingen vil finde sted inden for  \r\n\r\n samme frist. </P>  \r\n\r\n<P>Omkostninger ved udbetaling af beløbet uden for Danmark påhviler  \r\n\r\n virksomheden. </P>  \r\n\r\n<P>Andre bestemmelser </P>  \r\n\r\n<P>Afgivelse af urigtige eller vildledende oplysninger eller fortielse af  \r\n\r\n oplysninger til brug for afgiftskontrollen i forbindelse med en ansøgning om  \r\n\r\n tilbagebetaling af afgift eller i afgivne erklæringer mv straffes med bøde.  \r\n\r\n</P>  \r\n\r\n<P>Afgiftsbeløb, som en virksomhed har fået udbetalt på uretmæssig vis, samt  \r\n\r\n eventuelle bøder vil blive </P>  \r\n\r\n<P>inddrevet efter de danske bestemmelser herfor samt efter bestemmelserne  \r\n\r\n vedrørende gensidig bistand til inddrivelse af merværdiafgift og bøder i  \r\n\r\n henhold til aftaler, der er indgået med de lande, hvor virksomheden er  \r\n\r\n hjemmehørende. </P>  \r\n\r\n<P>Bødebeløb og uretmæssig tilbagebetalt afgift kan i øvrigt modregnes i  \r\n\r\n virksomhedens senere krav på tilbagebetaling af afgift. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19851811760"
        },
        {
            "displayName": "Entydig dokumentidentifikation",
            "displayValue": "CM022954"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/07/1999"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18117"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "31/05/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Det lokale Toldkammer"
        },
        {
            "displayName": "Ressortministeriets journalnummer",
            "displayValue": "Y 64"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}