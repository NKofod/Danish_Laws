{
    "id": 8990,
    "title": "Om en amtskommunes afslag på at imødekomme en ansøgning om oprykning til overassistent.",
    "documentTypeId": "250",
    "isSagsforlobPeriodValid": true,
    "shortName": "UDT nr 60357 af 15/12/1999",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n 8. ANDRE UDTALELSER OG AFG&Oslash;RELSER</P>  \r\n\r\n<P>En assistent, der var ansat p&aring; et plejehjem i en amtskommune,  \r\n\r\n ans&oslash;gte om at blive oprykket til overassistent i henhold til  \r\n\r\n overenskomsten mellem Amtsr&aring;dsforeningen og HK Kommunal  \r\n\r\n vedr&oslash;rende l&oslash;n og arbejdsforhold for kontorpersonale.</P>  \r\n\r\n<P>Assistentens ans&oslash;gning blev p&aring; baggrund af oplysninger fra  \r\n\r\n plejehjemsforstanderen om, at forstanderen var utilfreds med samarbejdet med  \r\n\r\n den p&aring;g&aelig;ldende assistent, og at forstanderen ikke kunne anbefale  \r\n\r\n en oprykning af assistenten ikke behandlet, og assistenten blev ikke  \r\n\r\n underrettet herom.</P>  \r\n\r\n<P>Udtalt, at ans&aelig;ttelses- og forfremmelsessager i det offentlige er  \r\n\r\n omfattet af forvaltningsloven. Efter Indenrigsministeriets opfattelse  \r\n\r\n m&aring;tte ans&oslash;gningen om oprykning til overassistent anses for at  \r\n\r\n v&aelig;re en ans&oslash;gning om forfremmelse. Indenrigsministeriet lagde  \r\n\r\n navnlig v&aelig;gt p&aring;, at oprykning indeb&aelig;rer en  \r\n\r\n titel&aelig;ndring, at oprykning i givet fald ville v&aelig;re sket efter  \r\n\r\n ans&oslash;gning, og at oprykning medf&oslash;rer en l&oslash;nstigning, som  \r\n\r\n if&oslash;lge overenskomstens § 14, stk. 2, er knyttet til, at den  \r\n\r\n p&aring;g&aelig;ldende har erhvervet sig en kompetence, der formodes at  \r\n\r\n g&oslash;re vedkommende kvalificeret til at bestride en h&oslash;jere  \r\n\r\n stilling, og at en beslutning om oprykning i henhold til § 14, stk. 2, i  \r\n\r\n overenskomsten mellem Amtsr&aring;dsforeningen og HK Kommunal  \r\n\r\n vedr&oslash;rende l&oslash;n og arbejdsforhold for kontorpersonale  \r\n\r\n tr&aelig;ffes ensidigt af amtskommunen.</P>  \r\n\r\n<P>Indenrigsministeriet udtalte herefter, at i sager, der rejses ved  \r\n\r\n indgivelse af ans&oslash;gning, har ans&oslash;geren krav p&aring;  \r\n\r\n underretning om afg&oslash;relsen, hvad enten denne er positiv eller negativ.  \r\n\r\n Amtskommunen havde derfor, efter Indenrigsministeriets opfattelse, tilsidesat  \r\n\r\n sin pligt til at bekendtg&oslash;re sin afg&oslash;relse.</P>  \r\n\r\n<P>Indenrigsministeriet udtalte endvidere, at det afg&oslash;rende for, om en  \r\n\r\n oplysning skal undergives partsh&oslash;ring efter forvaltningslovens § 19,  \r\n\r\n er, om oplysningen er af en s&aring;dan karakter, at den bidrager til at  \r\n\r\n supplere sagens bevism&aelig;ssige grundlag eller i &oslash;vrigt  \r\n\r\n tilvejebringes for at skaffe klarhed med hensyn til sagens faktiske  \r\n\r\n omst&aelig;ndigheder.</P>  \r\n\r\n<P>Det var Indenrigsministeriets opfattelse, at plejehjemsforstanderens  \r\n\r\n oplysninger i sagen kunne sammenlignes med en indstilling fra den kompetente  \r\n\r\n myndigheds egne medarbejdere. En s&aring;dan indstilling udl&oslash;ser ikke  \r\n\r\n i sig selv pligt til partsh&oslash;ring.</P>  \r\n\r\n<P>Indenrigsministeriet anf&oslash;rte endvidere, at forstanderens generelt  \r\n\r\n holdt subjektivt pr&aelig;gede vurdering af samarbejdet mellem forstanderen  \r\n\r\n og assistenten ikke kunne anses at v&aelig;re \"oplysninger vedr&oslash;rende  \r\n\r\n sagens faktiske omst&aelig;ndigheder\". Det var p&aring; den baggrund  \r\n\r\n Indenrigsministeriets opfattelse, at amtskommunen ikke havde tilsidesat sin  \r\n\r\n partsh&oslash;ringspligt.</P>  \r\n\r\n<P>Afslutningsvis udtalt, at der ikke kunne l&aelig;gges til grund, at  \r\n\r\n amtskommunen i forbindelse med behandlingen af ans&oslash;gningen om  \r\n\r\n oprykning til overassistent havde tilsidesat den almindelige  \r\n\r\n forvaltningsretlige lighedsgrunds&aelig;tning, eller at beslutningen i  \r\n\r\n &oslash;vrigt m&aring;tte antages at hvile p&aring; usaglige hensyn.</P>  \r\n\r\n<P>Indenrigsministeriet lagde herved v&aelig;gt p&aring;, at der i  \r\n\r\n amtskommunen ikke eksisterede en fast praksis for, at assistenter automatisk  \r\n\r\n blev oprykket til overassistenter, n&aring;r de opfyldte betingelsen i  \r\n\r\n overenskomstens § 14.</P>  \r\n\r\n<P>(Indenrigsministeriets brev af 15. december 1999 til en fagbev&aelig;gelse  \r\n\r\n - 4. k.kt. j.nr. 1998/1220/076-6)<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Om en amtskommunes afslag p&aring; at  \r\n\r\n im&oslash;dekomme en ans&oslash;gning om oprykning til overassistent.</P>  \r\n\r\n</FONT>  \r\n\r\n<P>&nbsp;</P>  \r\n\r\n<P>Ved brev af 5. august 1998 videresendte Folketingets Ombudsmand Den  \r\n\r\n Kristelige Fagbev&aelig;gelses breve af 3. juni og 30. juli 1998 til  \r\n\r\n Indenrigsministeriet til besvarelse. Den Kristelige Fagbev&aelig;gelse  \r\n\r\n klagede i henvendelserne til Folketingets Ombudsmand over, at et medlem af  \r\n\r\n Kristelig Funktion&aelig;r-Organisation, XXX, af Viborg Amtskommune havde  \r\n\r\n f&aring;et afslag p&aring; at blive oprykket til overassistent. </P>  \r\n\r\n<P>Fagbev&aelig;gelsen anf&oslash;rte blandt andet, at Viborg Amtskommune  \r\n\r\n efter fagbev&aelig;gelsens opfattelse havde tilsidesat v&aelig;sentlige  \r\n\r\n forvaltningsretlige regler, herunder forvaltningslovens regler om  \r\n\r\n partsh&oslash;ring og den forvaltningsretlige lighedsgrunds&aelig;tning.  \r\n\r\n Fagbev&aelig;gelsen gjorde endvidere g&aelig;ldende, at XXX ikke blev vejledt  \r\n\r\n tilstr&aelig;kkeligt af forvaltningen, at sagsbehandlingen havde v&aelig;ret  \r\n\r\n for langsom, og at XXX ikke havde haft mulighed for  \r\n\r\n partsrepr&aelig;sentation. I det hele taget m&aring;tte det grundlag,  \r\n\r\n hvorp&aring; afg&oslash;relsen blev truffet, if&oslash;lge  \r\n\r\n fagbev&aelig;gelsen anses for at v&aelig;re i strid med god  \r\n\r\n forvaltningsskik.</P>  \r\n\r\n<P>Indenrigsministeriet har nu afsluttet behandlingen af sagen. Det er  \r\n\r\n ministeriets opfattelse, at Viborg Amtskommune har tilsidesat pligten til  at  \r\n\r\n bekendtg&oslash;re sin afg&oslash;relse ved ikke, i forbindelse med den  \r\n\r\n f&oslash;rste afg&oslash;relse om ikke at im&oslash;dekomme XXXs  \r\n\r\n ans&oslash;gning om oprykning til overassistent, at underrette XXX herom.</P>  \r\n\r\n<P>Indenrigsministeriet finder derimod ikke grundlag for at fastsl&aring;, at  \r\n\r\n Viborg Amtskommune har tilsidesat forvaltningslovens regler om  \r\n\r\n partsh&oslash;ring. </P>  \r\n\r\n<P>Indenrigsministeriet finder endvidere ikke grundlag for at fastsl&aring;,  \r\n\r\n at Viborg Amtskommune har handlet i strid med en almindelig  \r\n\r\n forvaltningsretlig lighedsgrunds&aelig;tning.</P>  \r\n\r\n<P>Indenrigsministeriet kan ikke tage stilling til, hvorvidt god  \r\n\r\n forvaltningsskik er tilsidesat i den konkrete sag, idet Indenrigsministeriets  \r\n\r\n tilsyn med Viborg Amtskommune alene er et legalitetstilsyn.</P>  \r\n\r\n<P>Indenrigsministeriet skal beklage den sene besvarelse af Den Kristelige  \r\n\r\n Fagbev&aelig;gelses henvendelse.</P>  \r\n\r\n<P>Her f&oslash;lger en gennemgang af sagens baggrund og en n&aelig;rmere  \r\n\r\n begrundelse for Indenrigsministeriets opfattelse.</P>  \r\n\r\n<B><U><P>Sagens baggrund:</P>  \r\n\r\n</B>  \r\n\r\n</U>  \r\n\r\n<P>XXX, der var ansat p&aring; plejehjemmet Skovv&aelig;nget, ans&oslash;gte  \r\n\r\n den 12. august 1996 om at blive oprykket til overassistent i henhold til  \r\n\r\n overenskomsten for tjenestemandsansat kontorpersonale mellem  \r\n\r\n Amtsr&aring;dsforeningen og HK Kommunal.</P>  \r\n\r\n<P>I forbindelse med ans&oslash;gningen udarbejdede forstanderen for  \r\n\r\n plejehjemmet, AAA, et brev dateret den 14. august 1996, hvori han anbefalede  \r\n\r\n XXXs oprykning til overassistent, idet han anf&oslash;rte:</P>  \r\n\r\n<P>\"Under henvisning til ans&oslash;gers redeg&oslash;relse for udviklingen  \r\n\r\n af den faglige kompetence og personlige udvikling, der er p&aring;g&aring;et  \r\n\r\n gennem &aring;rene, og i s&aelig;rdeleshed den udvikling, som XXX,  \r\n\r\n m&aring;lrettet har gennemf&oslash;rt i sin ans&aelig;ttelse i Viborg Amt,  \r\n\r\n finder undertegnede v&aelig;sentlig i forhold til, <B>at anbefale oprykning  \r\n\r\n til overassistent.</P>  \r\n\r\n</B>  \r\n\r\n<P>Yderligere begrundelse for oprykningen skal ses i den sammenh&aelig;ng, at  \r\n\r\n XXX indenfor EDB-omr&aring;det i stor udstr&aelig;kning har bidraget med  \r\n\r\n v&aelig;sentlige administrative oml&aelig;gninger. Disse oml&aelig;gninger  \r\n\r\n viser tydeligt, at XXX kan oms&aelig;tte teori til praksis, der letter den  \r\n\r\n administrative papirgang.\"</P>  \r\n\r\n<P>Ans&oslash;gningen og anbefalingen blev af XXX sendt til Socialpsykiatrisk  \r\n\r\n kontor, Viborg Amtskommune.</P>  \r\n\r\n<P>Da XXX ikke modtog svar p&aring; ans&oslash;gningen om oprykning, bragte  \r\n\r\n hun i maj 1997 sagen i erindring. Hun fik fra personaleafdelingen oplyst, at  \r\n\r\n hendes ans&oslash;gning ikke havde v&aelig;ret til forhandling, idet den var  \r\n\r\n blevet trukket tilbage af Socialpsykiatrisk kontor. Baggrunden var, at  \r\n\r\n Socialpsykiatrisk kontor efter dr&oslash;ftelse med AAA vurderede, at  \r\n\r\n samarbejdet mellem XXX og lederen ikke fungerede tilfredsstillende. XXX blev  \r\n\r\n ikke orienteret om beslutningen.</P>  \r\n\r\n<P>Ved brev af 17. september 1997 til Socialpsykiatrisk kontor redegjorde XXX  \r\n\r\n for sin opfattelse af sagsforl&oslash;bet, samtidig med at hun anmodede om at  \r\n\r\n f&aring; sagen genoptaget/forhandlet med henblik p&aring; at blive  \r\n\r\n indplaceret som overassistent fra forhandlingstidspunktet i for&aring;ret  \r\n\r\n 1997.</P>  \r\n\r\n<P>Socialpsykiatrisk kontor anmodede i brev af 15. oktober 1997 AAA om en  \r\n\r\n udtalelse i sagen.</P>  \r\n\r\n<P>I brev af 24. oktober afgav AAA en udtalelse til Socialpsykiatrisk kontor,  \r\n\r\n hvori han ikke kunne anbefale en oprykning af XXX til overassistent for  \r\n\r\n nuv&aelig;rende. AAA anf&oslash;rte blandt andet:</P>  \r\n\r\n<P>\"</P>  \r\n\r\n<OL>  \r\n\r\n<LI>Samarbejdet med XXX har siden min ans&aelig;ttelse i Skovv&aelig;nget  \r\n\r\n ikke v&aelig;ret tilfredsstillende. Af &aring;rsager kan n&aelig;vnes, at XXX  \r\n\r\n var meget knyttet til den tidligere leder personligt og i relation til  \r\n\r\n arbejdssituationen. Herudfra oplevede jeg, at XXX var illoyal overfor den ny  \r\n\r\n ledelse, samt at hendes omstillingsparathed var meget lav og kom til udtryk  \r\n\r\n ved en negativ bakken op vedr&oslash;rende den ny ledelses tiltag. XXX  \r\n\r\n p&aring;tog sig en rolle som uformel leder. Denne situation forv&aelig;rredes  \r\n\r\n af, at min opfattelse af hendes funktion i Skovv&aelig;nget ikke indeholdt  \r\n\r\n den samme status for XXX, som hun tidligere havde oplevet.</LI>  \r\n\r\n<LI>XXX var tilbageholdende/forbeholden i det ny samarbejde, hvor mistro i  \r\n\r\n mistolkning ofte var udgangspunktet for bed&oslash;mmelsen af det nye  \r\n\r\n ledelsestiltag.</LI>  \r\n\r\n<LI>Da ans&oslash;gningen fra XXX kom, var jeg af den opfattelse, at der ved  \r\n\r\n best&aring;et DK II var en indbygget automatik vedr&oslash;rende  \r\n\r\n indplaceringen som overassistent. Denne opfattelse blev antydet af XXX -  \r\n\r\n under henvisning til BBB, som deltog i samme uddannelse - og som hurtigt  \r\n\r\n herefter blev indplaceret som overassistent. Jeg burde have indhentet nogle  \r\n\r\n flere oplysninger, s&aring;ledes at jeg mere pr&aelig;cist havde v&aelig;ret  \r\n\r\n rustet til at medgive mine anbefalinger til ans&oslash;gningen fra XXX.</LI>  \r\n\r\n<LI>Efter afsendelse af ans&oslash;gningen med min ikke helhjertede  \r\n\r\n anbefaling havde jeg en samtale med CCC, hvor jeg beskrev samarbejdet med XXX  \r\n\r\n som v&aelig;rende ustabilt, og at jeg havde en erkendelse af, at XXX ikke  \r\n\r\n &oslash;nskede den ny ledelse skinnede voldsomt igennem i vor dagligdag  \r\n\r\n sammen.</LI></OL>  \r\n\r\n<P>Herudfra blev jeg vejledt af CCC om ans&oslash;gningens karakter, og at  \r\n\r\n den ikke var bef&aelig;stet med nogen form for automatik - og at jeg efter  \r\n\r\n &oslash;nske kunne foranledige, at ans&oslash;gningen ikke blev behandlet.  \r\n\r\n Herefter gik samtalen p&aring; det urimelige i at \"bevilge\"  \r\n\r\n l&oslash;nstigning, n&aring;r det n&aelig;re samarbejde ikke var  \r\n\r\n tilfredsstillende. Denne samtale foranledigede, at ans&oslash;gningen blev  \r\n\r\n trukket ud af \"bunken\".</P>  \r\n\r\n<P>Efter denne man&oslash;vre havde jeg en samtale med XXX vedr&oslash;rende  \r\n\r\n sagsforl&oslash;bet. Samtalen var foranlediget af XXXs foresp&oslash;rgsel  \r\n\r\n p&aring; ans&oslash;gningen til dig og CCC. I mellemtiden var  \r\n\r\n ans&oslash;gningen af mig blevet glemt p.gr.a., at min opm&aelig;rksomhed var  \r\n\r\n forbrugt andet sted i organisationen.</P>  \r\n\r\n<B><I><P>Samtalen med XXX:</B></I>  [april/maj 1997]</P>  \r\n\r\n<UL>  \r\n\r\n<LI>Din ans&oslash;gning er faldet ud p.gr.a. udtalelser fra mig. Det  \r\n\r\n m&aring; du undskylde, at jeg ikke har orienteret dig om.</LI>  \r\n\r\n<LI>Mine udtalelser var med baggrund i vort samarbejde, som jeg oplever  \r\n\r\n anstrengt. Dog sporer jeg en bedring her p&aring; det seneste. Jeg oplever,  \r\n\r\n at det er p&aring; vej i en god g&aelig;nge.</LI>  \r\n\r\n<LI>Min udtalelse var mundtlig og ud fra CCCs foresp&oslash;rgsler om,  \r\n\r\n hvordan vort samarbejde gik. - En opf&oslash;lgning fra CCCs side - ud fra  \r\n\r\n tidligere samtale om det interne samarbejde i Skovv&aelig;nget.</LI>  \r\n\r\n<LI>Det har desv&aelig;rre for dig f&aring;et den konsekvens, at din  \r\n\r\n ans&oslash;gning er trukket ud af bunken.</LI>  \r\n\r\n<LI>Jeg er den person, du kan klandre for sagsforl&oslash;bet og samtidig den  \r\n\r\n person, du m&aring; udtrykke din frustration til, da jeg alene er ansvarlig  \r\n\r\n for sagsforl&oslash;bet - Undskyld. Forts&aelig;tter linien i det  \r\n\r\n nuv&aelig;rende samarbejde, vil jeg s&oslash;ge puljeordningen til dig,  \r\n\r\n n&aring;r tidspunktet herfor kommer.</LI></UL>  \r\n\r\n<P ALIGN=\"CENTER\">SAMTALEN SLUT</P>  \r\n\r\n<P ALIGN=\"CENTER\"></P>  \r\n\r\n<P>Mit indtryk var, at XXX forstod og accepterede ovenn&aelig;vnte udtalelse.  \r\n\r\n Der var hos begge parter genklang i oplevelserne omkring  \r\n\r\n samarbejdssitutationen.</P>  \r\n\r\n<P>Ans&oslash;gning til puljeordningen er ikke sendt herfra, da jeg ikke  \r\n\r\n mener, at vort samarbejde er kommet s&aring; meget p&aring; plads, at det  \r\n\r\n berettiger til et s&aring;dant tiltag. At XXX har lavet sit sagsforl&oslash;b  \r\n\r\n og afsendt det til dig og f&oslash;rst efterf&oslash;lgende orienterer mig,  \r\n\r\n bestyrker kun min opfattelse af, at samarbejdet ikke fungerer med den  \r\n\r\n &aring;benhed, jeg synes, et samarbejde skal best&aring; af.</P>  \r\n\r\n<P>Jeg anbefaler s&aring;ledes ikke en l&oslash;nindplacering p&aring;  \r\n\r\n overassistentniveau for nuv&aelig;rende. Ej heller med tilbagevirkende  \r\n\r\n kraft.</P>  \r\n\r\n<P>......</P>  \r\n\r\n<P>NB</P>  \r\n\r\n<P>Ovenst&aring;ende vil jeg straks tage initiativ til bliver dr&oslash;ftet  \r\n\r\n med XXX - s&aring;ledes hun er orienteret om, hvor sagen st&aring;r lige nu.  \r\n\r\n Herefter afventer jeg din reaktion p&aring; denne komplicerede sag.\"</P>  \r\n\r\n<P>I brev af 4. november 1997 meddelte Socialpsykiatrisk kontor XXX, at  \r\n\r\n kontoret p&aring; baggrund af AAAs udsagn om, at han ikke kunne anbefale en  \r\n\r\n l&oslash;nindplacering p&aring; overassistentniveau, ikke kunne st&oslash;tte  \r\n\r\n og fremme XXXs &oslash;nske om at blive indplaceret som overassistent fra  \r\n\r\n forhandlingstidspunktet i for&aring;ret 1997.</P>  \r\n\r\n<P>Ved brev af 8. januar 1998 opsagde XXX sin stilling p&aring;  \r\n\r\n Skovv&aelig;nget, idet hun havde f&aring;et ans&aelig;ttelse som assistent  \r\n\r\n p&aring; Projekt Aalestrup/M&oslash;ldrup, ligeledes i Viborg Amtskommune,  \r\n\r\n pr. 12. januar 1998.</P>  \r\n\r\n<P>Den Kristelige Fagbev&aelig;gelse har i sit brev af 3. juni 1998 til  \r\n\r\n Folketingets Ombudsmand blandt andet anf&oslash;rt, at Viborg Amtskommune har  \r\n\r\n tilsidesat en lighedsgrunds&aelig;tning.</P>  \r\n\r\n<P>Ved brev af 7. juli 1998 sendte Folketingets Ombudsmand  \r\n\r\n fagbev&aelig;gelsens brev til Viborg Amtskommune med henblik p&aring; at give  \r\n\r\n amtskommunen lejlighed til at tage stilling til sp&oslash;rgsm&aring;let om  \r\n\r\n den almindelige lighedsgrunds&aelig;tning.</P>  \r\n\r\n<P>Viborg Amtskommune besvarede henvendelsen i brev af 15. juli 1998 til  \r\n\r\n fagbev&aelig;gelsen, hvori blandt andet f&oslash;lgende blev  \r\n\r\n anf&oslash;rt:</P>  \r\n\r\n<P>\"N&aring;r Amtet har taget stilling til, hvem der har kunnet komme  \r\n\r\n p&aring; tale ved udn&aelig;vnelse til personlig overassistent, er der  \r\n\r\n indg&aring;et en r&aelig;kke kriterier i vurderingsgrundlaget, herunder</P>  \r\n\r\n<UL>  \r\n\r\n<LI>hvorvidt de objektive foruds&aelig;tninger i overenskomsten er  \r\n\r\n opfyldt.</LI>  \r\n\r\n<LI>om der foreligger et tilstr&aelig;kkeligt funktionsm&aelig;ssigt  \r\n\r\n underlag, hvilket betyder at arbejdsfunktionerne ligger ud over, hvad man kan  \r\n\r\n forvente udf&oslash;rt af en veluddannet assistent.</LI>  \r\n\r\n<LI>om tjenesten er forrettet tilfredsstillende.</LI>  \r\n\r\n<LI>om samarbejdsrelationerne til kolleger og ledere er  \r\n\r\n tilfredsstillende.</LI>  \r\n\r\n<LI>&oslash;konomiske overvejelser.</LI>  \r\n\r\n<LI>tidsm&aelig;ssige overvejelser i forhold til tidligere \"l&oslash;ft\" i  \r\n\r\n overenskomstsystemet.</LI></UL>  \r\n\r\n<P>Ud fra en samlet, individuel vurdering er der taget stilling til  \r\n\r\n sp&oslash;rgsm&aring;let om eventuel oprykning til overassistent.</P>  \r\n\r\n<P>Det er en fejlagtig antagelse, at alle assistenter med et tilsvarende  \r\n\r\n arbejde uden videre er oprykket til overassistent, n&aring;r  \r\n\r\n foruds&aelig;tninger i overenskomstens § 14, stk. 2, er opfyldt. Der er altid  \r\n\r\n foretaget en konkret vurdering af s&aring;vel funktionsomr&aring;det som de  \r\n\r\n personlige foruds&aelig;tninger. Vi kan oplyse, at en r&aelig;kke  \r\n\r\n assistenter, der er ansat ved de mindre institutioner, f&oslash;rst er  \r\n\r\n oprykket til overassistent p&aring; det tidspunkt, hvor de  \r\n\r\n p&aring;g&aelig;ldende har st&aring;et 2 &aring;r p&aring; slutl&oslash;n i  \r\n\r\n assistentl&oslash;nrammen - uanset at de objektive foruds&aelig;tninger i  \r\n\r\n overenskomsten er opfyldt p&aring; et tidligere tidspunkt.</P>  \r\n\r\n<P>Vi er ude af stand til at forholde os til p&aring;standen om, at 2  \r\n\r\n tidligere kolleger er oprykket til overassistent p&aring; baggrund af de  \r\n\r\n samme funktioner, da vi ikke ved, hvem det drejer sig om.</P>  \r\n\r\n<P>I vurderingen af den konkrete sag er der is&aelig;r lagt v&aelig;gt  \r\n\r\n p&aring;, at p&aring;g&aelig;ldendes samarbejdsrelationer i forhold til  \r\n\r\n lederen ikke var tilfredsstillende. Endvidere er det indg&aring;et i  \r\n\r\n vurderingen, at p&aring;g&aelig;ldende er ufagl&aelig;rt inden for  \r\n\r\n kontorfaget og f&oslash;rst blev sidestillet med fagl&aelig;rte den 1. juni  \r\n\r\n 1994, hvor Amtet besluttede at oprykke p&aring;g&aelig;ldende til assistent.  \r\n\r\n Ved den lejlighed fik p&aring;g&aelig;ldende et l&oslash;nl&oslash;ft og  \r\n\r\n udsigt til et forbedret l&oslash;nforl&oslash;b.\"</P>  \r\n\r\n<P>Indenrigsministeriet anmodede ved brev af 25. august 1998 Viborg  \r\n\r\n Amtskommune om en udtalelse i sagen.</P>  \r\n\r\n<P>Viborg Amtskommune har i brev af 10. september 1998 til  \r\n\r\n Indenrigsministeriet henholdt sig til den f&oslash;rte korrespondance i  \r\n\r\n sagen. </P>  \r\n\r\n<P>Ved brev af 29. april 1999 anmodede Indenrigsministeriet Viborg  \r\n\r\n Amtskommune om oplysninger om, hvorvidt beslutningen om ikke at oprykke XXX  \r\n\r\n til overassistent blev truffet p&aring; grundlag af en bestemmelse i  \r\n\r\n overenskomsten mellem HK/Kommunal og Amtsr&aring;dsforeningen, hvorefter  \r\n\r\n amtskommunen ensidigt kan beslutte, om en assistent skal oprykkes til  \r\n\r\n overassistent, n&aring;r overenskomstens betingelser herfor i &oslash;vrigt  \r\n\r\n er opfyldt, samt om oplysning om efter hvilken bestemmelse i overenskomsten  \r\n\r\n beslutningen i givet fald blev truffet. </P>  \r\n\r\n<P>Endvidere anmodede Indenrigsministeriet Viborg Amtskommune om en udtalelse  \r\n\r\n om, hvorvidt beslutningen om ikke at oprykke XXX til overassistent efter  \r\n\r\n amtskommunens opfattelse er en afg&oslash;relse i forvaltningslovens  \r\n\r\n forstand, og i givet fald om en udtalelse om, hvorvidt reglerne om  \r\n\r\n partsh&oslash;ring efter amtskommunens opfattelse blev overholdt i  \r\n\r\n forbindelse med amtskommunens behandling af XXXs ans&oslash;gning om  \r\n\r\n oprykning til overassistent.</P>  \r\n\r\n<P>Viborg Amtskommune har i brev af 5. juli 1999 til Indenrigsministeriet  \r\n\r\n oplyst, at amtskommunens afg&oslash;relser om oprykning af assistenter til  \r\n\r\n overassistenter er blevet truffet p&aring; grundlag af overenskomsten mellem  \r\n\r\n Amtsr&aring;dsforeningen og HK/Kommunal vedr&oslash;rende l&oslash;n og  \r\n\r\n arbejdsforhold for kontorpersonale, § 14, stk. 2, pkt. 1.</P>  \r\n\r\n<P>Viborg Amtskommune har endvidere oplyst, at det er amtskommunens  \r\n\r\n opfattelse, at en beslutning om at undlade at oprykke en assistent til  \r\n\r\n overassistent ikke er en afg&oslash;relse i forvaltningslovens forstand. </P>  \r\n\r\n<P>§ 14, stk. 2, i overenskomsten mellem Amtsr&aring;dsforeningen og  \r\n\r\n HK/Kommunal fra 1995 har f&oslash;lgende ordlyd:</P>  \r\n\r\n<P>\"1) Efter amtets beslutning kan assistenter med mindst  \r\n\r\n halvtidsbesk&aelig;ftigelse som en personlig ordning oprykkes til  \r\n\r\n overassistent, n&aring;r samtlige nedenst&aring;ende betingelser er  \r\n\r\n opfyldt:</P>  \r\n\r\n<OL TYPE=\"a\">  \r\n\r\n<LI>Best&aring;et Dansk Kommunalkursus I+II</LI>  \r\n\r\n<LI>1 &aring;rs uafbrudt besk&aelig;ftigelse som assistent i vedkommende  \r\n\r\n amt.</LI>  \r\n\r\n<LI>9 &aring;rs besk&aelig;ftigelse som assistent i en kommune/amt</LI></OL>  \r\n\r\n<P>eller</P>  \r\n\r\n<P>13 &aring;rs besk&aelig;ftigelse inden for kontorfaget efter det fyldte  \r\n\r\n 21. &aring;r, heraf mindst 5 &aring;r i en kommune/amt.</P>  \r\n\r\n<P> 2) Efter amtets beslutning kan fuldtidsbesk&aelig;ftigede assistenter som  \r\n\r\n en personlig ordning oprykkes til overassistenter, n&aring;r  \r\n\r\n nedenst&aring;ende betingelser er opfyldt:</P>  \r\n\r\n<P>a.1 &aring;rs besk&aelig;ftigelse som assistent i vedkommende amt</P>  \r\n\r\n<P>b. Har gennemg&aring;et en uddannelse, som er betydningsfuld for arbejdet,  \r\n\r\n f.eks. de videreg&aring;ende uddannelser for amternes administrative  \r\n\r\n medarbejdere p&aring; Danmarks Forvaltningsh&oslash;jskole, herunder  \r\n\r\n forvaltningsfagligt diplomkursus (FD(k)), socialformidleruddannelsen (SF) og  \r\n\r\n forvaltningsfaglig afgangseksamen (FA) eller en uddannelse, som kan  \r\n\r\n sammenlignes hermed, og som er godkendt af overenskomstparterne.\"</P>  \r\n\r\n<B><U><P>Indenrigsministeriets udtalelse:</P>  \r\n\r\n</B>  \r\n\r\n</U>  \r\n\r\n<P>Det tilsyn, som Indenrigsministeriet ud&oslash;ver over for  \r\n\r\n amtskommunerne, er et retligt tilsyn. Tilsynet omfatter kun  \r\n\r\n sp&oslash;rgsm&aring;l om, hvorvidt der er sket en tilsides&aelig;ttelse af  \r\n\r\n lovgivningen, herunder offentligretlige retsgrunds&aelig;tninger, jf. § 61 i  \r\n\r\n lov om kommunernes styrelse (lovbekendtg&oslash;relse nr. 810 af 28. oktober  \r\n\r\n 1999).</P>  \r\n\r\n<P>Indenrigsministeriet kan ikke tage stilling til, om amtskommunernes  \r\n\r\n dispositioner er rimelige eller hensigtsm&aelig;ssige, eller til  \r\n\r\n sp&oslash;rgsm&aring;l vedr&oslash;rende sk&oslash;nsud&oslash;velse,  \r\n\r\n s&aring;l&aelig;nge sk&oslash;nnet ud&oslash;ves inden for de rammer, der er  \r\n\r\n fastsat i lovgivningen.</P>  \r\n\r\n<P>Indenrigsministeriet kan heller ikke tage stilling til, om amtskommunernes  \r\n\r\n dispositioner er i overensstemmelsen med god forvaltningsskik.</P>  \r\n\r\n<P>Ordet lovgivningen forst&aring;s i &eacute;n henseende  \r\n\r\n indskr&aelig;nkende, idet det med st&oslash;tte i forarbejderne til den  \r\n\r\n kommunale styrelseslov er fast antaget, at de kommunale tilsynsmyndigheder  \r\n\r\n ikke kan tage stilling til privatretlige sp&oslash;rgsm&aring;l og til  \r\n\r\n sp&oslash;rgsm&aring;l vedr&oslash;rende uoverensstemmelser mellem en kommune  \r\n\r\n og dens ansatte.</P>  \r\n\r\n<P>I sager af i &oslash;vrigt privatretlig karakter og i sager om  \r\n\r\n uoverensstemmelser mellem en kommune og dens ansatte kan de kommunale  \r\n\r\n tilsynsmyndigheder imidlertid tage stilling til, om kommunen har overholdt  \r\n\r\n offentligretlige regler, herunder reglerne i forvaltningsloven og  \r\n\r\n offentligretlige retsgrunds&aelig;tninger. Der kan i den forbindelse henvises  \r\n\r\n til bet&aelig;nkning nr. 996/1983 om ansvarsplacering og reaktionsmuligheder  \r\n\r\n i kommunestyret, side 73 og 155.</P>  \r\n\r\n<P>§ 2, stk. 1, i forvaltningsloven (lov nr. 571 af 19. december 1985 som  \r\n\r\n senere &aelig;ndret ved lov nr. 347 af 6. juni 1991) har f&oslash;lgende  \r\n\r\n ordlyd:</P>  \r\n\r\n<P>\"Loven g&aelig;lder for behandlingen af sager, hvori der er eller vil  \r\n\r\n blive truffet afg&oslash;relse af en forvaltningsmyndighed.\"</P>  \r\n\r\n<P>Ans&aelig;ttelses- og forfremmelsessager i det offentlige er omfattet af  \r\n\r\n forvaltningsloven, jf. blandt andet foruds&aelig;tningsvist § 10, stk. 2,  \r\n\r\n hvorefter den, der ans&oslash;ger eller har ans&oslash;gt om ans&aelig;ttelse  \r\n\r\n eller forfremmelse i det offentliges tjeneste, kun kan forlange at blive  \r\n\r\n gjort bekendt med de dokumenter m.v., der vedr&oslash;rer den  \r\n\r\n p&aring;g&aelig;ldendes egne forhold.  Det samme g&aelig;lder sager om  \r\n\r\n afskedigelse, disciplin&aelig;rsager og andre personalesager, hvor  \r\n\r\n myndigheden kan siges at tr&aelig;ffe afg&oslash;relse i forhold til den  \r\n\r\n ansatte. Andre sp&oslash;rgsm&aring;l om tjenesteforhold er derimod i  \r\n\r\n almindelighed ikke omfattet af forvaltningsloven. Der henvises til John  \r\n\r\n Vogter, Forvaltningsloven med kommentarer, 1992, side 48 f. Dette  \r\n\r\n indeb&aelig;rer, at forvaltningslovens bestemmelser om blandt andet  \r\n\r\n partsh&oslash;ring finder anvendelse i forbindelse med offentlige  \r\n\r\n myndigheders afg&oslash;relser om forfremmelse af medarbejdere. </P>  \r\n\r\n<P>Efter Indenrigsministeriets opfattelse m&aring; XXXs ans&oslash;gning om  \r\n\r\n oprykning til overassistent anses for at v&aelig;re en ans&oslash;gning om  \r\n\r\n forfremmelse. Indenrigsministeriet l&aelig;gger herved navnlig v&aelig;gt  \r\n\r\n p&aring;, at oprykning indeb&aelig;rer en titel&aelig;ndring, at oprykning i  \r\n\r\n givet fald ville v&aelig;re sket efter ans&oslash;gning, og at oprykning  \r\n\r\n medf&oslash;rer en l&oslash;nstigning, som if&oslash;lge overenskomstens §  \r\n\r\n 14, stk. 2, er knyttet til, at den p&aring;g&aelig;ldende har erhvervet sig  \r\n\r\n en kompetence, der formodes at g&oslash;re vedkommende kvalificeret til at  \r\n\r\n bestride en h&oslash;jere stilling, og at en beslutning om oprykning i  \r\n\r\n henhold til § 14, stk. 2, i overenskomsten mellem Amtsr&aring;dsforeningen og  \r\n\r\n HK/Kommunal vedr&oslash;rende l&oslash;n og arbejdsforhold for  \r\n\r\n kontorpersonale tr&aelig;ffes ensidigt af amtskommunen.</P>  \r\n\r\n<P>Det er p&aring; den baggrund Indenrigsministeriets opfattelse, at sagen,  \r\n\r\n hvori XXX ans&oslash;gte om oprykning til overassistent, er en  \r\n\r\n afg&oslash;relsessag i forvaltningslovens forstand. Forvaltningslovens regler  \r\n\r\n om partsh&oslash;ring m.v. finder derfor anvendelse i sagen. </P>  \r\n\r\n<U><P>Bekendtg&oslash;relse</P>  \r\n\r\n</U>  \r\n\r\n<P>Det fremg&aring;r af sagen, at XXX ikke modtog underretning om Viborg  \r\n\r\n Amtskommunes afg&oslash;relse om ikke at im&oslash;dekomme hendes  \r\n\r\n f&oslash;rste ans&oslash;gning om oprykning til overassistent.</P>  \r\n\r\n<P>En afg&oslash;relse skal bekendtg&oslash;res for sagens parter. Der  \r\n\r\n henvises i den forbindelse bl.a. til Hans Gammeltoft-Hansen m.fl.,  \r\n\r\n Forvaltningsret, 1994, side 394, og FOB 1995, side 530. </P>  \r\n\r\n<P>Underretning om afg&oslash;relsen skal normalt gives til den, som  \r\n\r\n afg&oslash;relsen direkte retter sig mod, eller som sagen i &oslash;vrigt  \r\n\r\n direkte g&aelig;lder. I sager, der rejses ved indgivelse af ans&oslash;gning,  \r\n\r\n har ans&oslash;geren krav p&aring; underretning om afg&oslash;relsen, hvad  \r\n\r\n enten denne er positiv eller negativ. Der henvises til John Vogter,  \r\n\r\n Forvaltningsloven med kommentarer, 1992, side 267, og Jens Garde og Karsten  \r\n\r\n Revsbech, Forvaltningsret Sagsbehandling, 4. udg., 1995, side 272.</P>  \r\n\r\n<P>Det er p&aring; den baggrund Indenrigsministeriets opfattelse, at Viborg  \r\n\r\n Amtskommune har tilsidesat pligten til at bekendtg&oslash;re sin  \r\n\r\n afg&oslash;relse ved ikke, i forbindelse med den f&oslash;rste  \r\n\r\n afg&oslash;relse om ikke at im&oslash;dekomme XXXs ans&oslash;gning om  \r\n\r\n oprykning til overassistent, at underrette XXX herom.</P>  \r\n\r\n<P>Indenrigsministeriet har gjort Viborg Amtskommune bekendt med ministeriets  \r\n\r\n retsopfattelse.</P>  \r\n\r\n<U><P>Partsh&oslash;ring</P>  \r\n\r\n</U>  \r\n\r\n<P>Forvaltningslovens § 19, stk. 1, indeholder f&oslash;lgende  \r\n\r\n bestemmelse:</P>  \r\n\r\n<B><P>\"§ 19</B>. Kan en part i en sag ikke antages at v&aelig;re bekendt med,  \r\n\r\n at myndigheden er i besiddelse af bestemte oplysninger vedr&oslash;rende  \r\n\r\n sagens faktiske omst&aelig;ndigheder, m&aring; der ikke tr&aelig;ffes  \r\n\r\n afg&oslash;relse, f&oslash;r myndigheden har gjort parten bekendt med  \r\n\r\n oplysningerne og givet denne lejlighed til at fremkomme med en udtalelse. Det  \r\n\r\n g&aelig;lder dog kun, hvis oplysningerne er til ugunst for den  \r\n\r\n p&aring;g&aelig;ldende part og er af v&aelig;sentlig betydning for sagens  \r\n\r\n afg&oslash;relse. Myndigheden kan fasts&aelig;tte en frist for afgivelsen af  \r\n\r\n den n&aelig;vnte udtalelse.\"</P>  \r\n\r\n<P>Pligten til partsh&oslash;ring efter forvaltningslovens § 19 omfatter kun  \r\n\r\n oplysninger vedr&oslash;rende en sags faktiske omst&aelig;ndigheder, der er  \r\n\r\n af v&aelig;sentlig betydning for sagens afg&oslash;relse.</P>  \r\n\r\n<P>Partsh&oslash;ringspligten udstr&aelig;kning er dog ikke i f&oslash;rste  \r\n\r\n r&aelig;kke afh&aelig;ngig af, om en oplysning efter sit indhold m&aring;  \r\n\r\n karakteriseres som faktisk eller ej, men beror i h&oslash;jere grad p&aring;,  \r\n\r\n hvilken funktion oplysningen har i myndighedens sagsbehandling.  \r\n\r\n Afg&oslash;rende for, om en oplysning skal undergives partsh&oslash;ring  \r\n\r\n efter § 19, er herefter, om oplysningen er af en s&aring;dan karakter, at den  \r\n\r\n bidrager til at supplere sagens bevism&aelig;ssige grundlag eller i  \r\n\r\n &oslash;vrigt tilvejebringes for at skaffe klarhed med hensyn til sagen  \r\n\r\n faktiske omst&aelig;ndigheder. Tilkendegivelse af standpunkter, argumenter  \r\n\r\n eller vurderinger med hensyn til en sags afg&oslash;relse, som er fremkommet  \r\n\r\n fra den kompetente myndigheds egne medarbejdere er imidlertid ikke omfattet  \r\n\r\n af partsh&oslash;ringspligten. Der henvises i den forbindelse til John  \r\n\r\n Vogter, Den kommenterede forvaltningslov, 1992, side 238. </P>  \r\n\r\n<P>Det er Indenrigsministeriets opfattelse, at oplysningerne om  \r\n\r\n samarbejdsrelationerne mellem XXX og AAA, som de blev belyst under  \r\n\r\n dr&oslash;ftelserne mellem CCC og AAA samt i AAAs udtalelse af 24. oktober  \r\n\r\n 1997, kan sammenlignes med en indstilling fra den kompetente myndigheds egne  \r\n\r\n medarbejdere. En s&aring;dan indstilling udl&oslash;ser ikke i sig selv pligt  \r\n\r\n til partsh&oslash;ring.</P>  \r\n\r\n<P>Der er endvidere prim&aelig;rt alene tale om oplysninger om AAAs generelt  \r\n\r\n holdt subjektivt pr&aelig;gede vurdering af samarbejdet mellem ham og XXX,  \r\n\r\n hvilket ikke kan anses at v&aelig;re \"oplysninger vedr&oslash;rende sagens  \r\n\r\n faktiske omst&aelig;ndigheder\".</P>  \r\n\r\n<P>Det er p&aring; den baggrund Indenrigsministeriets opfattelse, at Viborg  \r\n\r\n Amtskommune ikke har tilsidesat en pligt til at partsh&oslash;re XXX.</P>  \r\n\r\n<P>Indenrigsministeriet kan ikke tage stilling til, hvorvidt den manglende  \r\n\r\n partsh&oslash;ring eventuelt er i strid med god forvaltningsskik. Der  \r\n\r\n henvises til, at Indenrigsministeriets tilsyn med amtskommunerne alene er et  \r\n\r\n legalitetstilsyn.</P>  \r\n\r\n<U><P>Lighedsgrunds&aelig;tning og grunds&aelig;tning om saglig  \r\n\r\n forvaltning</P>  \r\n\r\n</U>  \r\n\r\n<P>Det er Indenrigsministeriets opfattelse, at det m&aring; l&aelig;gges til  \r\n\r\n grund, at Viborg Amtskommune ved vurderingen af, hvorvidt XXX skulle oprykkes  \r\n\r\n til overassistent har lagt v&aelig;gt p&aring; de kriterier, der er  \r\n\r\n anf&oslash;rt i amtskommunens brev af 15. juli 1998 til Den Kristelige  \r\n\r\n Fagbev&aelig;gelse. Det fremg&aring;r heraf, at amtskommunen i hver enkelt  \r\n\r\n sag foretager en konkret og individuel vurdering af ans&oslash;geren.</P>  \r\n\r\n<P>P&aring; baggrund af de i sagen foreliggende oplysninger finder  \r\n\r\n Indenrigsministeriet ikke, at det kan l&aelig;gges til grund, at Viborg  \r\n\r\n Amtskommune i forbindelse med behandlingen af XXXs ans&oslash;gning om  \r\n\r\n oprykning til overassistent har tilsidesat den almindelige  \r\n\r\n forvaltningsretlige lighedsgrunds&aelig;tning, eller at beslutningen i  \r\n\r\n &oslash;vrigt m&aring; antages at hvile p&aring; usaglige hensyn.</P>  \r\n\r\n<P>Indenrigsministeriet har herved lagt v&aelig;gt p&aring;, at der efter de  \r\n\r\n foreliggende oplysninger ikke i Viborg Amtskommune eksisterer en fast  \r\n\r\n praksis, hvorefter alle assistenter, der opfylder overenskomstens krav i §  \r\n\r\n 14, oprykkes til overassistenter, samt at der ikke i sagen er oplyst  \r\n\r\n omst&aelig;ndigheder, der kan give grundlag for at antage, at der ved  \r\n\r\n afg&oslash;relsen er varetaget uvedkommende hensyn.</P>  \r\n\r\n<U><P>God forvaltningsskik</P>  \r\n\r\n</U>  \r\n\r\n<P>For s&aring; vidt ang&aring;r det af Den Kristelige Fagbev&aelig;gelse  \r\n\r\n anf&oslash;rte om, at Viborg Amtskommune har handlet i strid med god  \r\n\r\n forvaltningsskik, skal Indenrigsministeriet oplyse, at ministeriets tilsyn  \r\n\r\n med amtskommunerne alene er et legalitetstilsyn, hvorfor ministeriet ikke kan  \r\n\r\n udtale sig om, hvorvidt god forvaltningsskik er tilsidesat i en konkret  \r\n\r\n sag.</P>  \r\n\r\n<P>Kopi af dette brev er sendt til Viborg Amtskommune.</P>  \r\n\r\n<FONT FACE=\"Courier New\" SIZE=2></FONT>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/10/2000"
        },
        {
            "displayName": "Accession",
            "displayValue": "Y19996035758"
        },
        {
            "displayName": "Entydig dokumentidentifikation",
            "displayValue": "AI000392"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "60357"
        },
        {
            "displayName": "År for udstedelse",
            "displayValue": "1999"
        },
        {
            "displayName": "Dato for underskrift",
            "displayValue": "15/12/1999"
        },
        {
            "displayName": "Ressortministeriets journalnummer",
            "displayValue": "Indenrigsministeriet, j.nr. 1998/1220/076-6"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}