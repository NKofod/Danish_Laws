{
    "id": 85324,
    "title": "Skrivelse vedrørende lovændring om samfundstjeneste (Til kriminalforsorgens afdelinger, pensioner, fængsler og arresthuse.) ",
    "documentTypeId": "200",
    "isSagsforlobPeriodValid": false,
    "shortName": "SKR nr 11261 af 21/05/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse vedrørende lovændring om  \r\n\r\n samfundstjeneste </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til kriminalforsorgens afdelinger,  \r\n\r\n pensioner, fængsler og </P>  \r\n\r\n<P CLASS=TITEL-KOMMENTAR ALIGN=CENTER>arresthuse.) </P>  \r\n\r\n<BR>  \r\n\r\n<P>Lovændring vedrørende samfundstjeneste. </P>  \r\n\r\n<P>Folketinget har vedtaget en lov om ændring af bl.a. straffelovens  \r\n\r\n bestemmelser om samfundstjeneste. Ændringerne gælder for alle sager, der ikke  \r\n\r\n er endelig afgjort ved lovens ikrafttræden den 1. maj 1997 og betyder  \r\n\r\n følgende: </P>  \r\n\r\n<P CLASS=PUNKT> <B>1.</B> Den fastsatte længstetid for afvikling af  \r\n\r\n samfundstjeneste kan forlænges af tilsynsmyndigheden, hvis særlige grunde  \r\n\r\n taler derfor, dog ikke ud over prøvetiden. Tilsynsmyndighedens afgørelse om  \r\n\r\n forlængelse af længstetiden indbringes efter anmodning fra den dømte for  \r\n\r\n retten (§ 63, stk. 2). </P>  \r\n\r\n<P>I bemærkningerne til loven er det anført, at tilsynsmyndigheden kan  \r\n\r\n forlænge længstetiden, hvis den dømte fx. på grund af sygdom eller andre  \r\n\r\n årsager, som er undskyldelige, ikke kan nå at afvikle arbejdspligten inden  \r\n\r\n for den i dommen fastsatte afviklingstid. Andre årsager kan være barselsorlov  \r\n\r\n eller nødvendige udlandsrejser. Det vil også være muligt at forlænge  \r\n\r\n afviklingstiden i tilfælde, hvor samfundstjenesten er idømt sammen med en  \r\n\r\n kort ubetinget frihedsstraf, hvis det på grund af afsoningen ikke er muligt  \r\n\r\n at opfylde arbejdspligten inden udløbet af længstetiden. </P>  \r\n\r\n<P>Derimod kan en administrativ forlængelse ikke blive aktuel, såfremt  \r\n\r\n samfundstjenesten ikke kan afvikles på grund af omstændigheder, der skyldes  \r\n\r\n formuleringen af en byretsdom sammenholdt med et ankeafkald. Der tænkes på  \r\n\r\n den situation, hvor afviklingstiden ifølge byretsdommen påbegyndes &quot;fra  \r\n\r\n dommens dato&quot;, og hvor samfundstjenesten ikke kan iværksættes, fordi  \r\n\r\n dommen er anket - enten af den dømte eller af anklagemyndigheden, og hvor  \r\n\r\n anken frafaldes igen på så sent et tidspunkt, at samfundstjenesten ikke når  \r\n\r\n at blive afviklet før afviklingstiden og prøvetiden udløber. Afdelingerne må  \r\n\r\n i sådanne situationer orientere anklagemyndigheden om, at samfundstjenesten  \r\n\r\n ikke kan nå at blive afviklet. </P>  \r\n\r\n<P>Såfremt den dømte ønsker spørgsmålet om forlængelse af afviklingstiden  \r\n\r\n indbragt for retten, skal dette ske ved anklagemyndighedens foranstaltning,  \r\n\r\n ligesom det sker ved vilkårsovertrædelser. Den domfældte skal i forbindelse  \r\n\r\n med en forlængelse af afviklingstiden vejledes om adgangen til  \r\n\r\n domstolsprøvelse. </P>  \r\n\r\n<P>Afviklingstiden kan, som det fremgår af bestemmelsen, under ingen  \r\n\r\n omstændigheder forlænges administrativt ud over prøvetiden. Der er i den  \r\n\r\n forbindelse nævnt i bemærkningerne til loven, at det forudsættes, at  \r\n\r\n prøvetiden fastsættes således, at der er plads til, at tilsynsmyndigheden i  \r\n\r\n givet fald kan forlænge afviklingstiden. Direktoratet skal på baggrund heraf  \r\n\r\n opfordre afdelingerne til at drøfte dette spørgsmål med anklagemyndigheden.  \r\n\r\n</P>  \r\n\r\n<P>Afdelingerne bedes i øvrigt orientere anklagemyndigheden om eventuelle  \r\n\r\n administrative forlængelser af afviklingstiden. </P>  \r\n\r\n<P CLASS=PUNKT> <B>2.</B> I dommen fastsættes en prøvetid på højst 2 år.  \r\n\r\n Prøvetiden ophører dog, når længstetiden for arbejdspligtens opfyldelse er  \r\n\r\n udløbet, medmindre andet er bestemt i dommen (§ 63, stk. 3). </P>  \r\n\r\n<P>Prøvetiden, vilkåret om tilsyn og eventuelle særvilkår vil således ifølge  \r\n\r\n denne bestemmelse automatisk ophøre, når længstetiden, eventuelt efter at  \r\n\r\n denne er forlænget af tilsynsmyndigheden, er udløbet (medmindre andet er  \r\n\r\n bestemt i dommen). </P>  \r\n\r\n<P CLASS=PUNKT> <B>3.</B> Den dømte undergives tilsyn i prøvetiden. Retten  \r\n\r\n kan endvidere, hvis det findes formålstjenligt, fastsætte vilkår som nævnt i  \r\n\r\n § 57 (§ 63, stk. 4). </P>  \r\n\r\n<P>Det er således et obligatorisk vilkår, at den dømte undergivet tilsyn i  \r\n\r\n prøvetiden. Efter de tidligere regler var der herudover udelukkende mulighed  \r\n\r\n for at fastsætte vilkår om, at den dømte blev undergivet ambulant  \r\n\r\n afvænningsbehandling for misbrug af alkohol eller narkotika eller ambulant  \r\n\r\n psykiatrisk behandling. Den nye lov åbner imidlertid mulighed for, at retten  \r\n\r\n som i andre betingede domme kan fastsætte andre vilkår, som findes  \r\n\r\n formålstjenlige, herunder fx. at den dømte overholder særlige bestemmelser  \r\n\r\n vedrørende opholdssted, arbejde, uddannelse mv. </P>  \r\n\r\n<P>Det er i bemærkningerne til loven nævnt, at formålet med bestemmelsen er,  \r\n\r\n at flere personer kan blive fundet egnet til samfundstjeneste. Det er derfor  \r\n\r\n vigtigt, at afdelingerne ved udarbejdelse af personundersøgelser er  \r\n\r\n opmærksomme på, at personer, der ikke tidligere kunne findes egnede til  \r\n\r\n samfundstjeneste, nu godt kan være egnede, såfremt der knyttes særlige vilkår  \r\n\r\n til den betingede dom. </P>  \r\n\r\n<P>Muligheden for at knytte flere slags særvilkår til en dom til  \r\n\r\n samfundstjeneste betyder endvidere, at afdelingerne skal være særligt  \r\n\r\n opmærksomme på at reagere hurtigt ved vilkårsovertrædelser. </P>  \r\n\r\n<P CLASS=PUNKT> <B>4.</B> I forbindelse med betinget dom med vilkår om  \r\n\r\n samfundstjeneste kan der idømmes ubetinget frihedsstraf eller bøde efter  \r\n\r\n reglerne i § 58. En i medfør af § 58, stk. 1 fastsat frihedsstraf kan dog  \r\n\r\n ikke overstige 3 måneder. Ubetinget hæftestraf kan idømmes, selv om der  \r\n\r\n fastsættes straf af fængsel i den betingede dom (§ 64). </P>  \r\n\r\n<P>Efter de tidligere bestemmelser kunne vilkår om samfundstjeneste kun  \r\n\r\n kombineres med ubetinget frihedsstraf eller bøde, når der forelå flere  \r\n\r\n uligeartede lovovertrædelser til samlet bedømmelse. Den nye bestemmelse åbner  \r\n\r\n mulighed for at idømme kombinationsdom også i tilfælde, hvor en enkelt eller  \r\n\r\n flere ligeartede lovovertrædelser foreligger til pådømmelse. </P>  \r\n\r\n<P>Hensigten med denne bestemmelse er, at samfundstjeneste skal anvendes i  \r\n\r\n videre omfang end tidligere, således at tilfælde, der ligger på grænsen  \r\n\r\n mellem betinget dom med vilkår om samfundstjeneste og ubetinget frihedsstraf  \r\n\r\n nu kan falde ud til en kombinationsdom, hvor valget efter de tidligere regler  \r\n\r\n ville være faldet på en ubetinget frihedsstraf. Det er således ikke formålet,  \r\n\r\n at personer, der tidligere udelukkende ville blive idømt en betinget dom med  \r\n\r\n vilkår om samfundstjeneste, nu skal have en kombinationsdom. </P>  \r\n\r\n<P>Det er anført i bemærkningerne, at samfundstjeneste ved kriminalitet som  \r\n\r\n fx. vold, røveri, narkotikasager og sædelighedsforbrydelser stadig bør  \r\n\r\n anvendes med varsomhed. Hvis det efter en konkret, individuel vurdering  \r\n\r\n findes forsvarlig at idømme en kombinationsdom, vil der fremover kunne  \r\n\r\n anvendes samfundstjeneste i disse sager (varsomhedsområdet) i videre omfang.  \r\n\r\n</P>  \r\n\r\n<P>Afdelingerne bedes derfor også i denne forbindelse være opmærksomme på, at  \r\n\r\n sigtede kan anses for egnede til samfundstjeneste i de sager, der befinder  \r\n\r\n sig i grænseområdet, og hvor man ikke tidligere kunne forvente, at sagen  \r\n\r\n ville falde ud til en betinget dom med vilkår om samfundstjeneste. </P>  \r\n\r\n<P>Det er i øvrigt forudsat i bemærkningerne til loven, at afviklingen af  \r\n\r\n kombinationsdomme sker således, at den ubetingede del af straffen fuldbyrdes,  \r\n\r\n inden afviklingen af samfundstjeneste påbegyndes, således at det  \r\n\r\n resocialiserende formål med samfundstjeneste ikke fortabes. Det er hensigten,  \r\n\r\n at afsoningen af frihedsstraffen så vidt muligt skal påbegyndes 1 måned  \r\n\r\n efter, at den endelige dom foreligger til fuldbyrdelse. Nærmere  \r\n\r\n retningslinjer herfor vil blive udsendt. </P>  \r\n\r\n<P>De nye regler om samfundstjeneste vil endvidere blive indarbejdet i  \r\n\r\n tilsynscirkulæret, vejledningen til cirkulæret, retningslinjerne for  \r\n\r\n Kriminalforsorgens tilsynsarbejde og vejledningen for personundersøgere. </P>  \r\n\r\n<P>Med venlig hilsen </P>  \r\n\r\n<P>Hanne Olesen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19971126154"
        },
        {
            "displayName": "Entydig dokumentidentifikation",
            "displayValue": "CM045033"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/10/2006"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11261"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "21/05/1997"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "D.F.K. j.nr. 5.k. 1996-2143-5"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}