{
    "id": 165324,
    "title": "Ligebehandlingsnævnets afgørelse om køn - forskellige priser - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10043 af 18/10/2012",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - forskellige priser - medhold</p>\r\n<div class=\"Resume\">\r\n   <p class=\"TekstGenerel\">Klagen drejede sig om forskelsbehandling på grund af køn i forbindelse med, at et bilfirma på deres hjemmeside reklamerede med gratis skobokse til kvinder. Nævnet fandt, at indklagede havde handlet i strid med ligestillingsloven, ved kun at tilbyde kvinder en gratis skoboks på deres hjemmeside.</p>\r\n</div>\r\n<p>Klagen drejer sig om påstået forskelsbehandling på grund af køn i forbindelse med, at et bilfirma på deres hjemmeside reklamerede med gratis skobokse til kvinder.</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Det var i strid med ligestillingsloven, at et firma på deres hjemmeside reklamerede med gratis skobokse til kvinder.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Der er klaget over, at et firma på deres hjemmeside har reklameret med, at de kvinder, som deltog i et weekendarrangement, ville modtage en gratis skoboks.</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager </span>påstår, at indklagede har handlet i strid med ligestillingsloven, eftersom de på deres hjemmeside reklamerer med, at man kan få udleveret en gratis skoboks, men kun hvis man er kvinde, og ønsker en godtgørelse.</p>\r\n<p>Klager gør gældende, at der på indklagedes hjemmeside står, at alle, uanset køn, deltager i konkurrencen om et gavekort, mens der to steder står, at tilbuddet om den gratis skoboks kun gælder kvinder.</p>\r\n<p>Klager mener, at der på indklagedes hjemmeside, tydeligt er skelnet mellem tilbud der gælder mænd og kvinder, og tilbud der kun gælder for kvinder.</p>\r\n<p>Klager nævner derudover, at der samtidig findes en reklamevideo, som har været vist i fjernsynet samt på internettet. Det følger ligeledes af denne reklamevideo, at kvinder får en gratis skoboks.</p>\r\n<p>\r\n   <span class=\"Bold\">Indklagede </span>gør gældende, at klager ikke har henvendt sig til firmaet for at få udleveret en skoboks.</p>\r\n<p>Indklagede påstår, at alle, der har spurgt efter en skoboks i kampagneweekenden, har fået en sådan udleveret, uanset køn.</p>\r\n<p>Såfremt klager var mødt op til det pågældende arrangement, havde han fået udleveret en skoboks.</p>\r\n<p>Indklagede markedsfører ikke længere arrangementet, da der var tale om et engangsarrangement.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Det fremgår af ligestillingsloven, at ingen må udsætte en person for direkte eller indirekte forskelsbehandling på grund af køn. Forbuddet mod forskelsbehandling gælder blandt andet for alle organisationer og personer, som leverer varer og tjenesteydelser, som er tilgængelige for offentligheden.</p>\r\n<p>Hvis en person, der anser sig for krænket, påviser faktiske omstændigheder, som giver anledning til at formode, at der er udøvet direkte eller indirekte forskelsbehandling, påhviler det modparten at bevise, at ligebehandlingsprincippet ikke er blevet krænket.</p>\r\n<p>Ligebehandlingsnævnet finder, at indklagede har handlet i strid med ligestillingsloven, ved på deres hjemmeside, kun at tilbyde kvinder en gratis skoboks.</p>\r\n<p>Ligebehandlingsnævnet finder ikke grundlag for at tilkende klager en godtgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/11/2014"
        },
        {
            "displayName": "Accession",
            "displayValue": "W20141004325"
        },
        {
            "displayName": "Entydig dokumentidentifikation",
            "displayValue": "CF000273"
        },
        {
            "displayName": "Dato for indlæggelse",
            "displayValue": "27/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10043"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "18/10/2012"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "7100389-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}