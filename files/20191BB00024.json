{
    "id": 210934,
    "title": "Forslag til folketingsbeslutning om hensyntagen til miljø- og klimamæssig bæredygtighed i ATP's investeringer",
    "documentTypeId": "480",
    "isSagsforlobPeriodValid": true,
    "shortName": "2019/1 BSF 24",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 6. november 2019 af Rasmus Nordqvist (ALT), Mira Issa Bloch (ALT) og Uffe Elbæk (ALT)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om hensyntagen til miljø- og klimamæssig bæredygtighed i ATP's investeringer</p>\r\n<p class=\"NormalInd\">Folketinget pålægger regeringen inden udgangen af indeværende folketingsår at fremsætte lovforslag om ændring af lov om Arbejdsmarkedets Tillægspension (ATP), som pålægger ATP at udfase deres investeringer i selskaber inden for kul-, olie- og gassektoren inden 2023, så ATP fremover ikke må have investeringer i selskaber, der får mere end 5 pct. af sin omsætning fra olie, kul og gas. Derudover skal ATP pålægges at referere eksplicit til Parisaftalens målsætning om at arbejde for at begrænse den globale temperaturstigning til maksimalt 1,5 grader i sin investeringspolitik, ligesom ATP’s investeringsarbejde skal indrettes herefter.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Beslutningsforslaget er en delvis genfremsættelse af beslutningsforslag nr. B 138, folketingsåret 2015-16. Der henvises til www.folketingstidende.dk, Folketingstidende 2015-16, tillæg A, B 138 som fremsat, tillæg B, betænkning over B 138, og tillæg F, møde 99 kl. 11.17 og møde 108 kl. 11.18.</p>\r\n<p class=\"NormalInd\">Formålet med beslutningsforslaget er at sikre, at danske lønmodtageres obligatoriske indbetaling til ATP forvaltes og investeres under hensyntagen til miljø- og klimamæssig bæredygtighed.</p>\r\n<p class=\"NormalInd\">ATP administrerer alle danske lønmodtageres obligatoriske pensionsordning. ATP har ifølge deres egne oplysninger i dag ca. 5.246.000 medlemmer (»Kort om ATP«, www.atp.dk) og vurderes at forvalte og disponere over danske pensionsværdier for mere end 900 mia. kr. (»Grønne milliarder er det nye sort – tid til større ambitioner«, Trine Glue Doan og Kristoffer La Cour, WWF Verdensnaturfonden, oktober 2019). Selv om danske lønmodtagere er forpligtet til at indbetale en del af deres løn til ATP, har de ingen direkte indflydelse på, hvordan deres pensionsmidler investeres. F.eks. kan de ikke kræve, at ATP tager hensyn til miljø- og klimamæssig bæredygtighed i deres investeringer, selv om alle borgere har interesse i stabilt klima, rent miljø og et samfund baseret på vedvarende energi.</p>\r\n<p class=\"NormalInd\">Beslutningsforslaget skal sikre, at investeringer foretaget på fællesskabets vegne af ATP ikke underminerer alle borgeres interesse i at understøtte en bæredygtig samfundsudvikling. Det foreslås derfor, at lov om Arbejdsmarkedets Tillægspension ændres, så ATP fremadrettet ikke må have investeringer i selskaber, hvor omsætning fra olie-, kul- og gasaktiviteter udgør mere end 5 pct. af selskabets samlede omsætning.</p>\r\n<p class=\"NormalInd\">Danmark har med FN’s klimaaftale i Paris under COP21 (»United Nations: FCCC/CP/2015/L. 9/Rev. 1«) forpligtet sig til den internationale målsætning om, at den gennemsnitlige globale temperaturstigning skal holdes under 1,5 grader. Hvis denne målsætning skal indfries, kræver det bl.a. en omstilling fra sort til grøn energi. Vigtigheden af dette understreges af det Internationale Energiagentur (IEA), der vurderer, at to tredjedele af de kendte fossile energireserver skal forblive i undergrunden, hvis den globale temperaturstigningen skal holdes under 2 grader (»World Energy Outlook 2012 – executive summary«, side 3, november 2012, www.iea.org/publications/freepublications/publication/english.pdf).</p>\r\n<p class=\"NormalInd\">Selv om investeringer i fossile energiselskaber er i åbenlys modstrid med Danmarks klimamålsætninger og ambitioner for den grønne omstilling, har næsten alle danskere i dag gennem ATP dele af deres pension investeret i fossile energiselskaber og klimabelastende industrier. Dette dokumenteres af flere uafhængige rapporter og undersøgelser, der viser, at danske pensionsselskaber, heriblandt ATP, har milliarder af kroner investeret i sorte og kontroversielle selskaber.</p>\r\n<p class=\"NormalInd\">I oktober 2018 foretog Greenpeace en gennemgang af pensionskassernes udenlandske aktier (»Din pension er med til at skabe klimaforandringer«, Greenpeaces hjemmeside, den 15. oktober 2018), der viste, at ATP har investeret mere end 5 mia. kr. i nogle af verdens største klimasyndere, heriblandt olieselskaber som Exxon, Shell og Total (»ATP bør flytte danskernes pensionspenge væk fra hardcore olieselskaber«, Jens Mathias Clausen, Information, den 16. oktober 2018).</p>\r\n<p class=\"NormalInd\">I marts 2019 viste en undersøgelse fra Dagbladet Information, at ATP har store summer investeret i klimaskadelige virksomheder og andre kontroversielle selskaber (»Er dine pensionspenge investeret ansvarligt? Tjek det her«, Lasse Skou Andersen, Jens Christoffersen, Bo Elkjær, Sebastian Gjerding, Frants Timmerman og Morten Wulff, Information, den 27. marts 2019). Af den del af aktieporteføljen hos ATP, som Information har haft adgang til og mulighed for at analysere – dvs. aktier til en værdi af 66.358.679.851 kr. – viser det sig, at 1.576.302.646 kr. svarende til 2,38 pct. er investeret i sorte og kontroversielle selskaber, heriblandt olie-, kul- og gasselskaber.</p>\r\n<p class=\"NormalInd\">I oktober 2019 offentliggjorde WWF Verdensnaturfonden endnu en rapport, der dokumenterer, at ATP fortsat halter efter mange af de private danske pensionskasser, når det gælder klimaansvar og grøn omstilling (»Grønne milliarder er det nye sort – tid til større ambitioner«, Trine Glue Doan og Kristoffer La Cour, WWF Verdensnaturfonden). I rapporten scorer ATP sammen med TopDanmark, PBU og SamPension den laveste vurdering af alle, når det kommer til udviklingen inden for selskabets klimafokus i perioden 2018-2019. I rapporten anbefaler WWF Verdensnaturfonden, at ATP støtter eksplicit op om Parisaftalen i investeringspolitikken og gentager klimarelaterede scenarieanalyser systematisk på årlig basis. Desuden anbefales det, at ATP sætter mål for frasalg af investeringer i fossil energi og konkrete mål om at øge investeringer i grøn energi.</p>\r\n<p class=\"NormalInd\">Forslagsstillerne finder det dybt utilfredsstillende, at mere end 5 millioner danskere ufrivilligt – gennem ATP – har dele af deres pension placeret i sorte energiselskaber. Forslagsstillerne antager desuden, at staten fører klimapolitik på vegne af samfundet og dets borgere, og at de klimamålsætninger, som Danmark har sat sig nationalt og internationalt, er udtryk for samfundets interesse. Derfor er det i forslagsstillernes optik både forkert og i strid med nuværende og kommende generationers interesse i stabilt klima og rent miljø, at man i en statskontrolleret virksomhed som ATP, der har det ene formål at tjene medlemmerne, dvs. borgerne, handler på en måde, der modarbejder den ønskede samfundsudvikling.</p>\r\n<p class=\"NormalInd\">Det er endvidere bemærkelsesværdigt, at ATP på flere områder halter efter en række private pensionskasser, når det kommer til at tage ansvar for den grønne omstilling. Flere private pensionsselskaber fravælger og frasælger i højere grad investeringer i fossile selskaber (»MP ekskluderer verdens ti største olieselskaber«, Pensionskassen Magistre &amp; Psykologers hjemmeside, den 3. september 2019) og sætter ambitiøse mål for, hvornår man vil være fri af investeringer i selskaber inden for olie-, kul- og gassektoren (»PKA ekskluderer verdens største olieselskab«, PKA's hjemmeside, den 14. oktober 2019). Forslagsstillernes holdning er, at ATP ligeledes bør sætte klare mål og i højere grad arbejde ambitiøst for at udfase investeringer i sorte selskaber.</p>\r\n<p class=\"NormalInd\">For at opsummere formålet med beslutningsforslaget ønsker forslagsstillerne at pålægge regeringen at fremsætte et lovforslag inden udgangen af folketingsåret, der pålægger ATP inden udgangen af 2023 at frasælge alle aktiver i selskaber, der får mere end 5 pct. af sin omsætning fra olie-, kul- og gasaktiviteter. Udfasningen af disse investeringer i fossile energivirksomheder skal ske over en årrække og medvirke til at sikre, at danske pensionsmidler ikke investeres i tiltag, der modarbejder Danmarks internationale og nationale klimaforpligtelser og klimamål. Ligeledes pålægges det ATP at referere til Parisaftalens 1,5-gradersmålsætning i deres investeringspolitik og indrette deres  investeringsarbejde herefter. Beslutningsforslaget indebærer derved også, at der ved lov skal ske en ændring af opbygningen af ATP, da det i dag er ATP’s bestyrelse bestående af arbejdsmarkedets parter, der alene bestemmer investeringsstrategien. Med dette lovforslag skal opbygningen ændres, således at Folketinget skal kunne stille krav om, at investeringerne skal flugte med Danmarks overordnede målsætninger for den grønne omstilling.</p>\r\n<p>\r\n</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Rasmus Nordqvist</span> (ALT):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om hensyntagen til miljø- og klimamæssig bæredygtighed i ATP's investeringer.</p>\r\n<p class=\"ForslagsNummer\">(Beslutningsforslag nr. B 24)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2019/1 BF 24",
            "stateLabel": "Forkastet",
            "references": [
                {
                    "shortName": "2019/1 BSF 24",
                    "title": "Forslag til folketingsbeslutning om hensyntagen til miljø- og klimamæssig bæredygtighed i ATP's investeringer",
                    "presentationName": "Beslutningsforslag som fremsat",
                    "documentTypeId": 480,
                    "documentId": 210934,
                    "eliUri": "/eli/ft/20191BB00024",
                    "externalLink": ""
                },
                {
                    "shortName": "2019/1 BTB 24",
                    "title": "Betænkning over Forslag til folketingsbeslutning om hensyntagen til miljø- og klimamæssig bæredygtighed i ATP's investeringer",
                    "presentationName": "Betænkning over beslutningsforslag",
                    "documentTypeId": 500,
                    "documentId": 214519,
                    "eliUri": "/eli/ft/20191DB00769",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20191/beslutningsforslag/b24/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "07/11/2019"
        },
        {
            "displayName": "Accession",
            "displayValue": "20191BB00024"
        },
        {
            "displayName": "Entydig dokumentidentifikation",
            "displayValue": "AX023764"
        },
        {
            "displayName": "Dato for førstegangsindlæggelse",
            "displayValue": "07/11/2019"
        },
        {
            "displayName": "Dato for indlæggelse",
            "displayValue": "07/11/2019"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "24"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}