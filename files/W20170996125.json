{
    "id": 194100,
    "title": "Pressenævnets kendelse i sag nr. 2017-80-0014",
    "documentTypeId": "240",
    "isSagsforlobPeriodValid": true,
    "shortName": "KEN nr 9961 af 27/09/2017",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2017-80-0014</p>\r\n<div class=\"Resume\">\r\n   <p class=\"TekstGenerel\">Pressenævnet kritiserer Gråsten Avis’ byline</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet har udtalt kritik af avisen for at bringe en indsendt tekst som en nyhedsartikel i redaktørens navn.</p>\r\n</div>\r\n<p>[Datteren] og [Svigersønnen] har klaget til Pressenævnet over artiklen <span class=\"Italic\">”[Person A] på Benniksgaard er død, 97 år”</span> bragt i Gråsten Avis den 15. august 2017, idet klagerne mener, at god presseskik er tilsidesat. Klagen omfatter endvidere klagernes anmodning om en rettelse.</p>\r\n<p>\r\n</p>\r\n<p>[Datteren] og [Svigersønnen] har klaget over, at et indsendt mindeord om afdøde [Person A] blev ændret til en redaktionel artikel. Klagerne er henholdsvis datter og svigersøn til [Person A].</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">1 Sagsfremstilling</span>\r\n</p>\r\n<p>Forud for offentliggørelsen af den påklagede artikel sendte [Datteren] ved mail af 12. august 2017 en mail til Gråsten Avis. Af mailen fremgår følgende:</p>\r\n<p>\r\n</p>\r\n<p>”Hermed sender jeg mindeord til optagelse om min mor, [Person A]. ”</p>\r\n<p>\r\n</p>\r\n<p>Vedhæftet var en tekst på halvanden A4-side. Den 15. august 2017 bragte Gråsten Avis artiklen ”<span class=\"Italic\">[Person A] på Benniksgaard er død, 97 år” </span>på side 12<span class=\"Italic\">.</span> Nedenfor er artiklens tekst indsat. Der, hvor den offentliggjorte tekst adskiller sig fra de fremsendte mindeord, har Pressenævnet indsat skarpe parenteser.</p>\r\n<p>\r\n</p>\r\n<p>”Af [Redaktøren]</p>\r\n<p>\r\n</p>\r\n<p>\r\n   <span class=\"Italic\">[Person A] er sovet stille ind på Plejecenter Dalsmark i Rinkenæs den 8. august, 97 år.</span>\r\n</p>\r\n<p>\r\n   <span class=\"Italic\">[I de fremsendte mindeord havde første sætning følgende ordlyd: ”Hun blev født for mere end 97 år siden, som datter af apoteker…”]</span>\r\n</p>\r\n<p>Hun var datter af apoteker [Person B] på Sct. Thomas Apotek i Vejle.</p>\r\n<p>Det var den 28. december 1919, og [Person A] markerede sig hurtigt som en viljestærk og selvstændig ung kvinde.</p>\r\n<p>Hun havde udprægede anlæg for dans og sport og blev uddannet på Poul Pedersens Danseinstitut i København. [Person A] slog sig ned i Sønderborg, <span class=\"Italic\">[af de fremsendte mindeord var her indsat følgende sætning: ”hvor hun i årene under og efter krigen skabte en danseskole.</span> <span class=\"Italic\">”]</span> hvor hun fik en fornem karriere. I årene under og efter 2. Verdenskrig skabte hun en danseskole med filialer på Als og Sundeved og med mere end 1.000 elever. Hun blev noget meget sjældent for den tid: En selvstændig, kvindelig erhvervsdrivende med egen bil.</p>\r\n<p>\r\n</p>\r\n<p>\r\n   <span class=\"Italic\">Kærlighed ved første blik [Mindeordet var uden mellemrubrikker]</span>\r\n</p>\r\n<p>Det blev afgørende for hendes livsforløb, at hun en af de første dage i 1951 blev introduceret for den jævnaldrende [Person C], som var forpagter på den historiske Benniksgaard i Rinkenæs. Det blev kærlighed ved første blik, og de blev gift den 21. april 1951.</p>\r\n<p>Tre uger tidligere havde han købt Benniksgaard, som dermed skiftede fra forpagtning til selveje.</p>\r\n<p>Nu skiftede [Person A] spor.</p>\r\n<p>Danseskolen lukkede, og hun blev [Person C] hustru og fruen på Benniksgaard.</p>\r\n<p>Det blev en krævende rolle for Friis var en dynamisk personlighed - og springet fra apotekerdatter med egen danseskole til at være landmandskone var stort.</p>\r\n<p>I løbet af 1950' erne fik ægteparret tre børn: [Datteren], [Søn A] og [Søn B]. [Person A] fandt det svært at være landhusmor med karle på kost, så hun ansatte ung pige, og genåbnede sin danseskole i 1955, sideløbende med hun var mor og frue på Benniksgaard.</p>\r\n<p>Denne rolle blev stadig mere krævende, fordi [Person C] konstant blev en mere central person i dansk mejeribrug.</p>\r\n<p>[Person C] viste sig nemlig at være den store drivkraft <span class=\"Italic\">[i de fremsendte mindeord fremgik udtrykket ”dynamo” i stedet for ”drivkraft”]</span> i udviklingen af dansk mejeribrug. I en intens proces, der startede i foråret 1959 blev \"mejerisammenslutninger\" det centrale ord i [Person C] ordbog. En udvikling, der gik fra små lokale sammenslutninger til han i sommeren 1970 blev den første formand for det nydannede Mejeriselskabet Danmark - som siden 2000 <span class=\"Italic\">[af mindeordet fremgik følgende: ”og diverse fusioner”]</span> er kendt som Arla.</p>\r\n<p>\r\n</p>\r\n<p>\r\n   <span class=\"Italic\">[Person C] dør [Mindeordet var uden mellemrubrikker]</span>\r\n</p>\r\n<p>Den hektiske udvikling i 1960' erne krævede sin pris af alle involverede. Men det kom alligevel som et chok, at [Person C] døde allerede i februar 1972. Børnene var henholdsvis 19, 17 og 14 år.</p>\r\n<p>Og sorgarbejde hørte ikke tiden til.</p>\r\n<p>\r\n   <span class=\"Italic\">[Af mindeordet fremgik følgende: ”…”]</span>\r\n</p>\r\n<p>Midt i sorgen blev [Person A] i bogstaveligste forstand fruen på gården, Ja, faktisk på gårdene, for [Person C] havde også købt gården Wilhelmsborg. Hun fortsatte sin danseskole til 1975, og sluttede samtidig med at hendes pianist ikke kunne mere. Dette satte en naturlig stopper for dette lange virke.</p>\r\n<p>Wilhelmsborg blev solgt så hurtigt som muligt, men [Person A] bestyrede Benniksgaard i en årrække, hvor hun afventede, at sønnen [Søn A] fik den formelle uddannelse i orden til at han kunne overtage Benniksgaard.</p>\r\n<p>I den forbindelse blev det efter gammel skik aftalt, at [Person A] kunne bo på aftægt på Bennikssgard til sin død.</p>\r\n<p>\r\n</p>\r\n<p>\r\n   <span class=\"Italic\">Familiens samlingspunkt [Mindeordet var uden mellemrubrikker]</span>\r\n</p>\r\n<p>Hun så sig selv som [Person C] enke, skønt hun kun var 52 år ved hans død, og gennem en enkestand, der altså kom til at vare over 45 år, blev rollen som familiens samlingspunkt det centrale i [Person A] liv sideløbende med en konstant optagethed af Benniksgaards forvandling fra bondegård til hotel.</p>\r\n<p>[Person A] blev beriget med 8 børnebørn 1 dreng og 7 piger. Hun har i hele deres opvækst og voksne liv, været vildt optaget af og engageret i såvel deres trivsel, uddannelse, sorger og glæder. Hun kendte deres karakter og støttede individuelt.</p>\r\n<p>De seneste år er hun beriget med 5 oldebørn, som hun ligeledes har taget sig kærligt af.</p>\r\n<p>Hun var en viljestærk og egenrådig kvinde. <span class=\"Italic\">[Af mindeordet fremgik: De der har kendt hende ved hun var”]</span> Hun var til fest og farver, et menneske med en stor barnlig sjæl på den smukke måde.</p>\r\n<p>Kreativ og til natur og traveture ved Vesterhavet.</p>\r\n<p>Havde en spillevende hukommelse og fortalte mange historier. [Person A] elskede friheden ved at have en bil, men sagde selv stop og lod bilen stå i efteråret 2009, 89 år gammel.</p>\r\n<p>Så sent som i oktober i fjor flyttede [Person A] til Plejecenter Dalsmark.</p>\r\n<p>Her bragte hun lys og glæde ind i såvel de ansattes som beboernes hjerter.</p>\r\n<p>Selvstændigheden og viljen fulgte med til det sidste.</p>\r\n<p>Hun sagde smukt tak for et dejligt liv og lagde sig i sin seng, hvorefter hun 11 dage senere sov roligt ind med nogle af hendes nærmeste omkring sig.</p>\r\n<p>Begravelsen foregår fra Rinkenæs Korskirke fredag den 18. august kl. 11.00. ”</p>\r\n<p>\r\n</p>\r\n<p>Til artiklen var indsat et billede af afdøde.</p>\r\n<p>\r\n</p>\r\n<p>Den 19. august 2017 klagede [Datteren] og [Svigersønnen] til redaktøren. Af mailen fremgår følgende:</p>\r\n<p>\r\n</p>\r\n<p>”Tak fordi du bragte et stort stykke om min mor i Gråsten Avis. Men både min mand [Svigersønnen] og jeg undrer os over, at du stjæler æren for at have skrevet det. Hvorfor vi, som dem der har skrevet og indsendt hermed kræver en tydelig rettelse i næste nummer af Gråsten Avis, hvor der tydeligt står, at mindeordene var skrevet af afdøde [Person A]s datter [Datteren] og hendes svigersøn [Svigersønnen].</p>\r\n<p>Vi beder dig bekræfte, at du foretager rettelsen, da du er i konflikt med god citatskik, for nu at sige det mildt. ”</p>\r\n<p>\r\n</p>\r\n<p>Den 22. august 2017 skrev [Svigersønnen] igen til redaktøren for at gøre opmærksom på, at der ikke var bragt en rettelse i avisen. Klager bad igen redaktøren bringe en rettelse i den kommende udgave af avisen den 29. august 2017. Klagernes henvendelser til redaktøren henstår ubesvarede. Klagen over Gråsten Avis er modtaget i Pressenævnet den 31. august 2017.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2 Parternes synspunkter</span>\r\n</p>\r\n<p>\r\n   <span class=\"Bold\">2.1 [Datteren] og [Svigersønnen]</span>\r\n</p>\r\n<p>Klagerne har anført, at [Datteren] den 12. august 2017 fremsendte mindeordene. Den 15. august 2017 bragte Gråsten Avis mindeordene ubeskåret, men teksten fremtrådte som en artikel skrevet ”Af [Redaktøren]”. Klagerne har anført, at de er berettiget til en rettelse, hvoraf det fremgår, hvem der rettelig skrev mindeordene.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2.2 Gråsten Avis’ synspunkter</span>\r\n</p>\r\n<p>Gråsten Avis har indledningsvis afvist, copyrighten er overtrådt, og anført, at ophavsretlige forhold ikke kan behandles af Pressenævnet, men henhører under domstolene. Sagen bør derfor afvises af Pressenævnet.</p>\r\n<p>\r\n</p>\r\n<p>Til indholdet af mindeordet har Gråsten Avis anført, at indlægget var relativt langt og længere end avisens politik med hensyn til mindeord tillader, men samtidig efter redaktionens opfattelse relevant også vurderet i forhold til en række tidligere artikler i avisen om [Person A]s markante virke. Avisen besluttede:</p>\r\n<p>\r\n</p>\r\n<p>- at undlade at bede [Datteren] forkorte mindeordet og rette forskellige sproglige fejl, da dette formentlig ville udskyde indrykningen i avisen,</p>\r\n<p>- at indarbejde det modtagne mindeord i en udvidet redaktionel artikel, som en medarbejder blev overdraget at skrive til den kommende udgave af avisen,</p>\r\n<p>- at give artiklen ekstra tyngde og større almen værdi ved en ændret form og opsætning,</p>\r\n<p>- at tilføje redaktørens navn i by-linen og derved øge objektiviteten.</p>\r\n<p>\r\n</p>\r\n<p>På de vilkår blev artiklen trykt i avisen.</p>\r\n<p>\r\n</p>\r\n<p>Avisen har videre anført, at artiklens redaktionelle tyngde var væsentligt større for læserne, end mindeordet ville have haft. Afdøde blev derfor æret med større objektiv tyngde i den foreliggende form, end et subjektivt mindeord fra en datter ville indebære.</p>\r\n<p>\r\n</p>\r\n<p>Avisen har herudover anført, at mindeordet i den form og med det indhold, avisen modtog det, var blevet afvist pga. dets længde. Den redaktionelle bearbejdning har derfor sikret, at et relevant indhold blev trykt og kommunikeret til læserne.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">3 Pressenævnets begrundelse og afgørelse</span>:</p>\r\n<p>I sagens behandling har følgende nævnsmedlemmer deltaget:</p>\r\n<p>Hanne Schmidt, Jørn Mikkelsen, Lene Sarup og John Meinert Jacobsen.</p>\r\n<p>\r\n</p>\r\n<p>[Datteren] og [Svigersønnen] har klaget over, at Gråsten Avis bragte et indsendt mindeord om klagernes afdøde familiemedlem som en nyhedsartikel uden at gøre opmærksom på, at de havde skrevet teksten. Avisen påførte redaktøren i tekstens byline ved at angive, at teksten var skrevet ”Af [Redaktøren]”.</p>\r\n<p>\r\n</p>\r\n<p>Pressenævnet bemærker, at spørgsmålet om, hvorvidt Gråsten Avis har krænket eventuelle ophavsrettigheder henhører under domstolene og falder uden for nævnets kompetence. Pressenævnet træffer afgørelse i sager om, hvorvidt der er sket en offentliggørelse i strid med god presseskik, og hvorvidt et medie er forpligtet til at offentliggøre et genmæle, jf. medieansvarslovens § 34 og § 36, jf. § 40.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">God presseskik</span>\r\n</p>\r\n<p>Det følger af de vejledende regler for god presseskik, at det er mediernes opgave at bringe korrekt og hurtig information. Så langt det er muligt, bør det kontrolleres, om de oplysninger, der gives eller gengives, er korrekte, jf. punkt A. 1.</p>\r\n<p>\r\n</p>\r\n<p>Det er Pressenævnets opfattelse, at redaktøren af et medie i overensstemmelse med det almindelige princip om redaktørens ret til at redigere mediet som udgangspunkt er berettiget til at beslutte, hvad man vil bringe i mediet. Det vil sige, at det ligger inden for grænserne af redaktørens redigeringsret at afvise at omtale forhold, der for en af parterne forekommer centrale, ligesom det er op til redaktøren at vælge og fravælge materiale og kilder, så længe de indholdsmæssige krav til den bragte information iagttages.</p>\r\n<p>\r\n</p>\r\n<p>Som led i den redaktionelle proces har et medie ret til på egen hånd at forkorte og redigere i manuskripter til læserbreve og debatindlæg, såfremt skribentens opfattelse efter foretagne forkortelser og redigering fremstår som uforvansket.</p>\r\n<p>\r\n</p>\r\n<p>På baggrund af klagers mail af 12. august 2017 til avisen lægger Pressenævnet til grund, at Gråsten Avis modtog mindeordet og efterfølgende bragte teksten den 15. august 2017. Den offentliggjorte tekst i avisen er med få afvigelser en ordret gengivelse af klagernes tekst sendt til avisen. Det er derfor ikke korrekt, når det angives, at teksten er skrevet af ”[Redaktøren]”.</p>\r\n<p>\r\n</p>\r\n<p>Pressenævnet finder, at skribenter ved indsendelse af materiale til medier som læserbreve eller mindeord må have en berettiget forventning om, at teksterne ikke bringes under et andet navn end skribentens uden nærmere aftale. Da der ikke ses at være en aftale mellem klagerne og Gråsten Avis om, at klagernes tekst kunne bringes i redaktørens navn, udtaler Pressenævnet kritik af Gråsten Avis for at have angivet forfatteren til teksten som ”[Redaktøren]”, selvom teksten var forfattet af klagerne. Nævnet pålægger samtidig offentliggørelse af nævnets kritik, jf. medieansvarslovens § 49.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Genmæle</span>\r\n</p>\r\n<p>[Datteren] og [Svigersønnen] har videre klaget over, at Gråsten Avis ikke har bragt en rettelse vedrørende den forkerte oplysning om, at teksten var skrevet af redaktøren ”Af [Redaktøren]”.</p>\r\n<p>\r\n</p>\r\n<p>Det fremgår af medieansvarslovens § 36, stk. 1, at en anmodning om genmæle i massemedierne over for oplysninger af faktisk karakter, som er egnet til at påføre nogen økonomisk eller anden skade af betydning, og som er bragt i et massemedie, skal tages til følge, medmindre oplysningernes rigtighed er utvivlsom.</p>\r\n<p>\r\n</p>\r\n<p>Som ovenfor nævnt finder Pressenævnet, at bylinen ”Af [Redaktøren]” må anses for ukorrekt. Pressenævnet finder imidlertid, at forholdet ikke er egnet til at påføre klagerne skade af betydning, og [Datteren] og [Svigersønnen] er herefter ikke berettiget til at få bragt et genmæle.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Offentliggørelse af Pressenævnets kendelse</span>\r\n</p>\r\n<p>I medfør af medieansvarslovens § 49 pålægger Pressenævnet herefter den ansvarshavende redaktør af Gråsten Avis at offentliggøre følgende med Pressenævnets logo som illustration:</p>\r\n<p>\r\n</p>\r\n<p>”[Rubrik]</p>\r\n<p>Pressenævnet kritiserer Gråsten Avis</p>\r\n<p>[Underrubrik]</p>\r\n<p>Nævnet har udtalt kritik af avisen for at bringe en indsendt tekst i redaktørens navn.</p>\r\n<p>[Tekst]</p>\r\n<p>Gråsten Avis omtalte i august måned, at 97-årige [Person A] på Benniksgaard var død.</p>\r\n<p>Den offentliggjorte tekst i avisen var med få afvigelser en ordret gengivelse af en tekst, som [Person A]s datter havde sendt til avisen som mindeord om afdøde.</p>\r\n<p>Artiklen var bragt som en nyhedsartikel med redaktørens navn angivet som skribent.</p>\r\n<p>Afdødes datter og svigersøn klagede herefter til Pressenævnet over, at avisen havde bragt teksten i redaktørens navn i stedet for datterens.</p>\r\n<p>Pressenævnet finder generelt, at skribenter ved indsendelse af materiale til medier som læserbreve eller mindeord må have en berettiget forventning om, at teksterne ikke bringes under et andet navn end skribentens uden nærmere aftale.</p>\r\n<p>I den konkrete sag havde [Person A]s datter og avisen ikke aftalt, at teksten kunne bringes i redaktørens navn.</p>\r\n<p>Pressenævnet har derfor udtalt kritik af Gråsten Avis for at have angivet forfatteren til teksten som redaktøren, selvom teksten var forfattet af datteren.</p>\r\n<p>Pressenævnet har pålagt os at bringe ovennævnte meddelelse.</p>\r\n<p>Hele kendelsen fra Pressenævnet kan læses på: pressenaevnet.dk”</p>\r\n<p>\r\n</p>\r\n<p>Note: Kendelsen er den 29. september 2017 rettet, så sætningen ”Afdødes familie klagede” er ændret til ”Afdødes datter og svigersøn klagede”.</p>\r\n<p>\r\n</p>\r\n<p>\r\n   <span class=\"Italic\">Offentliggørelse af nævnets kendelse skal ske snarest i den første eller en af de første udgaver, der offentliggøres efter nævnets kendelse.</span>\r\n</p>\r\n<p>\r\n</p>\r\n<p>\r\n   <span class=\"Italic\">Offentliggørelse skal ske på det sted i mediet, der svarer til placeringen af den kritiserede artikel.</span>\r\n</p>\r\n<p>\r\n</p>\r\n<p>\r\n   <span class=\"Italic\">Skrifttype og layout bør svare til den opsætning, der i øvrigt anvendes af mediet</span>\r\n</p>\r\n<p>\r\n</p>\r\n<p>Afgjort den 27. september 2017</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/10/2017"
        },
        {
            "displayName": "Accession",
            "displayValue": "W20170996125"
        },
        {
            "displayName": "Entydig dokumentidentifikation",
            "displayValue": "AA010335"
        },
        {
            "displayName": "Dato for indlæggelse",
            "displayValue": "09/10/2017"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9961"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "27/09/2017"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2017-80-0014"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}