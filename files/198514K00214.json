{
    "id": 108214,
    "title": "1985 BTL 214   BETÆNKNING OVER FORSLAG TIL LOV OM ÆNDRING AF LOV OM AFGIFT AF BENZIN    NR L 214 1985-86, 1. SAMLING BLAD NR 684 ",
    "documentTypeId": "420",
    "isSagsforlobPeriodValid": false,
    "shortName": "1985/1 BTL 214",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 214 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om afgift af benzin <BR>  \r\n\r\n Nr L 214 1985-86, 1. samling Blad nr 684 </P>  \r\n\r\n<P></P>  \r\n\r\n<P>Afgivet af skatte- og afgiftsudvalget </P>  \r\n\r\n<P></P>  \r\n\r\n<P>Afgivet: 19860320 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til ministeren for skatter og afgifter, </P>  \r\n\r\n<P>økonomiministeren og industriministeren, som disse har besvaret </P>  \r\n\r\n<P>dels skriftligt, dels i samråd. </P>  \r\n\r\n<P>En række af udvalgets spørgsmål og ministeren for skatter og </P>  \r\n\r\n<P>afgifters svar herpå er optrykt som bilag til betænkningen. </P>  \r\n\r\n<P>Udvalget har endvidere modtaget mundtlige og/ eller skriftlige </P>  \r\n\r\n<P>henvendelser fra: </P>  \r\n\r\n<P>Dansk Metal - afd. 13, </P>  \r\n\r\n<P>Industrirådet, </P>  \r\n\r\n<P>Lærere på Værebroskolen, </P>  \r\n\r\n<P>Oliebranchens Fællesrepræsentation, </P>  \r\n\r\n<P>Pædagogisk Medhjælperforbund og </P>  \r\n\r\n<P>SiD - Postarbejderafdelingen. </P>  \r\n\r\n<P>En del af disse henvendelser er af generel karakter og omfatter også </P>  \r\n\r\n<P>øvrige lovforslag i forbindelse med det økonomiske indgreb. </P>  \r\n\r\n<P>Ministeren for skatter og afgifter har vedrørende begrænsning af </P>  \r\n\r\n<P>långivningen til forbrugsformål over for udvalget oplyst følgende: </P>  \r\n\r\n<P>1. I 1985 gennemførtes i to omgange stramninger i reglerne for </P>  \r\n\r\n<P>realkreditinstitutternes udlån. Tilsynet med institutterne er i </P>  \r\n\r\n<P>denne forbindelse blevet intensiveret. Såfremt det konstateres, at </P>  \r\n\r\n<P>institutterne ikke følger de fastlagte retningslinjer, vil </P>  \r\n\r\n<P>boligministeren gribe ind, herunder søge folketingets tilslutning </P>  \r\n\r\n<P>til at gennemføre egentlige sanktionsbestemmelser, f.eks. i form </P>  \r\n\r\n<P>af pålæggelse af bødestraf. </P>  \r\n\r\n<P>2. I øjeblikket kan finanslån i udlandet ikke optages af banker, </P>  \r\n\r\n<P>sparekasser, fondsbørsvekselerere, realkreditinstitutter m.fl. </P>  \r\n\r\n<P>Denne undtagelse udvides til at omfatte </P>  \r\n\r\n<P>ejendomsadministrationsvirksomheder og finansieringsvirksomheder, </P>  \r\n\r\n<P>der foretager udlån til personlige ikke-erhvervsmæssige formål. </P>  \r\n\r\n<P>Endvidere kan der ikke tages afløsningslån på tidligere optagne </P>  \r\n\r\n<P>finanslån, hvis betingelserne for disse ikke mere opfyldes. </P>  \r\n\r\n<P>2. Med henblik på at afdæmpe kreditudvidelsen i pengeinstitutterne </P>  \r\n\r\n<P>har Nationalbanken sænket forrentningen af pengeinstitutternes </P>  \r\n\r\n<P>særlige indskud i Nationalbanken fra 2 pct. under </P>  \r\n\r\n<P>pengemarkedsrenten til 4 pct. under pengemarkedsrenten. </P>  \r\n\r\n<P>4. Regeringen og det radikale venstre vil anmode om, at det af </P>  \r\n\r\n<P>Nationalbanken og pengeinstitutternes organisationer nedsatte </P>  \r\n\r\n<P>udvalg skærper henstillingerne til institutterne om </P>  \r\n\r\n<P>tilbageholdenhed med markedsføring af forbrugslån. </P>  \r\n\r\n<P>Nationalbanken har samtidig tilkendegivet, at den vil følge en </P>  \r\n\r\n<P>tilsvarende linje over for andre private långivere. </P>  \r\n\r\n<P>Endvidere har ministeren for skatter og afgifter oplyst, at han efter </P>  \r\n\r\n<P>samråd med justitsministeren fremsætter et lovforslag med henblik </P>  \r\n\r\n<P>på at fritage sikkerhedsudstyr, bl.a. blokeringsfri bremser, for </P>  \r\n\r\n<P>registreringsafgift inden for en ramme af 200 mill. kr. </P>  \r\n\r\n<P>Der er af ministeren for skatter og afgifter samt af et mindretal </P>  \r\n\r\n<P>stillet ændringsforslag, hvorom henvises til de ledsagende </P>  \r\n\r\n<P>bemærkninger. </P>  \r\n\r\n<P>Herefter indstiller et mindretal (det konservative folkepartis, </P>  \r\n\r\n<P>venstres, det radikale venstres, centrum-demokraternes og </P>  \r\n\r\n<P>kristeligt folkepartis medlemmer af udvalget) lovforslaget til </P>  \r\n\r\n<P>vedtagelse med det af ministeren for skatter og afgifter stillede </P>  \r\n\r\n<P>ændringsforslag. </P>  \r\n\r\n<P>Mindretallet er enig om at regulere energiafgifterne, når de aktuelle </P>  \r\n\r\n<P>råvarepriser ændres. Regulering vil første gang kunne finde sted </P>  \r\n\r\n<P>15. maj 1986 efter nedenstående retningslinjer. </P>  \r\n\r\n<P>Regulering finder sted halvårligt, hvis prisen på benzin (98 oktan) </P>  \r\n\r\n<P>beregnet pr. 1. oktober og pr. 1. april som et gennemsnit af de af </P>  \r\n\r\n<P>Danmarks Statistik offentliggjorte priser for de forudgående 2 </P>  \r\n\r\n<P>måneder afviger 10 pct. fra en notering, der er beregnet på </P>  \r\n\r\n<P>grundlag af en råoliepris på 17,5 dollar pr. tønde og en </P>  \r\n\r\n<P>dollarkurs på 8,50 kr. </P>  \r\n\r\n<P>På tilsvarende måde reguleres afgifterne på andre energiprodukter. </P>  \r\n\r\n<P>Mindretallet er endvidere enig om at følge udviklingen med henblik </P>  \r\n\r\n<P>på, om salget af blyfri benzin er tilfredsstillende, jfr. </P>  \r\n\r\n<P>bemærkningerne i småtryk nr. 49. </P>  \r\n\r\n<P>Et andet mindretal (socialdemokratiets medlemmer af udvalget) </P>  \r\n\r\n<P>indstiller lovforslaget til forkastelse ved 3. behandling. </P>  \r\n\r\n<P>Mindretallet kan dog stemme for det af socialistisk folkeparti </P>  \r\n\r\n<P>stillede ændringsforslag. </P>  \r\n\r\n<P>Mindretallet er tilhænger af, at der i en situation med faldende </P>  \r\n\r\n<P>energipriser målt i danske kroner sker en forhøjelse af </P>  \r\n\r\n<P>energiafgifterne, således at tilskyndelsen til at foretage </P>  \r\n\r\n<P>energibesparende investeringer fastholdes, men de forslag, </P>  \r\n\r\n<P>regeringen har fremsat om forhøjelse af energiafgifterne, skal </P>  \r\n\r\n<P>lægges oven i den forhøjelse, der blev gennemført i december måned </P>  \r\n\r\n<P>1985. Forhøjelsen mere end modsvarer det konstaterede fald i </P>  \r\n\r\n<P>forbrugerpriserne, således at nettoresultatet bliver en stigning i </P>  \r\n\r\n<P>energipriserne, selv i forhold til marts måned 1985, da </P>  \r\n\r\n<P>dollarkursen var højest. </P>  \r\n\r\n<P>Faktisk er forbrugerprisen på fjernvarme og elektricitet steget siden </P>  \r\n\r\n<P>marts måned 1985, gasprisen er faldet med 4 pct., benzinprisen med </P>  \r\n\r\n<P>15 pct. og prisen på flydende brændsel med 23 pct. </P>  \r\n\r\n<P>Dette skal sammenholdes med de foreslåede afgiftsstigninger på 15 </P>  \r\n\r\n<P>pct. af forbrugsprisen på fjernvarme baseret på kul, 10 pct. på </P>  \r\n\r\n<P>fjernvarme baseret på olie, 10 pct. på elektricitet, 20 pct. på </P>  \r\n\r\n<P>autogas, 24 pct. på benzin og 38 pct. på flydende brændsel </P>  \r\n\r\n<P>(fyringsgasolie), jfr. de seneste oplysninger, der forelå for </P>  \r\n\r\n<P>udvalget forud for betænkningsafgivelsen. </P>  \r\n\r\n<P>Gennemførelsen af de foreslåede afgiftsstigninger vil således bringe </P>  \r\n\r\n<P>energipriserne op på det højeste niveau nogen sinde i </P>  \r\n\r\n<P>Danmarkshistorien. </P>  \r\n\r\n<P>F.eks. vil benzinprisen komme op på 6,81 kr. literen ifølge det svar, </P>  \r\n\r\n<P>der er afgivet af ministeren for skatter og afgifter - ca. 61 øre </P>  \r\n\r\n<P>mere end i marts 1985 - og fyringsolie vil koste 4.209 kr. pr. </P>  \r\n\r\n<P>1000 liter - 500 kr. mere end i marts 1985. Forslagene har således </P>  \r\n\r\n<P>et andet formål, nemlig at begrænse forbruget generelt. </P>  \r\n\r\n<P>Det understreges også af, at lovforslagene indgår som led i en samlet </P>  \r\n\r\n<P>økonomisk politik, der har medført en skævere fordeling af </P>  \r\n\r\n<P>indkomster og formuer de seneste år. På den baggrund virker </P>  \r\n\r\n<P>afgiftsforhøjelserne urimelige over for store samfundsgrupper - </P>  \r\n\r\n<P>ikke mindst de offentligt ansatte der er sakket bagud i realløn. </P>  \r\n\r\n<P>For så vidt angår lovforslagene om forhøjelsen af energiafgifterne </P>  \r\n\r\n<P>kommer dette til udtryk i, at regeringen ikke har fremsat forslag </P>  \r\n\r\n<P>om sociale kompensationer for de stigende energipriser. </P>  \r\n\r\n<P>De socialdemokratiske repræsentanter har over for ligningsrådet rejst </P>  \r\n\r\n<P>spørgsmålet om en ændring af fradragssatserne for kørsel i egen </P>  \r\n\r\n<P>bil og befordring mellem hjem og arbejdsplads for 1986 under </P>  \r\n\r\n<P>hensyntagen til forhøjelsen af energiafgifterne. </P>  \r\n\r\n<P>Endelig har regeringen gennem sin nedskæringspolitik begrænset </P>  \r\n\r\n<P>befolkningens muligheder for at spare på energiregningen. Det </P>  \r\n\r\n<P>gælder også mulighederne for at skifte fra privatbilkørsel til </P>  \r\n\r\n<P>kollektive transportmuligheder. </P>  \r\n\r\n<P>Nedskæringerne af bloktilskuddene har forringet mulighederne for at </P>  \r\n\r\n<P>udbygge den kollektive trafik. </P>  \r\n\r\n<P>De 300.000 familier, der bor i private udlejningsejendomme, kommer </P>  \r\n\r\n<P>også til at bære den fulde afgiftsbyrde, fordi regeringen har </P>  \r\n\r\n<P>fjernet tilskuddet til isolering pr. 1. januar 1985. På samme måde </P>  \r\n\r\n<P>har regeringen forringet mulighederne for, at befolkningen i de </P>  \r\n\r\n<P>områder, hvor der hverken kommer fjernvarme eller naturgas, kan </P>  \r\n\r\n<P>spare på energiregningen, ved gang på gang at stemme imod </P>  \r\n\r\n<P>socialdemokratiets forslag om at afsætte flere penge til </P>  \r\n\r\n<P>vedvarende energi. </P>  \r\n\r\n<P>Mindretallet er også betænkelig ved, at fyringsolie og fjernvarme </P>  \r\n\r\n<P>forhøjes forholdsvis mere end kul og elvarme, hvilket vil medføre </P>  \r\n\r\n<P>en uheldig forvridning af varmeplanlægningen. </P>  \r\n\r\n<P>Den foreslåede ændring af forskellen mellem prisen på blyfri og </P>  \r\n\r\n<P>blyholdig benzin fra 75 til 25 øre literen strider mod </P>  \r\n\r\n<P>socialdemokratiets miljøpolitiske holdning. </P>  \r\n\r\n<P>Indførelsen af en afgift på petroleum rammer også svage grupper. </P>  \r\n\r\n<P>Prisen for en dunk petroleum vil stige fra 31,60 kr. til 39,20 kr. </P>  \r\n\r\n<P>Endelig vil afskaffelsen af den tidligere regel om, at vindmøller og </P>  \r\n\r\n<P>andre vedvarende energianlæg får refunderet energiafgiften, </P>  \r\n\r\n<P>forringe vilkårene for den vedvarende energi. </P>  \r\n\r\n<P>Socialdemokratiet må derfor afvise regeringens forslag. </P>  \r\n\r\n<P>Et tredje mindretal (socialistisk folkepartis medlemmer af udvalget) </P>  \r\n\r\n<P>indstiller lovforslaget til forkastelse ved 3. behandling, men har </P>  \r\n\r\n<P>stillet ændringsforslag. </P>  \r\n\r\n<P>Et fjerde mindretal (fremskridtspartiets medlem af udvalget) </P>  \r\n\r\n<P>indstiller lovforslaget til forkastelse ved 3. behandling og </P>  \r\n\r\n<P>udtaler: </P>  \r\n\r\n<P>Påskepakken er en helt traditionel socialdemokratisk afgiftspakke, </P>  \r\n\r\n<P>der øger skattetrykket med 10,5 milliarder kroner. </P>  \r\n\r\n<P>Formålet med afgiftspakken er at begrænse forbruget og formindske </P>  \r\n\r\n<P>betalingsbalanceunderskuddet. </P>  \r\n\r\n<P>Fremskridtspartiet er enig med regeringen i, at forbruget er for </P>  \r\n\r\n<P>stort her i landet. Men det er ikke det private forbrug, der er </P>  \r\n\r\n<P>for stort. Det er derimod det offentlige forbrug, der er alt for </P>  \r\n\r\n<P>stort. Derfor skulle der i stedet for gennemføres en række </P>  \r\n\r\n<P>offentlige besparelser på et beløb, der mindst svarede til, hvad </P>  \r\n\r\n<P>der nu skal kræves ind i afgiftsforhøjelser. </P>  \r\n\r\n<P>Det ville give den samme forbrugsbegrænsning, men det ville ikke have </P>  \r\n\r\n<P>afgiftspakkens omkostningsforøgende effekt. Det, der nu vil ske, </P>  \r\n\r\n<P>er, at lønmodtagerne som kompensation for de nye afgifter, vil </P>  \r\n\r\n<P>kræve lønforhøjelse. Og hver gang lønmodtagerne skal have 2 kroner </P>  \r\n\r\n<P>mere i timen bliver virksomhedens lønudgift på grund af </P>  \r\n\r\n<P>indkomstskatten 5 kroner mere i timen. Det gør virksomhederne </P>  \r\n\r\n<P>mindre konkurrencedygtige. Det betyder, at det bliver mere </P>  \r\n\r\n<P>vanskeligt at sælge dansk producerede varer ude i verden, og </P>  \r\n\r\n<P>resultatet bliver sandsynligvis en endnu dårligere handelsbalance, </P>  \r\n\r\n<P>et endnu større underskud på betalingsbalancen. </P>  \r\n\r\n<P>Det er i det hele taget forkert, når man tror, at problemet med </P>  \r\n\r\n<P>betalingsbalanceunderskuddet kan løses med stigende skatter. Al </P>  \r\n\r\n<P>erfaring viser jo, at hver gang der er indført nye skatter og </P>  \r\n\r\n<P>afgifter, er det gået endnu værre, og sådan vil det også gå denne </P>  \r\n\r\n<P>gang. </P>  \r\n\r\n<P>Problemet med betalingsbalanceunderskuddet kan vi ikke spare os ud </P>  \r\n\r\n<P>af. Det skal vi producere os ud af. Men en forudsætning for at få </P>  \r\n\r\n<P>mere gang i produktionen er, at man stopper </P>  \r\n\r\n<P>skatteforhøjelsespolitikken og i stedet for koncentrerer sig om at </P>  \r\n\r\n<P>få gennemført kraftige skattelettelser. </P>  \r\n\r\n<P>Olieafgiften vil i forhold til gældende priser forhøje varmeudgiften </P>  \r\n\r\n<P>for et ganske almindeligt parcelhus med ca. 4.000 kr. om året. </P>  \r\n\r\n<P>For en enlig folkepensionist og alle andre med en tilsvarende lav </P>  \r\n\r\n<P>indtægt, der i forvejen har et stramt budget, vil det være helt </P>  \r\n\r\n<P>umuligt at afse dette beløb til den forhøjede varmeudgift. </P>  \r\n\r\n<P>Det må forudses, at afgiftsforhøjelsen vil medføre, at pensionister </P>  \r\n\r\n<P>og andre med en dårlig økonomi vil komme til at sidde og fryse i </P>  \r\n\r\n<P>deres bolig til vinter. </P>  \r\n\r\n<P>Det samme forhold gør sig gældende for de mange pensionister og andre </P>  \r\n\r\n<P>lavindkomstfamilier, der bor i en petroleumsopvarmet lejlighed. </P>  \r\n\r\n<P>Forholdet forværres ved, at det ofte er de ringeste og mest utætte </P>  \r\n\r\n<P>lejligheder, der opvarmes med petroleum. </P>  \r\n\r\n<P>Forhøjelsen af benzinafgiften vil for en bilist med et kørselsbehov </P>  \r\n\r\n<P>på 15.000 km betyde en årlig merudgift på knap 2.000 kr. </P>  \r\n\r\n<P>En så kraftig forøgelse af kørselsudgifterne vil udover </P>  \r\n\r\n<P>reallønsforringelsen have mange negative konsekvenser. </P>  \r\n\r\n<P>Det bliver en endnu dårligere forretning for en ledig at køre langt </P>  \r\n\r\n<P>efter et arbejde. </P>  \r\n\r\n<P>Derfor vil lovforslaget både medføre mere arbejdsløshed og mere </P>  \r\n\r\n<P>mangel på arbejdskraft for de virksomheder, der ikke er beliggende </P>  \r\n\r\n<P>i nærheden af byerne. </P>  \r\n\r\n<P>En anden negativ følgevirkning af &#187;påskepakken 1986&#171; vil være,  \r\n\r\n at </P>  \r\n\r\n<P>Flensborg og andre tyske byer fremover bliver handelscentre for </P>  \r\n\r\n<P>mange danskers køb af dagligvarer. Hvor meget dette konkret vil </P>  \r\n\r\n<P>koste i form af tab af såvel arbejdspladser som valuta, kan der </P>  \r\n\r\n<P>naturligvis ikke siges noget helt konkret om. Givet er det </P>  \r\n\r\n<P>imidlertid, at hvor de danske indkøbsrejsende hidtil har </P>  \r\n\r\n<P>koncentreret sig om enkelte varegrupper som øl, vin, sukker m.m., </P>  \r\n\r\n<P>så vil de nye afgiftsstigninger medføre, at stort set alt, </P>  \r\n\r\n<P>eksempelvis benzin, støvsugere, fyringsolie, fødevarer, alle </P>  \r\n\r\n<P>former for hårde hvidevarer - ja næsten alt - med stor økonomisk </P>  \r\n\r\n<P>fordel kan erhverves syd for grænsen. Den skæve grænsehandel vil </P>  \r\n\r\n<P>blive endnu skævere og den sidste rest af optimisme forsvinde til </P>  \r\n\r\n<P>et sted syd for grænsen. </P>  \r\n\r\n<P>Vedrørende de forhøjede afgifter på charterrejser er dette reelt også </P>  \r\n\r\n<P>en skat på eksportvirksomheder, fordi over 200.000 udlændinge, </P>  \r\n\r\n<P>fortrinsvis svenskere og tyskere, køber deres ferierejser i </P>  \r\n\r\n<P>Danmark. Med afgiftsstigningerne foreligger der en stor risiko </P>  \r\n\r\n<P>for, at charterselskaberne vil miste disse kunder, hvilket </P>  \r\n\r\n<P>naturligvis igen vil medføre et stort provenutab for staten. At </P>  \r\n\r\n<P>charterafgiften tilmed er diskriminerende, fordi den kun rammer </P>  \r\n\r\n<P>charterselskaberne og deres kunder, medens dyre ferierejser med </P>  \r\n\r\n<P>f.eks. SAS eller andre selskaber går fri, gør kun nævnte afgift </P>  \r\n\r\n<P>endnu mere usmagelig og fantasiløs. </P>  \r\n\r\n<P>BEMÆRKNINGER </P>  \r\n\r\n<P>Til § 1 </P>  \r\n\r\n<P>Af </P>  \r\n\r\n<P>ministeren for skatter og afgifter, tiltrådt af et mindretal (KF, V, </P>  \r\n\r\n<P>RV, CD og KrF): </P>  \r\n\r\n<P>1) I den foreslåede affattelse af § 1, stk. 1, litra a, ændres &#187;380  \r\n\r\n</P>  \r\n\r\n<P>øre&#171; til: &#187;370 øre&#171;, og i den foreslåede affattelse af § 1,  \r\n\r\n stk. </P>  \r\n\r\n<P>1, litra b, ændres &#187;355 øre&#171; til: &#187;345 øre&#171;. </P>  \r\n\r\n<P>Af </P>  \r\n\r\n<P>et mindretal (SF): </P>  \r\n\r\n<P>2) I den foreslåede affattelse af § 1, stk. 1, litra b, ændres &#187;355  \r\n\r\n</P>  \r\n\r\n<P>øre pr. liter&#171; til: &#187;305 øre pr. liter&#171;. </P>  \r\n\r\n<P>BEMÆRKNINGER </P>  \r\n\r\n<P>Til nr. 1 </P>  \r\n\r\n<P>Ændringen medfører, at det forventede provenu mindskes med knap 200 </P>  \r\n\r\n<P>mill. kr. årligt. </P>  \r\n\r\n<P>Til nr. 2 </P>  \r\n\r\n<P>Ved ændringsforslaget ændres prisforskellen pr. liter mellem </P>  \r\n\r\n<P>blyholdig og blyfri benzin fra de foreslåede 25 øre til 75 øre. </P>  \r\n\r\n<P>Hagen Hagensen (KF) nfmd. Collet (KF) Stetter (KF) Fogh </P>  \r\n\r\n<P>Rasmussen (V) Skrumsager Skau (V) Bente Juncker (CD) Ove </P>  \r\n\r\n<P>Jensen (FP) Kofod-Svendsen (KrF) Jytte Hilden (S) Poul </P>  \r\n\r\n<P>Nielson (S) Lohmann (S) Lykketoft (S) Stavad (S) fmd. </P>  \r\n\r\n<P>Tastesen (S) Rahbæk Møller (SF) Thoft (SF) Bernhard </P>  \r\n\r\n<P>Baunsgaard (RV) </P>  \r\n\r\n<P>Partierne VS og FD havde ikke medlemmer i udvalget. </P>  \r\n\r\n<P>Bilag </P>  \r\n\r\n<P>Nogle af udvalgets spørgsmål til ministeren for skatter og afgifter </P>  \r\n\r\n<P>og dennes svar herpå </P>  \r\n\r\n<P>Spørgsmål 1: </P>  \r\n\r\n<P>Ad udvalgets betænkning over L 96 afgivet den 8. december 1985 </P>  \r\n\r\n<P>a) Der ønskes ajourført tabel over kursen på US-dollars. </P>  \r\n\r\n<P>b) Der ønskes en ajourført tabel over udviklingen i </P>  \r\n\r\n<P>forbrugerpriserne. </P>  \r\n\r\n<P>Svar: </P>  \r\n\r\n<P>a) I nedenstående oversigt er anført kroner pr. 100 enheder for </P>  \r\n\r\n<P>US-dollars. </P>  \r\n\r\n<PRE>  \r\n\r\n 1984  \r\n\r\n Januar      1.016,44  \r\n\r\n Februar       986,73  \r\n\r\n Marts         951,13  \r\n\r\n April         970,41  \r\n\r\n Maj         1.006,36  \r\n\r\n Juni        1.006,36  \r\n\r\n Juli        1.040,93  \r\n\r\n August      1.052,76  \r\n\r\n September   1.095,70  \r\n\r\n Oktober     1.109,48  \r\n\r\n November    1.080,10  \r\n\r\n December    1.111,88  \r\n\r\n 1985  \r\n\r\n Januar      1.132,08  \r\n\r\n Februar     1.178,05  \r\n\r\n Marts       1.182,91  \r\n\r\n April       1.105,96  \r\n\r\n Maj         1.118,43  \r\n\r\n Juni        1.099,56  \r\n\r\n Juli        1.048,29  \r\n\r\n August      1.009,90  \r\n\r\n September   1.030,20  \r\n\r\n Oktober       959,11  \r\n\r\n November      938,47  \r\n\r\n December      912,71  \r\n\r\n 1986  \r\n\r\n 25. februar   884,75  \r\n\r\n 1. marts      819,70  \r\n\r\n 5. marts      818,50  \r\n\r\n 14. marts     835,00  \r\n\r\n</PRE>  \r\n\r\n<P>b) </P>  \r\n\r\n<P>Oversigt over </P>  \r\n\r\n<P>udviklingen i forbrugerpriserne (forbrugerprisindeks) </P>  \r\n\r\n<P>for visse energiprodukter </P>  \r\n\r\n<P>1980 = 100 </P>  \r\n\r\n<P>A) Benzin1) </P>  \r\n\r\n<P>B) Flydende brændsel til opvarmning </P>  \r\n\r\n<P>C) Fjernvarme2) </P>  \r\n\r\n<P>D) El </P>  \r\n\r\n<P>E) Gas3) </P>  \r\n\r\n<P>F) Forbrugerpriser i alt </P>  \r\n\r\n<P>G) Energi priser i alt4) </P>  \r\n\r\n<PRE>  \r\n\r\n ---------------------------------------------------------------------  \r\n\r\n            A.   B.   C.   D.   E.   F.     G.  \r\n\r\n ---------------------------------------------------------------------  \r\n\r\n 1980         100  100  100  100  100  100  \r\n\r\n 1981         118  126  143  130  118  111,7  126,9  \r\n\r\n 1982         129  143  172  145  133  123    143,7  \r\n\r\n 1983         131  140  180  147  147  131,5  145,4  \r\n\r\n 1984         133  147  179  134  140  139,8  145,6  \r\n\r\n Jan. 1985    131  149  185  140  136  143,5  147,6  \r\n\r\n Feb. 1985    131  154  185  140  137  144,4  141,2  \r\n\r\n Marts 1985   137  165  187  140  137  145,4  154,9  \r\n\r\n April 1985   139  163  187  140  137  146    154,9  \r\n\r\n Maj 1985     142  154  187  140  137  147    153,0  \r\n\r\n Juni 1985    141  144  147  140  137  147    144,4  \r\n\r\n Juli 1985    139  144  189  140  137  147,4  148,8  \r\n\r\n Aug. 1985    134  141  189  141  137  146,2  146,8  \r\n\r\n Sept. 1985   130  142  189  141  137  147    145,9  \r\n\r\n Okt. 1985    129  148  190  141  137  147,4  147,7  \r\n\r\n Nov. 1985    129  149  190  140  136  148,0  147,8  \r\n\r\n Dec. 1985    127  149  190  140  135  147,9  147,2  \r\n\r\n Jan. 1986    127  141  193  143  136  145,7  \r\n\r\n Feb. 1986    117  127  193  143  131  138,0  \r\n\r\n</PRE>  \r\n\r\n<P>1) Benzin og olie til transport. </P>  \r\n\r\n<P>2) Kul m.v., fuel og fyringstjære afsættes ikke direkte til </P>  \r\n\r\n<P>forbrugerne. Afgifterne belaster fjernvarme- og kraftværkers </P>  \r\n\r\n<P>varmeleverancer efter brændselsforbrug. </P>  \r\n\r\n<P>3) Naturgas, bygas og LPG. </P>  \r\n\r\n<P>4) Udregnet med vægtfordeling april 1984. </P>  \r\n\r\n<P>Spørgsmål 4: </P>  \r\n\r\n<P>Der ønskes en oversigt over udviklingen i råolieprisen måned for </P>  \r\n\r\n<P>måned 1984-86 målt i US-dollar pr. tønde. </P>  \r\n\r\n<P>Svar: </P>  \r\n\r\n<P>Spotmarkedsprisen på råolie fra Brentfeltet har udviklet sig således </P>  \r\n\r\n<P>i US-dollar pr. tønde fob: </P>  \r\n\r\n<PRE>  \r\n\r\n ---------------------------------------------------------------------  \r\n\r\n          Gennemsnit pr. måned  \r\n\r\n          US-dollar pr. tønde  \r\n\r\n ---------------------------------------------------------------------  \r\n\r\n         1984   1985    1986  \r\n\r\n ---------------------------------------------------------------------  \r\n\r\n Januar     29,33  26,94   22,15  \r\n\r\n Februar    29,58  28,15   17,32  \r\n\r\n Marts      29,88  27,91   14,55*)  \r\n\r\n April      30,02  27,79  \r\n\r\n Maj        29,66  26,69  \r\n\r\n Juni       29,79  26,37  \r\n\r\n Juli       27,79  26,68  \r\n\r\n August     27,92  27,06  \r\n\r\n September  28,20  27,64  \r\n\r\n Oktober    27,86  28,45  \r\n\r\n November   27,60  29,69  \r\n\r\n December   27,08  26,62  \r\n\r\n Gennemsnit 28,73  27,50  \r\n\r\n</PRE>  \r\n\r\n<P>*) 1.-13. marts. </P>  \r\n\r\n<P>Det bemærkes, at der findes mange priser på råolie, og for den samme </P>  \r\n\r\n<P>råolie afviger priserne mellem råolie solgt i enkeltlaster </P>  \r\n\r\n<P>(spotmarkedet) og solgt på kontrakt. Prisen afviger tillige mellem </P>  \r\n\r\n<P>kontrakterne. </P>  \r\n\r\n<P>En råoliepris, der har stor betydning for forsyningen af Danmark, er </P>  \r\n\r\n<P>spotmarkedsprisen på nordsøolie. Det er normalt at betragte olien </P>  \r\n\r\n<P>fra Brentfeltet som en referencekvalitet, som er udtryk for </P>  \r\n\r\n<P>prisniveauet for nordsøolier. </P>  \r\n\r\n<P>Det er angivet fra britisk side, at ca. 70 pct. af nordsøolien </P>  \r\n\r\n<P>handles til spotmarkedets priser. </P>  \r\n\r\n<P>Spørgsmål 13: </P>  \r\n\r\n<P>Der ønskes oplysninger om benzin- og oliepriserne pr. 1. marts hvert </P>  \r\n\r\n<P>af årene 1979-86. </P>  \r\n\r\n<P>Svar: </P>  \r\n\r\n<P>Forbrugerpriserne (inkl. afgift) har udviklet sig således: </P>  \r\n\r\n<PRE>  \r\n\r\n ---------------------------------------------------------------------  \r\n\r\n           Benzin       Fyringsolie  \r\n\r\n           98 oktan     kr. pr. 1.000  \r\n\r\n           øre/ liter     liter  \r\n\r\n ---------------------------------------------------------------------  \r\n\r\n 15.2. 1979   2,88           1.115  \r\n\r\n 15.2. 1980   4,27           2.280  \r\n\r\n 1.3. 1981   5,15           2.845  \r\n\r\n 1.3. 1982   5,56           3.420  \r\n\r\n 1.3. 1983   6,07           3.580  \r\n\r\n 1.3. 1984   6,27           3.630  \r\n\r\n 1.3. 1985   6,20           3.710  \r\n\r\n 1.3. 1986   5,76           3.240  \r\n\r\n</PRE>  \r\n\r\n<P>Spørgsmål 14: </P>  \r\n\r\n<P>Hvad er prisen for en liter benzin (blyholdig), når afgiften er slået </P>  \r\n\r\n<P>fuldt ud igennem, under forudsætning af en råoliepris på 15 dollar </P>  \r\n\r\n<P>pr. tønde og en dollarkurs på 8,50 kr. </P>  \r\n\r\n<P>1) 92 oktan </P>  \r\n\r\n<P>2) 96 oktan </P>  \r\n\r\n<P>3) 98 oktan? </P>  \r\n\r\n<P>Svar: </P>  \r\n\r\n<P>1) 6,80 kr. </P>  \r\n\r\n<P>2) 6,89 kr. </P>  \r\n\r\n<P>3) 6,94 kr. </P>  \r\n\r\n<P>Det bemærkes, at der ikke er en entydig sammenhæng mellem råoliepris </P>  \r\n\r\n<P>og benzinpris. Den 13. marts 1986 var den internationale </P>  \r\n\r\n<P>benzinpris ifølge Rotterdam-noteringen 98 øre pr. liter (98 oktan, </P>  \r\n\r\n<P>blyholdig). Denne pris svarer stort set til den aktuelle </P>  \r\n\r\n<P>importpris. </P>  \r\n\r\n<P>Spørgsmål 23: </P>  \r\n\r\n<P>Ad svaret på spørgsmål 16 </P>  \r\n\r\n<P>Procenterne udbedes ligeledes for perioden marts 1985-februar 1986. </P>  \r\n\r\n<P>Svar: </P>  \r\n\r\n<P>Forbrugerpriserne på fjernvarme og el er fra marts 1985 til februar </P>  \r\n\r\n<P>1986 steget med henholdsvis 3,2 pct. og 2,1 pct., mens følgende </P>  \r\n\r\n<P>energiprodukter i samme tidsrum er faldet i pris: Benzin med 14,6 </P>  \r\n\r\n<P>pct., flydende brændsel med 23 pct. og gas med 4,4, pct. </P>  \r\n\r\n<P>Energiprodukterne som helhed er fra marts 1985 frem til februar </P>  \r\n\r\n<P>1986 faldet med 10,9 pct. </P>  \r\n\r\n<P>Spørgsmål 34: </P>  \r\n\r\n<P>Ad svaret på spørgsmål 2 </P>  \r\n\r\n<P>Der anmodes om en ajourført oversigt med de foreslåede nye afgifter </P>  \r\n\r\n<P>indregnet. I oversigten bedes punktafgift (kr./ GJ) på petroleum </P>  \r\n\r\n<P>indføjet. Endvidere bedes elektricitet opdelt i elvarme og anden </P>  \r\n\r\n<P>elektricitet. </P>  \r\n\r\n<P>Svar: </P>  \r\n\r\n<P>I kolonnen er anført en oversigt over afgiftsbelastningen efter </P>  \r\n\r\n<P>energiindhold, såfremt de af regeringen fremsatte ændringsforslag </P>  \r\n\r\n<P>gennemføres. </P>  \r\n\r\n<PRE>  \r\n\r\n Energiprodukt        Punktafgift  \r\n\r\n                    kr./ GJ  \r\n\r\n ---------------------------------------------------------------------  \r\n\r\n Benzin (blyholdig)    113,1  \r\n\r\n Benzin (blyfri)       105,5  \r\n\r\n Gas- og dieselolie     43  \r\n\r\n Fuelolie               43  \r\n\r\n Fyringstjære           43  \r\n\r\n Elvarme*)              24,2  \r\n\r\n Anden el*)             27,5  \r\n\r\n Autogas                43  \r\n\r\n Anden flaskegas        43  \r\n\r\n Stenkul (elværkskul)   25  \r\n\r\n Brunkulsbriketter      25  \r\n\r\n Petroleum              17,2  \r\n\r\n</PRE>  \r\n\r\n<P>*) Afgiften er omregnet til bruttoenergiforbruget. </P>  \r\n\r\n<P>Spørgsmål 9 til forslag til lov om ændring af lov om forskellige </P>  \r\n\r\n<P>forbrugsafgifter. (Forhøjelse af afgiften af fjernsynsapparater, </P>  \r\n\r\n<P>videoapparater og visse husholdningsapparater) (L 210). </P>  \r\n\r\n<P>Ad svaret på spørgsmål 2: </P>  \r\n\r\n<P>Udvalget skal anmode om en ajourført liste efter de seneste </P>  \r\n\r\n<P>ændringer. </P>  \r\n\r\n<P>Svar: </P>  \r\n\r\n<P>Beregnede prisstigninger (med uændret absolut avance) for forbrugeren </P>  \r\n\r\n<P>som følge af de foreslåede afgiftsforhøjelser inklusive 22 pct. </P>  \r\n\r\n<P>moms. </P>  \r\n\r\n<P>Vareområde: </P>  \r\n\r\n<P>A) Alm. detailpris inkl. moms </P>  \r\n\r\n<P>B) Punktafgift </P>  \r\n\r\n<P>C) Moms </P>  \r\n\r\n<P>D) Afgifter i alt </P>  \r\n\r\n<P>E) Punktafgift i pct. af detailpris </P>  \r\n\r\n<P>F) Afgifter i alt i pct. af detailpris </P>  \r\n\r\n<PRE>  \r\n\r\n ---------------------------------------------------------------------  \r\n\r\n                           A      B       C      D     E     F  \r\n\r\n ---------------------------------------------------------------------  \r\n\r\n Superbenzin l      før      5,66   2,765   1,02    3,785  48,9  66,9  \r\n\r\n                 efter*)  6,80   3,70    1,23    4,93   54,4  72,5  \r\n\r\n Blyfri benzin l    før      5,11   2,265   0,92     3,185 44,3  62,3  \r\n\r\n                 efter    6,56   3,45    1,18     4,63  52,6  70,6  \r\n\r\n Autodiesel l       før      3,37   0,61    0,61     1,22  18,1  36,1  \r\n\r\n                 efter    4,50   1,54    0,871    2,35  34,2  52,3  \r\n\r\n Fyringsolie 1000 l før   3040    610     548     1158     20,1  38,1  \r\n\r\n                 efter 4175   1540     752     2293     36,9  54,9  \r\n\r\n Petroleum          før     31,60   0,00    5,70     5,70   0    18,0  \r\n\r\n i dunk (10 l)      efter   38,92   6,00    7,02    13,02  15,3  33,4  \r\n\r\n Elektricitet       før      0,83   0,19    0,15     0,34  22,9  41,0  \r\n\r\n kWh el             efter    0,96   0,295   0,173    0,468 30,7  48,8  \r\n\r\n kWh elvarme        efter    0,92   0,26    0,166    0,426 28,3  46,3  \r\n\r\n Koks hl            før    134,00  11,10   24,16    35,26   8,2  26,3  \r\n\r\n               efter**) 156,14  29,25   28,16    57,40  18,7  36,8  \r\n\r\n Autogas l          før      3,20   0,58    0,58     1,16  18,1  36,3  \r\n\r\n                 efter    3,82   1,09    0,69     1,78  28,5  46,6  \r\n\r\n Flaskegas          før    102,85   8,80   18,54    27,34   7,3  26,6  \r\n\r\n (11 kg fl)         efter  119,22  22,22   21,50    43,72  18,6  36,7  \r\n\r\n Opvaskemaskine     før   5500    510     992     1502      9,3  27,3  \r\n\r\n                 efter 5562    561    1003     1564     10,1  28,1  \r\n\r\n Støvsuger          før   2000    140     361      501      7,0  25,0  \r\n\r\n                 efter 2016    154     364      518      7,6  26,5  \r\n\r\n Rødvin             før     25,00   8,04    4,51     12,55 32,2  50,2  \r\n\r\n 1 fl. (75 cl)      efter   26,72   9,45    4,82     14,27 35,4  53,4  \r\n\r\n Vermouth           før     55,00  19,93    9,92     29,85 36,2  54,3  \r\n\r\n 1 liter            efter   59,23  23,40   10,68     34,08 39,5  57,5  \r\n\r\n Snaps 1 fl.        før    105,00  76,08   18,93     95,01 72,5  90,5  \r\n\r\n (70 cl 40 pct.)    efter  114,01  83,45   20,56    104,01 73,2  91,2  \r\n\r\n Øl (1 fl.          før      4,65   1,45    0,84      2,29 31,2  49,2  \r\n\r\n pilsner)           efter    4,82   1,59    0,87      2,46 33,0  51,0  \r\n\r\n Cigaretter         før     23,20  15,78    4,18     19,96 68,0  86,0  \r\n\r\n (20 stk.)          efter   25,30  17,50    4,56     22,06 69,2  87,2  \r\n\r\n Pibetobak 50 g     før     14,00   5,81    2,52      8,33 41,5  59,5  \r\n\r\n                 efter   14,85   6,45    2,68      9,13 43,4  61,5  \r\n\r\n Chokolade          før     3,00    0,30    0,54      0,84 10,0  28,0  \r\n\r\n Guldbarre 30 g     efter   3,09    0,38    0,56      0,93 12,1  30,2  \r\n\r\n Ispind 80 ml       før     5,50    0,19    0,99      1,18 3,5   21,5  \r\n\r\n                 efter   5,57    0,24    1,00      1,24 4,3   22,3  \r\n\r\n Dessertis 1 liter  før    12,95    2,40    2,33      4,73 18,5  36,5  \r\n\r\n                 efter  13,68    3,00    2,47      5,47 21,9  40,0  \r\n\r\n Videobåndoptager   før  9000    1500    1623     3.123    16,7  34,7  \r\n\r\n                efter 9457    1875    1705      3580    19,8  37,9  \r\n\r\n Farvefjernsyn      før  9000     700    1623      2323     7,8  25,8  \r\n\r\n over 22'&#187;         efter 9427    1050    1700      2750    11,1  29,2  \r\n\r\n Alm. gløde-        før     7,35    2,00    1,33      3,33 27,2  45,3  \r\n\r\n lampe (60 W)       efter   7,96    2,50    1,44      3,94 31,4  49,4  \r\n\r\n</PRE>  \r\n\r\n<P>*) Heri indgår den i december 1985 fastsatte afgiftsstigning pr. 1. </P>  \r\n\r\n<P>juli 1986 på 25 øre pr. liter. </P>  \r\n\r\n<P>) Heri indgår den i december 1985 fastsatte afgiftsstigning pr. 1. </P>  \r\n\r\n<P>juli 1986 på 95 kr. pr. t. </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde. </P>  \r\n\r\n<P>Udvalget har stillet spørgsmål til ministeren for skatter og afgifter </P>  \r\n\r\n<P>og finansministeren, som disse har besvaret dels skriftligt og </P>  \r\n\r\n<P>dels i samråd. </P>  \r\n\r\n<P>Et af udvalgets spørgsmål og ministeren for skatter og afgifters svar </P>  \r\n\r\n<P>herpå er optrykt som bilag til denne tillægsbetænkning tillige med </P>  \r\n\r\n<P>aftalen mellem regeringen og det radikale venstre om det samlede </P>  \r\n\r\n<P>økonomiske indgreb. </P>  \r\n\r\n<P>Herefter indstiller et flertal (socialdemokratiets, socialistisk </P>  \r\n\r\n<P>folkepartis og fremskridtspartiets medlemmer af udvalget) </P>  \r\n\r\n<P>lovforslaget til forkastelse. </P>  \r\n\r\n<P>Et mindretal (det konservative folkepartis, venstres, det radikale </P>  \r\n\r\n<P>venstres, centrum-demokraternes og kristeligt folkepartis </P>  \r\n\r\n<P>medlemmer af udvalget) indstiller lovforslaget til vedtagelse i </P>  \r\n\r\n<P>den affattelse, hvori det foreligger efter 2. behandling. </P>  \r\n\r\n<P>Hagen Hagensen (KF) nfmd. Collet (KF) Stetter (KF) Fogh </P>  \r\n\r\n<P>Rasmussen (V) Skrumsager Skau (V) Bente Juncker (CD) Ove </P>  \r\n\r\n<P>Jensen (FP) Kofod-Svendsen (KrF) Jytte Hilden (S) Poul </P>  \r\n\r\n<P>Nielson (S) Lohmann (S) Lykketoft (S) Stavad (S) fmd. </P>  \r\n\r\n<P>Tastesen (S) Rahbæk Møller (SF) Thoft (SF) Bernhard </P>  \r\n\r\n<P>Baunsgaard (RV) </P>  \r\n\r\n<P>Partierne VS og FD havde ikke medlemmer i udvalget. </P>  \r\n\r\n<P>Bilag 1 </P>  \r\n\r\n<P>Et af udvalgets spørgsmål og ministeren for skatter og afgifters svar </P>  \r\n\r\n<P>herpå. </P>  \r\n\r\n<P>Spørgsmål: </P>  \r\n\r\n<P>I forlængelse af svaret på spørgsmål 5, 6 og 7 ønskes oplyst, hvad </P>  \r\n\r\n<P>literprisen (forbrugerprisen) på almindelig benzin (98 oktan) vil </P>  \r\n\r\n<P>blive, såfremt der forudsættes en afstand på 75 øre til den blyfri </P>  \r\n\r\n<P>benzin, og under forudsætning af, at provenukravet opretholdes. </P>  \r\n\r\n<P>Svar: </P>  \r\n\r\n<P>Efter det stillede ændringsforslag, hvorefter afgiftssatserne </P>  \r\n\r\n<P>reduceres med 10 øre pr. liter i forhold til lovforslagets satser, </P>  \r\n\r\n<P>vil følgende afgiftssatser give provenuneutralitet: </P>  \r\n\r\n<P>blyfri benzin: 320 øre pr. liter </P>  \r\n\r\n<P>blyholdig benzin: 395 øre pr. liter </P>  \r\n\r\n<P>(jfr. besvarelsen af spørgsmål 8). </P>  \r\n\r\n<P>Under antagelse af en benzinpris ekskl. afgift på 187,4 øre pr. liter </P>  \r\n\r\n<P>for blyholdig benzin og 192,4 øre pr. liter for blyfri benzin vil </P>  \r\n\r\n<P>forbrugerprisen inkl. afgift og 22 pct. moms være 6,19 kr. for </P>  \r\n\r\n<P>blyfri benzin og 7,17 kr. for blyholdig benzin. </P>  \r\n\r\n<P>Bilag 2 </P>  \r\n\r\n<P>BUDGETDEPARTEMENTET </P>  \r\n\r\n<P>18. marts 1986 </P>  \r\n\r\n<P>Oversigt over forslag til afdæmpning af stigningen i det private </P>  \r\n\r\n<P>forbrug - afgiftsforhøjelser m.v. marts 1986, efter afslutningen </P>  \r\n\r\n<P>af drøftelserne mellem firkløverregeringen og det radikale </P>  \r\n\r\n<P>venstre. </P>  \r\n\r\n<P>I. Afgiftsforhøjelser, der dæmper væksten i det private forbrug </P>  \r\n\r\n<PRE>  \r\n\r\n ---------------------------------------------------------------------  \r\n\r\n                                                Provenuforbedring  \r\n\r\n                                                (helårsvirkning)  \r\n\r\n                                                     Mia kr.  \r\n\r\n ---------------------------------------------------------------------  \r\n\r\n 1. Energiafgifter m.v.                                           7,84  \r\n\r\n Energiafgifterne forhøjes, således at  \r\n\r\n forbrugerpriserne på energi fastholdes på marts  \r\n\r\n 1985-niveauet. Eksempelvis forhøjes  \r\n\r\n afgiftssatsen på benzin fra 301,5 øre pr. liter  \r\n\r\n til 370 øre pr. liter, samtidig med at  \r\n\r\n afgiftsdifferencen mellem blyholdig og blyfri  \r\n\r\n benzin fastsættes til 25 øre. Afgiftssatsen for  \r\n\r\n fuelolie forhøjes fra 69 øre pr. kg til 174 øre  \r\n\r\n pr. kg. Elafgiften forhøjes fra 19 øre pr. kWh  \r\n\r\n til 29,5 øre for forbrug under 4000 kWh.  \r\n\r\n Forbrug over 4000 kWh afgiftsbelægges med 26  \r\n\r\n øre                                                           6,43  \r\n\r\n Moms af energiafgifter                                           1,41  \r\n\r\n 2. Sikkerhedsudstyr på biler                                    -0,20  \r\n\r\n Prisen på sikkerhedsudstyr for almindelige  \r\n\r\n personbiler nedsættes (blokeringsfri bremser  \r\n\r\n m.v.)                                                        -0,20  \r\n\r\n 3. Forbrugsafgifter                                              0,56  \r\n\r\n For at sikre den sociale balance og for at opnå  \r\n\r\n den nødvendige stramning forhøjes afgifterne på  \r\n\r\n nogle mere luksusprægede varer, nemlig  \r\n\r\n videooptagere, fjernsyn, hårde hvidevarer,  \r\n\r\n charterrejser, konsum-is, chokolade og  \r\n\r\n glødelamper                                                   0,48  \r\n\r\n Moms af forbrugsafgifter                                         0,08  \r\n\r\n 4. Giftskatter                                                   1,76  \r\n\r\n Afgifterne på vin, øl, spiritus og tobaksvarer har  \r\n\r\n udgjort en faldende andel af BNP i de seneste  \r\n\r\n 10 år. De justeres derfor, således at  \r\n\r\n forbrugerpriserne føres tilbage til tidligere  \r\n\r\n niveau                                                        1,44  \r\n\r\n Moms af giftskatter                                              0,32  \r\n\r\n Forbrugsdæmpende afgiftsforhøjelser i alt                        9,96  \r\n\r\n II. Øvrige foranstaltninger  \r\n\r\n 5. Børsstempelafgift  \r\n\r\n Børsstempelafgiften på aktier fordobles                          0,28  \r\n\r\n 6. Forskning og udvikling  \r\n\r\n Med henblik på øget eksport afsættes der 200 mill.  \r\n\r\n kr. til en ekstra indsats vedrørende forskning  \r\n\r\n og udvikling med mulighed for at disponere  \r\n\r\n allerede i 1986. Budgetudvidelsen er et tillæg  \r\n\r\n til forøgelsen af eksportfremmeordningerne med  \r\n\r\n 100 mill. kr. på FL 1986                                     -0,20  \r\n\r\n Øvrige budgetvirkninger i alt (pkt. 5 og 6)                      0,08  \r\n\r\n Samlet budgetvirkning (pkt. 1-6)                                10,04  \r\n\r\n</PRE>  \r\n\r\n<P>7. Kommunale investeringer </P>  \r\n\r\n<P>For anlægsudgifter til energi fastsættes der en beløbsramme på 500 </P>  \r\n\r\n<P>mill. kr. til dispensationer fra tilskudsnedsættelsen som følge af </P>  \r\n\r\n<P>anlægsarbejder ifølge lov nr. 580. </P>  \r\n\r\n<P>Endvidere fremsættes der lovforslag om, at kommunale investeringer i </P>  \r\n\r\n<P>fritidshuse friholdes for at indgå i beregningsgrundlaget for </P>  \r\n\r\n<P>tilskudsnedsættelsen bestemt af anlægsudgifter. </P>  \r\n\r\n<P>8. Karensdagen </P>  \r\n\r\n<P>Der er iværksat en undersøgelse af karensdagens virkninger. </P>  \r\n\r\n<P>Undersøgelsen forestås af Amternes og Kommunernes </P>  \r\n\r\n<P>Forskningsinstitut og forventes færdig 1. september 1986. </P>  \r\n\r\n<P>Regeringen og det radikale venstre er på den baggrund enige om at </P>  \r\n\r\n<P>afvente resultatet af undersøgelsen med det sigte at afskaffe </P>  \r\n\r\n<P>karensdagen 1. januar 1987. </P>  \r\n\r\n<P>9. Begrænsning af långivningen til forbrugsformål </P>  \r\n\r\n<P>I 1985 gennemførtes i to omgange stramninger i reglerne for </P>  \r\n\r\n<P>realkreditinstitutternes udlån. Tilsynet med institutterne er i </P>  \r\n\r\n<P>denne forbindelse blevet intensiveret. Såfremt det konstateres, at </P>  \r\n\r\n<P>institutterne ikke følger de fastlagte retningslinier, vil </P>  \r\n\r\n<P>boligministeren gribe ind, herunder søge folketingets tilslutning </P>  \r\n\r\n<P>til at gennemføre egentlige sanktionsbestemmelser, f.eks. i form </P>  \r\n\r\n<P>af pålæggelse af bødestraf. </P>  \r\n\r\n<P>I øjeblikket kan finanslån i udlandet ikke optages af banker, </P>  \r\n\r\n<P>sparekasser, fondsbørsvekselerere, realkreditinstitutter m.fl. </P>  \r\n\r\n<P>Denne undtagelse udvides til at omfatte </P>  \r\n\r\n<P>ejendomsadministrationsvirksomheder og finansieringsvirksomheder, </P>  \r\n\r\n<P>der foretager udlån til personlige ikke-erhvervsmæssige formål. </P>  \r\n\r\n<P>Endvidere kan der ikke tages afløsningslån på tidligere optagne </P>  \r\n\r\n<P>finanslån, hvis betingelserne for disse ikke mere opfyldes. </P>  \r\n\r\n<P>Med henblik på at afdæmpe kreditudvidelsen i pengeinstitutterne har </P>  \r\n\r\n<P>Nationalbanken sænket forrentningen af pengeinstitutternes særlige </P>  \r\n\r\n<P>indskud i Nationalbanken fra 2 pct. under pengemarkedsrenten til 4 </P>  \r\n\r\n<P>pct. under pengemarkedsrenten. </P>  \r\n\r\n<P>Regeringen og det radikale venstre vil anmode om, at det af </P>  \r\n\r\n<P>Nationalbanken og pengeinstitutternes organisationer nedsatte </P>  \r\n\r\n<P>udvalg skærper henstillingerne til institutterne om </P>  \r\n\r\n<P>tilbageholdenhed med markedsføring af forbrugslån. Nationalbanken </P>  \r\n\r\n<P>har samtidig tilkendegivet, at den vil følge en tilsvarende linie </P>  \r\n\r\n<P>over for andre private långivere. </P>  \r\n\r\n<P>10. Reguleringsmekanisme for energiafgifterne </P>  \r\n\r\n<P>De under pkt. 1 nævnte energiafgifter reguleres, når de aktuelle </P>  \r\n\r\n<P>råvarepriser ændres. Regulering vil første gang kunne finde sted </P>  \r\n\r\n<P>15. maj 1986 efter nedenstående retningslinier. </P>  \r\n\r\n<P>Regulering finder sted halvårligt, hvis prisen på benzin (98 oktan) </P>  \r\n\r\n<P>beregnet pr. 1. oktober og pr. 1. april som et gennemsnit af de af </P>  \r\n\r\n<P>Danmarks Statistiks offentliggjorte priser for de forudgående 2 </P>  \r\n\r\n<P>måneder afviger 10 pct. fra en notering, der er beregnet på </P>  \r\n\r\n<P>grundlag af en råoliepris på 17,5 dollar pr. tønde og en </P>  \r\n\r\n<P>dollarkurs på 8,50 kr. </P>  \r\n\r\n<P>På tilsvarende måde reguleres afgifterne på andre energiprodukter. </P>  \r\n\r\n<P>Udkast til betænkningsbidrag (folketingets skatteudvalg) </P>  \r\n\r\n<P>Begrænsning af långivningen til forbrugsformål </P>  \r\n\r\n<P>1. I 1985 gennemførtes i to omgange stramninger i reglerne for </P>  \r\n\r\n<P>realkreditinstitutternes udlån. Tilsynet med institutterne er i </P>  \r\n\r\n<P>denne forbindelse blevet intensiveret. Såfremt det konstateres, at </P>  \r\n\r\n<P>institutterne ikke følger de fastlagte retningslinier, vil </P>  \r\n\r\n<P>boligministeren gribe ind, herunder søge folketingets tilslutning </P>  \r\n\r\n<P>til at gennemføre egentlige sanktionsbestemmelser, f.eks. i form </P>  \r\n\r\n<P>af pålæggelse af bødestraf. </P>  \r\n\r\n<P>2. I øjeblikket kan finanslån i udlandet ikke optages af banker, </P>  \r\n\r\n<P>sparekasser, fondsbørsvekselerere, realkreditinstitutter m.fl. </P>  \r\n\r\n<P>Denne undtagelse udvides til at omfatte </P>  \r\n\r\n<P>ejendomsadministrationsvirksomheder og finansieringsvirksomheder, </P>  \r\n\r\n<P>der foretager udlån til personlige ikke-erhvervsmæssige formål. </P>  \r\n\r\n<P>Endvidere kan der ikke tages afløsningslån på tidligere optagne </P>  \r\n\r\n<P>finanslån, hvis betingelserne for disse ikke mere opfyldes. </P>  \r\n\r\n<P>3. Med henblik på at afdæmpe kreditudvidelsen i pengeinstitutterne </P>  \r\n\r\n<P>har Nationalbanken sænket forrentningen af pengeinstitutternes </P>  \r\n\r\n<P>særlige indskud i Nationalbanken fra 2 pct. under </P>  \r\n\r\n<P>pengemarkedsrenten til 4 pct. under pengemarkedsrenten. </P>  \r\n\r\n<P>4. Regeringen og det radikale venstre vil anmode om, at det af </P>  \r\n\r\n<P>Nationalbanken og pengeinstitutternes organisationer nedsatte </P>  \r\n\r\n<P>udvalg skærper henstillingerne til institutterne om </P>  \r\n\r\n<P>tilbageholdenhed med markedsføring af forbrugslån. </P>  \r\n\r\n<P>Nationalbanken har samtidig tilkendegivet, at den vil følge en </P>  \r\n\r\n<P>tilsvarende linie over for andre private långivere. </P>  \r\n\r\n<P>Bidrag til socialudvalgets betænkning over forslag til lov om </P>  \r\n\r\n<P>dagpenge ved sygdom eller fødsel og om ophævelse af lov om </P>  \r\n\r\n<P>begrænsning af løn under sygdom (L 13 og 23, ophævelse af </P>  \r\n\r\n<P>karensdag) </P>  \r\n\r\n<P>Et flertal af udvalget indstiller forslaget til forkastelse. </P>  \r\n\r\n<P>Flertallet fremhæver, at regeringen efter aftale med det radikale </P>  \r\n\r\n<P>venstre har iværksat en undersøgelse af karensdagens virkninger. </P>  \r\n\r\n<P>Undersøgelsen forestås af Amternes og Kommunernes </P>  \r\n\r\n<P>Forskningsinstitut og forventes færdig 1. september 1986. </P>  \r\n\r\n<P>Flertallet ønsker på denne baggrund at afvente resultatet af </P>  \r\n\r\n<P>undersøgelsen med det sigte at afskaffe karensdagen 1. januar </P>  \r\n\r\n<P>1987. </P>  \r\n\r\n<P>Reguleringsmekanisme for energiafgifterne </P>  \r\n\r\n<P>Der er enighed om at regulere energiafgifterne, når de aktuelle </P>  \r\n\r\n<P>råvarepriser ændres. Regulering vil første gang kunne finde sted </P>  \r\n\r\n<P>15. maj 1986 efter nedenstående retningslinier. </P>  \r\n\r\n<P>Regulering finder sted halvårligt, hvis prisen på benzin (98 oktan) </P>  \r\n\r\n<P>beregnet pr. 1. oktober og pr. 1. april som et gennemsnit af de af </P>  \r\n\r\n<P>Danmarks Statistik offentliggjorte priser for de forudgående 2 </P>  \r\n\r\n<P>måneder afviger 10 pct. fra en notering, der er beregnet på </P>  \r\n\r\n<P>grundlag af en råoliepris på 17,5 dollar pr. tønde og en </P>  \r\n\r\n<P>dollarkurs på 8,50 kr. </P>  \r\n\r\n<P>På tilsvarende måde reguleres afgifterne på andre energiprodukter. </P>  \r\n\r\n<P>Blyfri benzin: </P>  \r\n\r\n<P>25 øre i afgiftsdifferentiering, men forbrugsudviklingen følges. </P>  \r\n\r\n<P>Elopvarmning: </P>  \r\n\r\n<P>Midlertid ordning. Afgift på 29,5 øre for forbrug under 4.000 kWh. </P>  \r\n\r\n<P>Forbrug over 4.000 kWh afgiftsbelægges med 26 øre. Ordningen tages </P>  \r\n\r\n<P>op til overvejelse i løbet af efteråret 1986. </P>  \r\n\r\n<P>Regulering af energiafgifter: </P>  \r\n\r\n<P>Afgifterne reguleres ved prisændringer over 10 pct. </P>  \r\n\r\n<P>Sikkerhedsudstyr: </P>  \r\n\r\n<P>Inden for en ramme af 200 mill. kr. stilles lovforslag om lempelse </P>  \r\n\r\n<P>af registreringsafgiften for sikkerhedsudstyr, specielt </P>  \r\n\r\n<P>blokeringsfri bremser. </P>  \r\n\r\n<P>Luksusvarer: </P>  \r\n\r\n<P>Glødelamper + 38 mill. kr. (afgiftsforhøjelse pr. pære ca. 50 øre). </P>  \r\n\r\n<P>Giftskatter: </P>  \r\n\r\n<P>Vin + 95 mill. kr. (afgiftsforhøjelse pr. liter ca. 2 kr. i alt, </P>  \r\n\r\n<P>inkl. lovforslag). </P>  \r\n\r\n<P>Cigaretter + 70 mill. kr. (afgiftsforhøjelse i alt pr. cigaret ca. 10 </P>  \r\n\r\n<P>øre pr. stk.). </P>  \r\n\r\n<P>Børsstempelafgift </P>  \r\n\r\n<P>Der afgives betænkning over lovforslaget. </P>  \r\n\r\n<P>Benzinafgifts-loven: </P>  \r\n\r\n<P>Flertallet er enig om at følge udviklingen med henblik på, om salget </P>  \r\n\r\n<P>af blyfri benzin er tilfredsstillende, jfr. bemærkningerne i </P>  \r\n\r\n<P>småtryk nr. 49. </P>  \r\n\r\n<P>Sikkerhedsudstyr: </P>  \r\n\r\n<P>Skatteministeren fremlægger efter samråd med justitsministeren et </P>  \r\n\r\n<P>lovforslag med henblik på at fritage sikkerhedsudstyr, bl.a. </P>  \r\n\r\n<P>blokeringsfri bremser, for registreringsafgift inden for en ramme </P>  \r\n\r\n<P>af 200 mill. kr. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198514K00214"
        },
        {
            "displayName": "Entydig dokumentidentifikation",
            "displayValue": "CL005949"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "214"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}