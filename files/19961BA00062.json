{
    "id": 106514,
    "title": "1996 BSF 62   FORSLAG TIL FOLKETINGSBESLUTNING OM AFSKAFFELSE AF BØRNEFAMILIEYDELSEN FOR   VELSTILLEDE FAMILIER ",
    "documentTypeId": "480",
    "isSagsforlobPeriodValid": false,
    "shortName": "1996/1 BSF 62",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 62 </P>  \r\n\r\n<P></P>  \r\n\r\n<P>Forslag til folketingsbeslutning om afskaffelse af børnefamilieydelsen for  \r\n\r\n velstillede familier </P>  \r\n\r\n<P></P>  \r\n\r\n<P>Fremsat af Kristian Thulesen Dahl (DF) Ole Donner (DF) Pia Kjærsgaard (DF)  \r\n\r\n Poul Nødgaard (DF) </P>  \r\n\r\n<P></P>  \r\n\r\n<P>den 15. november 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte lovforslag om  \r\n\r\n afskaffelse af børnefamilieydelsen for velstillede familier med en samlet  \r\n\r\n personlig husstandsindkomst på over 500.000 kr. årligt, eventuelt udformet  \r\n\r\n som en ordning, hvor børnefamilieydelsens størrelse gradvist nedsættes i  \r\n\r\n forhold til størrelsen af familiernes personlige husstandsindkomst. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>For børn under 18 år udbetales en skattefri børnefamilieydelse.  \r\n\r\n Børnefamilieydelsen er uafhængig af familiens indkomstforhold. Ydelsen er  \r\n\r\n gradueret efter barnets alder. Babyydelsen tilfalder 0-2-årige og udgør for  \r\n\r\n 1996 10.200 kr. årligt. Småbørnsydelsen tilfalder 3-6-årige og udgør for 1996  \r\n\r\n 9.100 kr. årligt. Børnefamilieydelsen tilfalder 7-17-årige og udgør for 1996  \r\n\r\n 7.100 kr. årligt. Ydelsen udbetales af Told- og Skattestyrelsen med en  \r\n\r\n fjerdedel i hvert kvartal. </P>  \r\n\r\n<P>Børnefamilieydelsen blev indført som et led i skattereformaftalen fra 1985  \r\n\r\n med henblik på at forbedre børnefamiliernes vilkår. Efter loven om en  \r\n\r\n børnefamilieydelse, som fik virkning fra 1. juli 1987, blev der udbetalt  \r\n\r\n samme ydelse for alle børn under 18 år. Med virkning fra 1. april 1990 blev  \r\n\r\n som en forbedring for særligt udsatte familier indført en forhøjelse af  \r\n\r\n ydelsen til småbørnsfamilier, dvs. familier med børn i alderen 0-3 år.  \r\n\r\n Småbørnsydelsen blev pr. 1. juli 1991 udvidet til 0-6-årige. Som led i  \r\n\r\n finanslovaftalen for 1995 blev ydelsen for de 0-2-årige forhøjet med virkning  \r\n\r\n fra 1. januar 1995. </P>  \r\n\r\n<P>Udbetalingen af ydelser efter loven om en børnefamilieydelse skønnes til  \r\n\r\n ca. 8.950 mio. kr. i 1996 og 9.425 mio. kr. i 1997. </P>  \r\n\r\n<P>Som bilag til forslaget er optrykt en oversigt over børnefamilieydelsen i  \r\n\r\n perioden 1989-1997, for så vidt angår ydelsernes størrelse, antallet af  \r\n\r\n ydelser og ressourceforbruget (angivet i 1997 PL-niveau). </P>  \r\n\r\n<P>Dansk Folkeparti foreslår en afskaffelse af børnefamilieydelsen for  \r\n\r\n velstillede familier med en samlet personlig husstandsindkomst på over  \r\n\r\n 500.000 kr. årligt. Dansk Folkeparti er imidlertid indstillet på at drøfte  \r\n\r\n den nærmere udformning, herunder eventuelt en ordning, hvorefter  \r\n\r\n børnefamilieydelsens størrelse gradvist nedsættes i forhold til familiernes  \r\n\r\n personlige husstandsindkomst med henblik på at modvirke eventuelle  \r\n\r\n utilsigtede virkninger af en fast øvre grænse f.eks. i form af negativ  \r\n\r\n indvirkning på incitamentet til at forøge den personlige indkomst. </P>  \r\n\r\n<P>For Dansk Folkeparti er det vigtigt, at de offentlige ydelser til folk i  \r\n\r\n den arbejdsdygtige alder målrettes til dem, som har størst behov. Princippet  \r\n\r\n om, at stort set <I>alle</I> skal betale høj skat, for at <I>alle</I> kan få  \r\n\r\n ydelser retur, er ødelæggende for et velfungerende samfund. Det er derfor  \r\n\r\n nødvendigt at omlægge flere af de offentlige ydelser. </P>  \r\n\r\n<P>Dansk Folkepartis forslag skønnes at give en besparelse i udbetalte  \r\n\r\n ydelser på ca. 1,2 mia. kr. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Kristian Thulesen Dahl</B> (DF): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om afskaffelse af børnefamilieydelsen  \r\n\r\n for velstillede familier.</I>  </P>  \r\n\r\n<P>(Beslutningsforslag nr. B 62). </P>  \r\n\r\n<P>Jeg henviser i øvrigt til de bemærkninger, der ledsager  \r\n\r\n beslutningsforslaget, og anbefaler det til Tingets velvillige behandling.  \r\n\r\n</P>  \r\n\r\n<P> <B>Bilag</B>  </P>  \r\n\r\n<P> <I>Oversigt over børnefamilieydelsen i perioden 1989-1997, for så vidt  \r\n\r\n angår ydelsens størrelse, antallet af ydelser og ressourceforbruget</I>  </P>  \r\n\r\n<pre><font color=gray> \r\n\r\n ---------------------------------------------------------------------  \r\n\r\n                  1989  1990  1991  1992  1993  1994  1995  1996  1997  \r\n\r\n ---------------------------------------------------------------------  \r\n\r\n  III.  \r\n\r\n Produktion  \r\n\r\n 1. Ydelsens  \r\n\r\n størrelse, kr.  \r\n\r\n (helårligt)  \r\n\r\n Børnefamilie-  \r\n\r\n ydelse         5.500 5.600 5.700 5.800 5.900 6.400 6.600 7.100  7.400  \r\n\r\n Småbørnsydelse    -  6.350 7.150 7.700 7.850 8.300 8.600 9.100  9.500  \r\n\r\n Babyydelse        -     -     -     -    -      - 9.600 10.200 10.500  \r\n\r\n 2. Antal  \r\n\r\n tilskud (1.000)  \r\n\r\n Børnefamilie-  \r\n\r\n ydelse         1.099   851   669   654   639   632  619    635    635  \r\n\r\n Småbørnsydelse   -     238   414   429   441   453  258    255    265  \r\n\r\n Babyydelse       -      -     -     -     -     -   207    210    210  \r\n\r\n  IV. Ressource-  \r\n\r\n forbrug  \r\n\r\n 1. Statens  \r\n\r\n    udgifter  \r\n\r\n    i PL.  \r\n\r\n    1997 i  \r\n\r\n    mill.  \r\n\r\n    kr.         7.200 7.263 7.574 8.026 7.596 8.093 8.601 9.156  9.425  \r\n\r\n  IV. Bemærk-  \r\n\r\n      ninger  \r\n\r\n ---------------------------------------------------------------------  \r\n\r\n</font></pre>\r\n\r\n<P>Der er anvendt antal børn, der modtager ydelsen i 4. kvartal det  \r\n\r\n pågældende år frem til og med 1995. For 1996 og 1997 er antallet et  \r\n\r\n gennemsnit skønnet på baggrund af befolkningsprognosen. Småbørnsydelsen  \r\n\r\n omfatter fra og med andet kvartal 1990 og til og med første halvår 1991 de  \r\n\r\n 0-3-årige. Fra andet halvår 1991 til 1995 omfatter småbørnsydelsen de  \r\n\r\n 0-6-årige. Derefter de 3-6-årige. Babyydelsen omfatter fra 1995 de 0-2-årige.  \r\n\r\n</P>  \r\n\r\n<P>Kilde: Forslag til finanslov for finansåret 1997, anmærkninger til §  \r\n\r\n 38.12. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "15/11/1996"
        },
        {
            "displayName": "Accession",
            "displayValue": "19961BA00062"
        },
        {
            "displayName": "Entydig dokumentidentifikation",
            "displayValue": "CL007279"
        },
        {
            "displayName": "Dato for førstegangsindlæggelse",
            "displayValue": "15/11/1996"
        },
        {
            "displayName": "Dato for indlæggelse",
            "displayValue": "15/11/1996"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "62"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}