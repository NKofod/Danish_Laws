{
    "id": 36849,
    "title": "Vurdering fast ejendom - grundværdi - kolonihaver - servitut (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18222 af 15/03/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Grundværdien for et areal benyttet til kolonihaver - men ifølge  \r\n\r\n kommuneplanen udlagt til sommerhusområde - blev af Landsskatteretten nedsat  \r\n\r\n under henvisning til, at der på arealet var tinglyst en servitut om  \r\n\r\n anvendelse til kolonihaver. Kommunen var påtaleberettiget, hvorfor  \r\n\r\n servitutten måtte anses som en byrde af offentligretlig karakter, der skulle  \r\n\r\n tages hensyn til ved ansættelsen af grundværdien. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vurdering fast ejendom - grundværdi -  \r\n\r\n kolonihaver - servitut (* 1) </H1>  \r\n\r\n<P></P>  \r\n\r\n<P>En fritidshaveforening klagede over den af skyldrådet foretagne ansættelse  \r\n\r\n ved 18. almindelige vurdering pr. 1. januar 1986 af grundværdien for et  \r\n\r\n kolonihaveområde. </P>  \r\n\r\n<P>Ejendommen omfattede et areal på 48.871 m2 og var ifølge kommuneplanen  \r\n\r\n beliggende i et område udlagt til sommerhusbebyggelse. </P>  \r\n\r\n<P>Skyldrådet havde på grundlag heraf ansat grundværdien ud fra en pris på  \r\n\r\n 100 kr. pr. m2. </P>  \r\n\r\n<P>Til støtte for påstanden anførte klageren bl.a., at ejendommen tilhørte en  \r\n\r\n andelsforening og blev benyttet til fritidshaveformål, samt at ejendommen var  \r\n\r\n opdelt i havelodder, der blev udlejet til foreningens medlemmer. </P>  \r\n\r\n<P>Klageren gjorde endvidere gældende, at foreningen i 1982 lod tinglyse en  \r\n\r\n servitut på ejendommen, hvorefter arealet skulle udnyttes i overensstemmelse  \r\n\r\n med foreningens formål og vedtægter samt planer godkendt af kommunen. </P>  \r\n\r\n<P>Klageren fandt derfor, at ejendommen ikke kunne vurderes på linie med  \r\n\r\n sommerhusgrunde i området, og henviste i øvrigt til, at andre grundarealer,  \r\n\r\n som også tilhørte foreningen på Sjælland, var ansat til mellem 10 kr. og 65  \r\n\r\n kr. pr. m2. </P>  \r\n\r\n<P>Landsskatteretten bemærkede, at grundværdien i medfør af vurderingslovens  \r\n\r\n § 13, stk. 1, udgør grundens handelsværdi i ubebygget stand under hensyn til  \r\n\r\n beskaffenhed og beliggenhed og til en i økonomisk henseende god anvendelse.  \r\n\r\n Endvidere bemærkede retten, at der ved ansættelsen af grundværdien i medfør  \r\n\r\n af vurderingslovens § 13, stk. 2, skal tages hensyn til de til grunden  \r\n\r\n knyttede rettigheder og byrder af offentligretlig karakter. </P>  \r\n\r\n<P>Da kommunen var påtaleberettiget med hensyn til overholdelsen af den på  \r\n\r\n ejendommen i 1982 tinglyste servitut, fandt Landsskatteretten, at denne måtte  \r\n\r\n anses for en byrde af offentligretlig karakter, der skulle tages i  \r\n\r\n betragtning ved ansættelsen af grundværdien. </P>  \r\n\r\n<P>Landsskatteretten fandt herefter, at grundværdien passende kunne ansættes  \r\n\r\n ud fra en pris på 80 kr. pr. m2. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Afgørelsen er offentliggjort i Skat 1989, nr. 5, side 407. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19891822225"
        },
        {
            "displayName": "Entydig dokumentidentifikation",
            "displayValue": "CA004784"
        },
        {
            "displayName": "Dato for indlæggelse",
            "displayValue": "26/07/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18222"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "15/03/1989"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 670-8409-2354"
        },
        {
            "displayName": "Stikord",
            "displayValue": "GRUNDVÆRDI, KOLONIHAVER, SERVITUT"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}