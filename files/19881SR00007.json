{
    "id": 105528,
    "title": "1988 BR 7   BERETNING OVER MILJØMINISTERENS REDEGØRELSE TIL FOLKETINGET OM   FORSØGSUDSÆTNING AF GENSPLEJSEDE SUKKERROER EFTER LOV OM MILJØ OG   GENTEKNOLOGI    NR 7 1988-89, 1. SAMLING ",
    "documentTypeId": "370",
    "isSagsforlobPeriodValid": false,
    "shortName": "1988/1 BR 7",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BR 7 </P>  \r\n\r\n<P></P>  \r\n\r\n<P>Beretning over miljøministerens redegørelse til Folketinget om  \r\n\r\n forsøgsudsætning af gensplejsede sukkerroer efter lov om miljø og  \r\n\r\n genteknologi <BR>  \r\n\r\n Nr 7 1988-89, 1. samling </P>  \r\n\r\n<P></P>  \r\n\r\n<P>Afgivet af Miljø- og Planlægningsudvalget </P>  \r\n\r\n<P></P>  \r\n\r\n<P>Afgivet: 19890630 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har efter debatten i folketingssalen den 24. maj 1989 </P>  \r\n\r\n<P>behandlet redegørelsen i nogle møder og har herunder stillet en </P>  \r\n\r\n<P>række spørgsmål til miljøministeren, som denne har besvaret </P>  \r\n\r\n<P>skriftligt og i samråd. </P>  \r\n\r\n<P>Udvalget har drøftet såvel den konkrete ansøgning fra De Danske  \r\n\r\n Sukkerfabrikker (nu Danisco A/S) som de generelle principper og aspekter ved  \r\n\r\n ansøgningen. </P>  \r\n\r\n<P>Sukkerfabrikkernes ansøgning vedrører tilladelse til udsætning i 1990 af  \r\n\r\n to typer gensplejsede sukkerroer på et forsøgsareal ved Holeby på Lolland  \r\n\r\n efter lov om miljø og genteknologi. Den ene type forventes resistent mod  \r\n\r\n ukrudtsmidlet glyphosat (Roundup), den anden type forventes resistent mod  \r\n\r\n virussygdommen Rhizomania. </P>  \r\n\r\n<P>Inden frilandsforsøgene i 1990 har De Danske Sukkerfabrikker planlagt en  \r\n\r\n række forsøg i 1989 under fysisk indeslutning i drivhus, laboratorium og  \r\n\r\n vækstkamre. </P>  \r\n\r\n<P>Formålet med disse dyrkningsforsøg er at undersøge, om gensplejsningen  \r\n\r\n skulle have ændret sukkerroen på en sådan måde, at forudsætningerne for  \r\n\r\n sikkerhedsvurderingen ikke længere holder. </P>  \r\n\r\n<P>Der vil endvidere i 1989 ske en undersøgelse af de specielle telte, hvor  \r\n\r\n de gensplejsede sukkerroer under blomstringen skal indesluttes. Formålet med  \r\n\r\n disse undersøgelser er at sikre, at teltene er så tætte, at der ikke kan ske  \r\n\r\n udslip af pollen. </P>  \r\n\r\n<P>Miljøministeren har over for udvalget oplyst, at vurderingen af  \r\n\r\n drivhusforsøgene foretages af Levnedsmiddelstyrelsen og Skov- og  \r\n\r\n Naturstyrelsen, som er ansvarlige for udformningen af  \r\n\r\n undersøgelsesprogrammet. </P>  \r\n\r\n<P>Miljøministeren har tilkendegivet, at hun vil orientere udvalget, så snart  \r\n\r\n vurderingen af resultaterne og forløbet af de i 1989 gennemførte forsøg  \r\n\r\n foreligger, antagelig inden udgangen af 1989. </P>  \r\n\r\n<P>1990-forsøgene skal give mulighed for sammenligning af gensplejsede og  \r\n\r\n oprindelige sukkerroers egenskaber under så naturlige vækstbetingelser som  \r\n\r\n muligt. Forsøgsplanterne vil ved udsætningen være indesluttet, idet de enten  \r\n\r\n vil blive forhindret i at sætte blomster og frø eller vil blive omsluttet af  \r\n\r\n specielle telte, således at blomsternes pollen ikke kan slippe ud og spredes.  \r\n\r\n</P>  \r\n\r\n<P>I 1991 eller senere forventes det at De Danske Sukkerfabrikker ønsker at  \r\n\r\n gå et trin videre med en afprøvning på et større areal eventuelt på flere  \r\n\r\n lokaliteter. En sådan videre afprøvning vil kræve fornyet tilladelse. Inden  \r\n\r\n de gensplejsede planter dernæst kan markedsføres til landbrugsmæssig brug,  \r\n\r\n vil De Danske Sukkerfabrikker lade planterne indgå i deres almindelige  \r\n\r\n forædlingsprogram. </P>  \r\n\r\n<P>Forsøgsarealet omfatter 5.000 m2, heraf forventes ca. 1.000 m2 anvendt til  \r\n\r\n udsætning af de gensplejsede sukkerroer i 1990. </P>  \r\n\r\n<P>Der er forberedt en række nærmere angivne sikkerhedsforanstaltninger i  \r\n\r\n forbindelse med forsøgsudsætningen. </P>  \r\n\r\n<P>Forsøgsforløbet vil således følge OECD's anbefalinger om trinvis  \r\n\r\n udsætningsprocedure, hvor planternes udvikling overvåges nøje, og hvor der  \r\n\r\n for hvert af trinene indsamles viden om den gensplejsede organisme, og der  \r\n\r\n vurderes herudfra, om det er miljømæssigt forsvarligt at gå videre til næste  \r\n\r\n trin. </P>  \r\n\r\n<P>Det er karakteristisk for den ikkegensplejsede sukkerroes forekomst i den  \r\n\r\n danske natur, at selv om den spredes bort fra marker, hvor den dyrkes, er den  \r\n\r\n ikke varigt i stand til at etablere sig i naturen. De egenskaber, der ønskes  \r\n\r\n indsat i sukkerroen, vurderes ikke at give de gensplejsede sukkerroer  \r\n\r\n sundhedsmæssigt betænkelige egenskaber eller øget etableringsevne. </P>  \r\n\r\n<P>Miljøministeren har over for udvalget tilkendegivet, at der i relation til  \r\n\r\n indbygget resistens mod herbicider kan være en række mere vidtrækkende  \r\n\r\n konsekvenser, der må vurderes fra sag til sag. </P>  \r\n\r\n<P>En tilladelse til De Danske Sukkerfabrikker til forsøgsudsætning af  \r\n\r\n gensplejsede sukkerroer er derfor ikke præcedensskabende for nogen form for  \r\n\r\n kommende ansøgninger om udsætning efter lov om miljø og genteknologi. </P>  \r\n\r\n<P>Miljøministeren har med henblik på den foreliggende sag redegjort for  \r\n\r\n Roundups påvirkning af miljøet, herunder bl.a. om nedbrydningen af Roundup,  \r\n\r\n Roundups påvirkning af jordens organismer, forekomsten af Roundup i  \r\n\r\n fødemidler og foderstoffer og muligheden for resistens i ukrudtsplanter ved  \r\n\r\n øget brug af herbicider. Den samlede vurdering er, at Roundup ikke giver  \r\n\r\n anledning til betænkeligheder ved foreskreven brug. </P>  \r\n\r\n<P>Tilladelsen ønskes givet under forudsætning af, at de nærmere angivne  \r\n\r\n undersøgelser, der gennemføres i 1989, viser tilfredsstillende resultater.  \r\n\r\n</P>  \r\n\r\n<P>Miljøministeren har over for udvalget oplyst, at videnopbygningen  \r\n\r\n vedrørende henholdsvis planters og mikroorganismers økologi foregår på en  \r\n\r\n række institutioner og i et samarbejde mellem disse. Med oprettelsen af DMU  \r\n\r\n er der i Miljøministeriet sket en organisatorisk styrkelse af den økologiske  \r\n\r\n forskning. I forbindelse hermed vil også det nationale og det internationale  \r\n\r\n forskningssamarbejde øges. </P>  \r\n\r\n<P>Miljøministeren har tilkendegivet over for udvalget, at der i den kommende  \r\n\r\n tid vil blive gennemført en kortlægning af den økologiske forskning med  \r\n\r\n henblik på at sikre tilvejebringelsen af yderligere relevant forskning på  \r\n\r\n dette område. Kortlægningen vil blive koordineret med den vurdering af den  \r\n\r\n økologiske forskning, der foregår i Teknologinævnets regi, jf.  \r\n\r\n miljøministerens besvarelse af spørgsmål nr. 6. Miljøministeren har i  \r\n\r\n forbindelse hermed tilkendegivet over for udvalget, at hun inden udgangen af  \r\n\r\n 1989 vil orientere udvalget om resultatet af denne kortlægning. I sammenhæng  \r\n\r\n hermed og i lyset af høringssvarene fra Det Genteknologiske Råd og  \r\n\r\n Naturfredningsrådet vil det blive vurderet, om der er behov for at etablere  \r\n\r\n et &#187;samarbejdscenter&#171; under det bioteknologiske forskningsprogram.  \r\n\r\n</P>  \r\n\r\n<P>På baggrund af de i udvalget førte drøftelser og de af ministeren afgivne  \r\n\r\n svar og tilkendegivelser tilslutter et <I>flertal</I> (Socialdemokratiets,  \r\n\r\n Det Konservative Folkepartis, Socialistisk Folkepartis, Venstres, Det  \r\n\r\n Radikale Venstres, Centrum-Demokraternes og Kristeligt Folkepartis medlemmer  \r\n\r\n af udvalget) sig, at miljøministeren giver tilladelse til den af De Danske  \r\n\r\n Sukkerfabrikker ansøgte forsøgsudsætning på en række nærmere angivne vilkår  \r\n\r\n og på betingelse af, at en række undersøgelser, som De Danske Sukkerfabrikker  \r\n\r\n har planlagt i 1989, og som udvalget vil blive orienteret om, ikke afgørende  \r\n\r\n ændrer ved forudsætningerne for de miljø- og sundhedsmæssige vurderinger i  \r\n\r\n sagen. </P>  \r\n\r\n<P>Socialdemokratiets og Socialistisk Folkepartis medlemmer af udvalget  \r\n\r\n ønsker herudover at bemærke følgende: </P>  \r\n\r\n<P>Socialdemokratiet og Socialistisk Folkeparti er betænkelige ved den  \r\n\r\n udvikling, som en gensplejset plante, der er gjort resistent over for et  \r\n\r\n sprøjtemiddel, tegner. Miljøministeren har over for udvalget oplyst, at  \r\n\r\n Roundup hører til de mindre betænkelige sprøjtemidler. Socialdemokratiet og  \r\n\r\n Socialistisk Folkeparti ønsker i denne forbindelse at fremhæve, at ingen  \r\n\r\n sprøjtemidler er ubetænkelige set ud fra en tankegang om en bæredygtig  \r\n\r\n udvikling. Derfor er det en syg udvikling at tilpasse planter til  \r\n\r\n sprøjtemidler. I stedet burde kræfterne - herunder den nyeste viden inden for  \r\n\r\n bioteknologien - anvendes til at udvikle landbruget, så det kan klare sig med  \r\n\r\n mindsket brug af sprøjtemidler. </P>  \r\n\r\n<P>Såvel en virkeliggørelse af disse muligheder som et ordentligt grundlag  \r\n\r\n for vurdering af farerne ved udsætning af gensplejsede planter kræver et  \r\n\r\n forøget videngrundlag. I de sidste årtier er den biologiske forskning i  \r\n\r\n stigende grad rettet ind mod studiet af den enkelte celles og det enkelte  \r\n\r\n gens funktioner, mens studier af den samlede organismes og i endnu højere  \r\n\r\n grad det samlede økosystems funktioner har spillet en uforsvarlig lille  \r\n\r\n rolle. Derfor lagde et meget bredt flertal i Folketinget vægt på, at der i  \r\n\r\n forbindelse med det bioteknologiske udviklingsprogram blev afsat penge til  \r\n\r\n økologisk forskning. Desværre svigtede undervisnings- og forskningsministeren  \r\n\r\n dette pålæg fra Folketinget, og der blev ikke oprettet et center for  \r\n\r\n økologisk forskning. </P>  \r\n\r\n<P>Socialdemokratiet og Socialistisk Folkeparti har noteret sig, at  \r\n\r\n miljøministeren har lovet at tilvejebringe en kortlægning af den eksisterende  \r\n\r\n økologiske forskning i Danmark og i lyset heraf vurdere, om der er behov for  \r\n\r\n at etablere et center for økologisk forskning. I tillid til, at denne  \r\n\r\n kortlægning vil føre til en styrkelse af den økologiske forskning, kan  \r\n\r\n Socialdemokratiet og Socialistisk Folkeparti tilslutte sig flertallets  \r\n\r\n indstilling. Socialdemokratiet og Socialistisk Folkeparti ønsker dog at  \r\n\r\n påpege, at den styrkelse af miljøforskningen i Miljøministeriets regi, der  \r\n\r\n allerede har fundet sted, ikke alene vil imødekomme behovet. Danmarks  \r\n\r\n Miljøundersøgelser har for mange opgaver til, at de alene kan varetage den  \r\n\r\n økologiske forskning, ligesom det er nødvendigt, at forskningen knyttes til  \r\n\r\n kandidatuddannelserne. Et center for økologisk forskning må derfor  \r\n\r\n nødvendigvis etableres i et samarbejde mellem bl.a. Danmarks  \r\n\r\n Miljøundersøgelser og de relevante universitetsinstitutter. Hvis den  \r\n\r\n nødvendige ekspertise ikke skønnes at være til stede her i landet, må der  \r\n\r\n sikres den nødvendige ekspertise fra udlandet. Socialdemokratiet og  \r\n\r\n Socialistisk Folkeparti forventer, at kortlægningen af den økologiske  \r\n\r\n forskning vil omfatte såvel den grundlæggende økologiske forskning som mere  \r\n\r\n pragmatisk videnopbygning i forskellige ministeriers regi. </P>  \r\n\r\n<P>Socialdemokratiet og Socialistisk Folkeparti har noteret sig ministerens  \r\n\r\n tanker om oprettelse af et miljøetisk råd og om en international  \r\n\r\n naturrettighedserklæring og uddybningen heraf i ministerens svar på spørgsmål  \r\n\r\n nr. 8 og 9. Socialdemokratiet og Socialistisk Folkeparti opfordrer ministeren  \r\n\r\n til at arbejde videre med disse tanker. Det er væsentligt, at debatten  \r\n\r\n udvides fra kun at omfatte det snævert sikkerhedsmæssige til at omhandle et  \r\n\r\n bredere syn på, hvad mennesket gør ved naturen, og på, hvordan vi kan fremme  \r\n\r\n en bæredygtig udvikling. </P>  \r\n\r\n<P>Socialdemokratiet og Socialistisk Folkeparti finder derfor, at ministeren  \r\n\r\n snarest bør udarbejde forslag til ændring af betingelserne for tilladelse til  \r\n\r\n udsætning af gensplejsede organismer, således at overordnede synspunkter af  \r\n\r\n den ovenfor angivne art indarbejdes i loven. </P>  \r\n\r\n<P>Et <I>mindretal</I> (Fremskridtspartiets medlem af udvalget) er tilfreds  \r\n\r\n med, at man endelig langt om længe har givet tilladelse til De Danske  \r\n\r\n Sukkerfabrikkers frilandsforsøg. </P>  \r\n\r\n<P>Fremskridtspartiet håber, at eventuelle nye ansøgninger må blive behandlet  \r\n\r\n noget hurtigere, end det har været tilfældet med den første, af hensyn til  \r\n\r\n erhvervslivets muligheder for planlægning. </P>  \r\n\r\n<P>Fremskridtspartiet ser gerne, at man fremover får indrettet den danske  \r\n\r\n lovgivning vedrørende genteknologi således, at den er i overensstemmelse med  \r\n\r\n EF-Kommissionens forslag, idet Fremskridtspartiet ud fra et erhvervsmæssigt  \r\n\r\n synspunkt finder det meget uheldigt, at Danmark fortsætter med verdens  \r\n\r\n skrappeste lov om genteknologi, samtidig med at vi i 1992 indtræder i det  \r\n\r\n indre marked. De danske regler vil virke konkurrenceforvridende i forhold til  \r\n\r\n de øvrige EF-lande og vil på ingen måde kunne værne Danmark mod et eventuelt  \r\n\r\n genudslip, fordi danske firmaer reelt kan foretage frilandsforsøg i de øvrige  \r\n\r\n EF-lande. </P>  \r\n\r\n<P>Fremskridtspartiet kan tiltræde, at miljøministeren giver tilladelse til  \r\n\r\n De Danske Sukkerfabrikkers ansøgning om forsøgsudsætning. Fremskridtspartiet  \r\n\r\n skal dog ikke undlade at gøre opmærksom på, at såfremt alle øvrige  \r\n\r\n virksomheder på linje med virksomheden bag Roundup genteknologisk fremelsker  \r\n\r\n planter, der er immune over for forskellige gifte, kan der være en lille  \r\n\r\n risiko for en eventuel spredning af pollen til nært beslægtede  \r\n\r\n ukrudtsplanter, ligesom de forskellige giftes indvirken på fødekæder bør  \r\n\r\n undersøges ved virksomhedernes foranstaltning. </P>  \r\n\r\n<P>P. u. v. </P>  \r\n\r\n<P>Ahlmann-Ohlsen </P>  \r\n\r\n<P>formand </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/08/1989"
        },
        {
            "displayName": "Accession",
            "displayValue": "19881SR00007"
        },
        {
            "displayName": "Entydig dokumentidentifikation",
            "displayValue": "CL003904"
        },
        {
            "displayName": "Dato for førstegangsindlæggelse",
            "displayValue": "07/08/1989"
        },
        {
            "displayName": "Dato for indlæggelse",
            "displayValue": "07/08/1989"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "7"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}