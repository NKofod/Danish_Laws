{
    "id": 74064,
    "title": "Generelle bestemmelser for bevillinger fra forskningsrådene ",
    "documentTypeId": "590",
    "isSagsforlobPeriodValid": false,
    "shortName": "BST nr 22086 af 01/08/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Generelle bestemmelser for bevillinger fra  \r\n\r\n forskningsrådene </H1>  \r\n\r\n<P></P>  \r\n\r\n<BR>  \r\n\r\n<P> <B>Indhold </B></P>  \r\n\r\n<P>Ændringer i forhold til udgaverne af </P>  \r\n\r\n<PRE>  \r\n\r\n februar 1983 og februar 1984 ........................... 4  \r\n\r\n Bevillingens formål og budget .......................... 5  \r\n\r\n Udbetaling og anbringelse af udbetalte beløb ........... 5  \r\n\r\n Renter ................................................. 7  \r\n\r\n Bortfald af bevillingen ................................ 7  \r\n\r\n Aflønning .............................................. 7  \r\n\r\n Andet lønnet arbejde ................................... 9  \r\n\r\n Indkøb ................................................. 9  \r\n\r\n Apparatur ............................................. 10  \r\n\r\n Specielt vedrørende apparatur, som ejes af FRIT ....... 11  \r\n\r\n Beretning ............................................. 11  \r\n\r\n Publikationer ......................................... 11  \r\n\r\n Regnskab .............................................. 12  \r\n\r\n Regnskab for rejser ................................... 14  \r\n\r\n</PRE>  \r\n\r\n<P> <B>Ændringer i forhold til udgaven af februar 1983</B>  </P>  \r\n\r\n<P>Denne udgave af &#187;Generelle bestemmelser for bevillinger fra  \r\n\r\n forskningsrådene&#171; indeholder i forhold til udgaven af februar 1983  \r\n\r\n enkelte sproglige ændringer, som forhåbentlig gør teksten lettere læselig.  \r\n\r\n Substantielle ændringer findes i følgende afsnit: </P>  \r\n\r\n<P> <B>Aflønning</B>  </P>  \r\n\r\n<P>- Det anføres udtrykkeligt, at ferie skal afholdes i overensstemmelse med  \r\n\r\n ferieloven. En bevillingshaver kan altså ikke &#187;strække&#171; sin  \r\n\r\n bevilling ved i strid med ferieloven at skubbe sin ferie til efter  \r\n\r\n bevillingsperiodens udløb. </P>  \r\n\r\n<P>- Det bemærkes, at hvis en bevillingshaver ønsker at ansætte en anden  \r\n\r\n person end oplyst i ansøgningen, skal dette forelægges for forskningsrådet.  \r\n\r\n</P>  \r\n\r\n<P> <B>Regnskab</B>  </P>  \r\n\r\n<P>- Der kræves fremover ikke delregnskab for hver 12 måneders periode. Rådet  \r\n\r\n forbeholder sig dog at kræve delregnskab indsendt. </P>  \r\n\r\n<P>- Det anføres udtrykkeligt, at indeholdelse af <B>ATP</B> påhviler  \r\n\r\n bevillingshaveren. </P>  \r\n\r\n<P>- Der er indføjet et særligt afsnit vedrørende bevillinger, som  \r\n\r\n administreres af Københavns Universitet. </P>  \r\n\r\n<P> <B>Ændringer i forhold til udgaven af februar 1984</B>  </P>  \r\n\r\n<P> <B>Aflønning</B>  </P>  \r\n\r\n<P>- Der gives oplysning om protokollat af 4. februar 1985 mellem <B>HK</B>  \r\n\r\n og undervisningsministeriet om kontor- og laboratoriefunktionærer. </P>  \r\n\r\n<P> <B>Generelle bestemmelser for bevillinger fra forskningsrådene</B>  </P>  \r\n\r\n<P>For bevillinger givet af et af statens forskningsråd gælder nedenstående  \r\n\r\n bestemmelser. </P>  \r\n\r\n<P>Eventuelle spørgsmål i forbindelse med administration af bevillinger kan  \r\n\r\n rettes til forskningssekretariatet. </P>  \r\n\r\n<P> <B>Bevillingens formål og budget</B>  </P>  \r\n\r\n<P>Ændring af bevillingens formål eller af dens budget, i form af  \r\n\r\n overskridelser af godkendte budgetposter eller oprettelse af nye, kræver  \r\n\r\n rådets forudgående godkendelse. Afvigelser på indtil 10% på godkendte  \r\n\r\n budgetposter - men inden for bevillingens totalbeløb - behøver dog ikke at  \r\n\r\n forelægges, medmindre der er tale om beløb til lønudgifter eller  \r\n\r\n apparaturindkøb. </P>  \r\n\r\n<P> <B>Udbetaling og anbringelse af udbetalte beløb</B>  </P>  \r\n\r\n<P>Udbetaling sker efter bevillingshaverens <I>skriftlige</I> anmodning med  \r\n\r\n henvisning til bevillingens journalnummer således: </P>  \r\n\r\n<P>Hvis bevillingshaveren er tilknyttet en statsinstitution, udbetales hele  \r\n\r\n bevillingen normalt på een gang til institutionen, som i henhold til  \r\n\r\n undervisningsministeriets cirkulære af 23. januar 1980 opretter en  \r\n\r\n versurkonto (mellemregningskonto) for hver bevilling. Nummeret på denne  \r\n\r\n versurkonto skal oplyses i udbetalingsanmodningen. </P>  \r\n\r\n<P> <I>Institutionen må ikke trække beløbet direkte på rådets konto i SCR  \r\n\r\n (Statens centrale Regnskabssystem).</I>  </P>  \r\n\r\n<P>I andre tilfælde udbetales bevillingen kun på een gang, hvis hele det  \r\n\r\n bevilgede beløb forventes brugt inden for 3 måneder fra udbetalingsdagen.  \r\n\r\n Ellers udbetales som deludbetaling, hvad bevillingshaveren skønner at have  \r\n\r\n brug for til formålet i løbet af 3 måneder. Det er muligt i en enkelt  \r\n\r\n skrivelse at anmode om kvartalsvis udbetaling af hele bevillingen. Udbetalte  \r\n\r\n beløb skal holdes kassemæssigt adskilt fra alle andre beløb, som  \r\n\r\n bevillingshaveren råder over. Medmindre andet aftales med sekretariatet, skal  \r\n\r\n beløbene indsættes på en til formålet særligt oprettet postgirokonto eller  \r\n\r\n konto i et dansk pengeinstitut. Forskningssekretariatet foretager normalt  \r\n\r\n udbetalinger direkte til denne konto (husk derfor at oplyse kontonummer).  \r\n\r\n</P>  \r\n\r\n<P> <I>Anvisning af rekvirerede beløb tager op mod 3 uger</I>  </P>  \r\n\r\n<P>Der er en række undtagelser fra disse generelle retningslinier: </P>  \r\n\r\n<P> <I>Apparatur</I> bevillinger og bevillinger til <I>trykning</I> udbetales  \r\n\r\n normalt direkte til leverandøren/trykkeriet på grundlag af attesterede  \r\n\r\n regninger. Betalingsformen vil fremgå af bevillingsskrivelsen. </P>  \r\n\r\n<P>Bevillinger til <I>een enkelt rejse</I> eller <I>studieophold</I> kan  \r\n\r\n anvises direkte til bevillingshaveren eller en af ham oplyst postgirokonto  \r\n\r\n eller konto i et dansk pengeinstitut. </P>  \r\n\r\n<P>Bevillinger til <I>oversættelse</I> eller <I>sproglig revision</I>  \r\n\r\n udbetales til oversætteren/sprogrevisoren efter indsendelse af attesteret  \r\n\r\n regning. Hvis regningen ikke er påført moms, er der normalt tale om  \r\n\r\n A-indkomst, og oversætterens/sprogrevisorens personnummer samt kontonummer i  \r\n\r\n et dansk pengeinstitut skal oplyses. Forskningssekretariatet skal indeholde  \r\n\r\n kildeskat, hvorfor skattekort (eller fotokopi heraf) bør medsendes. Ellers  \r\n\r\n indeholdes (for tiden) 50% kildeskat. Det bedes dog oplyst, hvis arbejdet er  \r\n\r\n udført af en udlænding i udlandet, da der i så fald ikke foreligger  \r\n\r\n skattepligt til Danmark. </P>  \r\n\r\n<P>I særlige tilfælde kan forskningssekretariatet påtage sig administrationen  \r\n\r\n af lønbevillinger. I disse tilfælde vil lønnen blive anvist månedsvis bagud,  \r\n\r\n når man har modtaget skattekort, oplysning om eventuelt medlemsnummer i  \r\n\r\n pensionskasse eller lignende samt oplysning om kontonummer i et dansk  \r\n\r\n pengeinstitut, hvortil lønnen kan anvises. </P>  \r\n\r\n<P> <B>Renter</B>  </P>  \r\n\r\n<P>Renter, der tilskrives en bevillingskonto, tilhører forskningsrådet og  \r\n\r\n skal tilbagebetales, medmindre de godkendes anvendt til bevillingens formål.  \r\n\r\n</P>  \r\n\r\n<P> <I>Versurkonti i statsinstitutioner får ikke tilskrevet renter.</I>  </P>  \r\n\r\n<P> <B>Bortfald af bevillingen</B>  </P>  \r\n\r\n<P>Hvis bevillingen <I>ikke</I> er opbrugt <I>senest 2 år</I> efter  \r\n\r\n bevillingens dato, bortfalder restbeløbet, og bevillingshaveren skal  \r\n\r\n tilbagebetale det uforbrugte beløb med eventuelle påløbne renter. </P>  \r\n\r\n<P>Ved <I>flerårige projekter</I> udløber dog hver enkelt delbevilling med  \r\n\r\n den i bevillingsskrivelsen angivne periode. Man kan i forbindelse med  \r\n\r\n regnskabsaflæggelsen søge et uforbrugt beløb (eventuelt uforbrugte beløb på  \r\n\r\n enkelte budgetposter) fra en bevillingsperiode overført til den følgende  \r\n\r\n bevillingsperiode. Ansøgningen må begrundes. </P>  \r\n\r\n<P>Et beløb på en institutionskonto, der er en rest af en  \r\n\r\n forskningsrådsbevilling, kan <I>uden yderligere varsel tilbagebetales</I> til  \r\n\r\n forskningsrådet, når kontoen ikke har været rørt i eet år, og  \r\n\r\n administrationen har rykket bevillingshaveren for afslutningsposteringer.  \r\n\r\n</P>  \r\n\r\n<P> <B>Aflønning</B>  </P>  \r\n\r\n<P>Aflønning dækker det i bevillingsskrivelsen anførte antal  \r\n\r\n arbejdsmåneder/timer. Der må ikke uden rådets godkendelse ske ændring i en  \r\n\r\n medarbejders ugentlige timetal i forhold til det i bevillingen forudsatte.  \r\n\r\n Normalt gives bevillingen i form af en godkendt aktivitet, f.eks. 10  \r\n\r\n laborantmåneder, og det bevilgede beløb er derfor et foreløbigt skøn, der kan  \r\n\r\n reguleres på grundlag af anciennitet, lønniveau m.m. I visse tilfælde gives  \r\n\r\n bevillingen dog som et rammebeløb, der ikke kan overskrides. Lønnen  \r\n\r\n fastsættes i henhold til en mellem staten og den pågældende organisation  \r\n\r\n indgået overenskomst. </P>  \r\n\r\n<P>Vedrørende ansættelsesvilkårene i øvrigt for rådsaflønnet  \r\n\r\n<I>videnskabeligt personale</I> henvises til protokollat af 6. maj 1981  \r\n\r\n mellem Akademikernes Centralorganisation og finansministeriet. Protokollatet  \r\n\r\n kan rekvireres i forskningssekretariatet. Selv om en aflønning forventes at  \r\n\r\n vare flere år, gives bevilling for eet år ad gangen, og der må hvert år  \r\n\r\n fremsendes en fornyet ansøgning, bilagt en redegørelse for det udførte og det  \r\n\r\n planlagte arbejde. Hvis den fornyede ansøgning ikke foreligger til den  \r\n\r\n fastsatte frist, vil ansættelsesforholdet blive opsagt med et varsel i  \r\n\r\n overensstemmelse med funktionærlovens regler. Hvis forskningsrådet - på  \r\n\r\n grundlag af den fornyede ansøgning eller på anden foranledning - finder, at  \r\n\r\n projektet udvikler sig utilfredsstillende, kan ansættelsen bringes til ophør  \r\n\r\n med et varsel i overensstemmelse med funktionærlovens regler. </P>  \r\n\r\n<P>For månedslønnede kontor- og laboratoriefunktionærer gælder bestemmelserne  \r\n\r\n i protokollat af 4. februar 1985 mellem Handels- og Kontorfunktionærernes  \r\n\r\n Forbund i Danmark (HK) og undervisningsministeriet. Protokollatet kan  \r\n\r\n rekvireres i forskningssekretariatet. For andet teknisk og administrativt  \r\n\r\n personale gælder de overenskomstmæssige vilkår. Opmærksomheden henledes i  \r\n\r\n særlig grad på, at det påhviler bevillingshaveren at iagttage gældende  \r\n\r\n opsigelsesvarsel i forbindelse med en bevillings udløb. </P>  \r\n\r\n<P>Den nøjagtige lønberegning, herunder anciennitetsfastsættelse, foretages  \r\n\r\n af den lønadministrerende institution, og det bevilgede lønbeløb er derfor et  \r\n\r\n foreløbigt skøn. </P>  \r\n\r\n<P>Rådet dækker overenskomstmæssige lønstigninger. Ansøgning herom (skema  \r\n\r\n unødvendigt) skal indeholde en nøjagtig angivelse af det nødvendige beløb og  \r\n\r\n dettes beregning. Tillægsansøgningen kan eventuelt vedlægges regnskabet. Hvis  \r\n\r\n det bevilgede lønbeløb overstiger aflønningen i den i bevillingen fastsatte  \r\n\r\n periode, tilfalder besparelsen rådet. </P>  \r\n\r\n<P>Betaling for overarbejde kan normalt ikke accepteres og forudsætter altid  \r\n\r\n rådets forudgående tilladelse. </P>  \r\n\r\n<P>Ferieafholdelse og sygdom skal altid indberettes skriftligt til  \r\n\r\n lønadministrationen af bevillingshaveren. Alle feriegiro, feriebeviser og  \r\n\r\n feriemærkebøger skal underskrives af lønadministrationen, før beløbene hæves.  \r\n\r\n</P>  \r\n\r\n<P>Ferie skal afholdes i henhold til ferieloven. </P>  \r\n\r\n<P>I forbindelse med en projektmedarbejders barselsorlov kan der om fornødent  \r\n\r\n ansøges om tillægsbevilling enten til at aflønne en afløser eller til at  \r\n\r\n forlænge den pågældende medarbejders tilknytning til projektet. </P>  \r\n\r\n<P>Bevilling til aflønning af videnskabelig medhjælp gives bl.a. på baggrund  \r\n\r\n af en vurdering af den pågældendes kvalifikationer. Hvis bevillingshaveren  \r\n\r\n ønsker at ansætte en anden person end oplyst i ansøgningen, skal dette derfor  \r\n\r\n forelægges for forskningsrådet. </P>  \r\n\r\n<P> <B>Andet lønnet arbejde</B>  </P>  \r\n\r\n<P>Heltidsansatte forskere må <I>ikke</I> påtage sig andet lønnet arbejde  \r\n\r\n uden rådets tilladelse. </P>  \r\n\r\n<P>Deltidsansatte forskere må uden forelæggelse for rådet højst påtage sig  \r\n\r\n lønnet arbejde i et sådant omfang, at den samlede beskæftigelse svarer til en  \r\n\r\n fuldtidsstilling. </P>  \r\n\r\n<P> <B>Indkøb</B>  </P>  \r\n\r\n<P>Alle indkøb skal foretages i henhold til reglerne i statens  \r\n\r\n indkøbsvejledning. Vejledningen kan rekvireres hos Direktoratet for statens  \r\n\r\n indkøb. </P>  \r\n\r\n<P>Institutioner, der er tilsluttet statens centrale indkøbsordninger, skal  \r\n\r\n ved indkøb af varer og tjenesteydelser benytte disse indkøbsordninger, hvor  \r\n\r\n det er muligt. </P>  \r\n\r\n<P>Direktoratet kan i øvrigt yde bistand i forbindelse med indkøb og ved  \r\n\r\n fremstilling af publikationer og tryksager. </P>  \r\n\r\n<P> <B>apparatur</B>  </P>  \r\n\r\n<P>Bevilget apparatur (herunder kontormaskiner m.m.) skal normalt tilhøre  \r\n\r\n Forskningsrådene og Risøs Instrumenttjeneste <B>FRIT</B> . Bevillingen er  \r\n\r\n altså et udlån af det pågældende apparatur. </P>  \r\n\r\n<P>Hvis der ikke i bevillingsskrivelsen er anført noget om ejendomsforholdet,  \r\n\r\n tilhører apparaturet <B>FRIT</B> . </P>  \r\n\r\n<P> <I>Bemærk:</I> For Statens teknisk-videnskabelige Forskningsråd, der  \r\n\r\n<I>ikke</I> er tilknyttet <B>FRIT</B> , gælder, at bevilget apparatur  \r\n\r\n overdrages til den institution, der står som bevillingshaver, medmindre andet  \r\n\r\n fremgår af bevillingsskrivelsen. </P>  \r\n\r\n<P>Hvis brugen af lånt apparatur ophører, skal rådet underrettes, således at  \r\n\r\n apparaturet kan udlånes til andre forskere. </P>  \r\n\r\n<P>Hvis bevillingshaveren skifter arbejdssted, eller hvis grundlaget for  \r\n\r\n bevillingen på anden måde ændres væsentligt, skal spørgsmålet om apparaturets  \r\n\r\n placering forelægges for rådet. </P>  \r\n\r\n<P>Uanset ejerforholdet påhviler vedligeholdelsesomkostningerne  \r\n\r\n bevillingshaveren, som dog eventuelt kan træffe aftale med sin arbejdsplads  \r\n\r\n om, at denne overtager forpligtelsen. Er dette tilfældet, skal det bekræftes  \r\n\r\n af arbejdspladsen, eventuelt ved påtegning på den kopi af  \r\n\r\n bevillingsskrivelsen, hvorpå bevillingshaveren bekræfter vilkårene for  \r\n\r\n bevillingen. </P>  \r\n\r\n<P>To år efter anskaffelsen skal der indsendes en beretning om de projekter,  \r\n\r\n hvortil apparaturet er bevilget samt en redegørelse for udnyttelsen af  \r\n\r\n apparaturet. Der skal ikke herefter indsendes særtryk af publikationer,  \r\n\r\n medmindre rådet anmoder herom. </P>  \r\n\r\n<P> <B>Specielt vedrørende apparatur, som ejes af</B> <B>FRIT</B>  </P>  \r\n\r\n<P>Kopi af bevillingsskrivelsen tilgår <B>FRIT</B> , som snarest derefter vil  \r\n\r\n kontakte bevillingshaveren. <B>FRIT</B> foretager indkøbet efter forudgående  \r\n\r\n aftale, medmindre andet bliver bestemt. </P>  \r\n\r\n<P>Ved <I>tidsbestemt</I> udlån vil <B>FRIT</B> ved låneperiodens udløb  \r\n\r\n anmode om genansøgning eller returnering af apparaturet. <B>FRIT</B> vil  \r\n\r\n endvidere anmode om oplysning om drifts- og vedligeholdelseserfaringer. </P>  \r\n\r\n<P>Ved <I>tidsubestemt</I> udlån vil <B>FRIT</B> efter 5 år anmode  \r\n\r\n bevillingshaveren om at bekræfte, at apparaturet fortsat benyttes, samt  \r\n\r\n anmode om oplysning om drifts- og vedligeholdelsesomkostninger. </P>  \r\n\r\n<P> <B>Beretning</B>  </P>  \r\n\r\n<P>Der skal inden den fastsatte frist indsendes en beretning om arbejdet med  \r\n\r\n den opgave, som rådet støtter. Bevilger rådet forlænget støtte til projektet,  \r\n\r\n betragtes denne betingelse som opfyldt med den som bilag til  \r\n\r\n forlængelsesansøgningen vedlagte redegørelse for projektets forløb. Den  \r\n\r\n afsluttende beretning forudsættes at omfatte et resumee egnet til  \r\n\r\n offentliggørelse, ligesom rådet forbeholder sig ret til at udlåne  \r\n\r\n beretningen. </P>  \r\n\r\n<P> <I>Vedrørende apparaturbevillingen henvises til afsnittet  \r\n\r\n &#187;Apparatur&#171; side 10. </I></P>  \r\n\r\n<P> <B>Publikationer</B>  </P>  \r\n\r\n<P>Publikationer, som er resultat af det rådsstøttede arbejde, samt  \r\n\r\n publikationer udgivet med rådsstøtte, skal indsendes i 3 eksemplarer (5  \r\n\r\n eksemplarer til Statens Forskningsråd) med angivelse af bevillingens  \r\n\r\n journalnummer. I publikationer skal anføres, at det pågældende arbejde er  \r\n\r\n støttet af rådet. </P>  \r\n\r\n<P> <I>Vedrørende apparaturbevillingen henvises til afsnittet  \r\n\r\n &#187;Apparatur&#171;, side 10 </I></P>  \r\n\r\n<P>Forskningsrådenes navne på engelsk er: </P>  \r\n\r\n<P>Statens naturvidenskabelige Forskningsråd </P>  \r\n\r\n<P> <I>Danish Natural Science Research Council</I>  </P>  \r\n\r\n<P>Statens lægevidenskabelige Forskningsråd </P>  \r\n\r\n<P> <I>Danish Medical Research Council</I>  </P>  \r\n\r\n<P>Statens jordburgs- og veterinærvidenskabelige Forskningsråd </P>  \r\n\r\n<P> <I>Danish Agricultural and Veterinary Research Council</I>  </P>  \r\n\r\n<P>Statens samfundsvidenskabelige Forskningsråd </P>  \r\n\r\n<P> <I>Danish Social Science Research Council</I>  </P>  \r\n\r\n<P>Statens humanistiske Forskningsråd </P>  \r\n\r\n<P> <I>Danish Research Council for the Humanities</I>  </P>  \r\n\r\n<P>Statens teknisk-videnskabelige Forskningsråd </P>  \r\n\r\n<P> <I>Danish Technical Research Council</I>  </P>  \r\n\r\n<P> <B>Regnskab</B>  </P>  \r\n\r\n<P>Der skal normalt aflægges et fuldt dokumenteret regnskab for en  \r\n\r\n forskningsrådsbevilling på forskningssekretariatets regnskabsskema, som er  \r\n\r\n vedlagt eller kan rekvireres. Regnskabet skal underskrives af  \r\n\r\n<I>bevillingshaveren,</I> som også har ansvaret for, at regnskabet indsendes  \r\n\r\n rettidigt. </P>  \r\n\r\n<P>Skema indsendes for hver enkelt bevilling (journalnummer), selv om der  \r\n\r\n måtte være givet flere bevillinger til samme formål. Er der fra flere  \r\n\r\n forskningsråd ydet bevilling til delvis dækning af <I>samme</I> budgetposter,  \r\n\r\n indsendes dog et samlet regnskab for disse bevillinger. Er der fra anden side  \r\n\r\n ydet støtte til de budgetposter, som rådet har ydet støtte til, skal det  \r\n\r\n oplyses i regnskabet, og der skal aflægges fuldt regnskab for de pågældende  \r\n\r\n poster. Slutregnskabet indsendes, når formålet er opnået, arbejdet opgivet  \r\n\r\n eller den fastsatte tidsfrist er udløbet. Rådet forbeholder sig at kræve  \r\n\r\n delregnskab indsendt.Regnskabsposterne indføres i kronologisk orden, og  \r\n\r\n regnskabsbilagene nummereres fortløbende. Af hensyn til sammenligningen med  \r\n\r\n det godkendte budget er det vigtigt, at der for de enkelte udgiftsposter  \r\n\r\n anføres budgetpostnummer. </P>  \r\n\r\n<P>Som <I>indtægter</I> opføres følgende: </P>  \r\n\r\n<P CLASS=PUNKT> <B>1.</B> Overførsel fra sidste regnskabsaflæggelse. </P>  \r\n\r\n<P CLASS=PUNKT> <B>2.</B> Overførsel fra andre bevillinger, herunder  \r\n\r\n bevillinger fra anden side, til samme formål med angivelse af journalnummer.  \r\n\r\n</P>  \r\n\r\n<P CLASS=PUNKT> <B>3.</B> Anviste(udbetalte) beløb fra rådet. </P>  \r\n\r\n<P CLASS=PUNKT> <B>4.</B> Tilskrevne renter. </P>  \r\n\r\n<P CLASS=PUNKT> <B>5.</B> Salgsindtægter, refusioner o.l. </P>  \r\n\r\n<P> <I>Udgifts</I> dokumentation skal finde sted ved originale, kvitterede  \r\n\r\n bilag, der giver udtømmende oplysninger om arten af de afholdte udgifter. I  \r\n\r\n forbindelse med aflønninger og ved betaling af tjenesteydelser må såvel  \r\n\r\n arbejdets art og tidsforbrug som de anvendte satser anføres. Som udgift  \r\n\r\n opføres også eventuel tilbagebetaling til rådet. Kvitteringer for sådanne  \r\n\r\n tilbagebetalinger skal dog ikke indsendes med regnskabet. </P>  \r\n\r\n<P>Indeholdelse af kildeskat og ATP påhviler bevillingshaver og skal fremgå  \r\n\r\n af regnskabet. </P>  \r\n\r\n<P>I tilfælde, hvor regnskabet er ført af en statsinstitution, som  \r\n\r\n foretrækker at lade bilagene vedrørende bevillingen følge med de øvrige bilag  \r\n\r\n direkte til rigsrevisionen, kan der i stedet for bilagene vedlægges  \r\n\r\n kontoudskrift eller fotokopi af kontokortet med oplysning om, under hvilket  \r\n\r\n bogføringsnummer og på hvilken konto samt i hvilken måned de på  \r\n\r\n kontoudskriften opførte regnskabsposter er bogført i de til rigsrevisionen  \r\n\r\n indsendte regnskaber. </P>  \r\n\r\n<P>Det er bevillingshaverens opgave at opbevare regnskabsudtog, som modtages  \r\n\r\n fra administrationen, med henblik på indsendelse sammen med regnskabsskemaet.  \r\n\r\n Regnskabsskemaet skal også i disse tilfælde udfyldes, således at hver enkelt  \r\n\r\n udgiftsart er nøje angivet. Ved lønudgifter skal det, eventuelt ved notat på  \r\n\r\n regnskabsudtogene, fremgå, hvis der er poster, som vedrører efterreguleringer  \r\n\r\n og feriepenge. </P>  \r\n\r\n<P>For lønbevillinger, der administreres af en statsinstitution, kan  \r\n\r\n regnskabet efter institutionens bestemmelse eventuelt bestå af en af  \r\n\r\n administrationen udarbejdet og af bevillingshaveren attesteret opgørelse over  \r\n\r\n den afholdte lønudgift. Opgørelsen skal indeholde oplysning om lønmodtagerens  \r\n\r\n navn, aflønningsperiode, udbetalt løn og feriegodtgørelse.  \r\n\r\n Forskningssekretariatet forbeholder sig dog at kunne anmode om supplerende  \r\n\r\n oplysninger i særlige tilfælde. </P>  \r\n\r\n<P>For bevillinger, <I>der administreres af Københavns Universitet,</I>  \r\n\r\n gælder specielt: </P>  \r\n\r\n<P>Ved indsendelse af udgiftsbilag til Københavns Universitet skal de  \r\n\r\n 3-cifrede numre, der i bevillingsskrivelsen er anført ud for hver budgetpost,  \r\n\r\n anføres som ciffer 13, 14, 15 (analysenummer) i kontonummeret.  \r\n\r\n Regnskabsaflæggelse sker ved at indsende regnskabsskemaet med side 1 og 2 i  \r\n\r\n udfyldt og underskrevet stand, bilagt kontoudskrifter og analyseudskrifter  \r\n\r\n fra Københavns Universitet. </P>  \r\n\r\n<P>I følgende tilfælde aflægges <I>ikke</I> regnskab efter ovennævnte  \r\n\r\n retningslinier: </P>  \r\n\r\n<P CLASS=PUNKT> <B>1.</B> Hvor der i bevillingsskrivelsen helt eller delvis  \r\n\r\n er meddelt fravigelse fra regnskabskravet. </P>  \r\n\r\n<P CLASS=PUNKT> <B>2.</B> Hvor bevillingsbeløbet af rådet udbetales direkte  \r\n\r\n til leverandører på grundlag af attesterede regninger. </P>  \r\n\r\n<P CLASS=PUNKT> <B>3.</B> Ved lønbevillinger, som administreres af  \r\n\r\n forskningssekretariatet. </P>  \r\n\r\n<P> <I>Vedrørende rejseregnskab henvises til nedenstående.</I>  </P>  \r\n\r\n<P> <B>Regnskab for rejser</B>  </P>  \r\n\r\n<P>Regnskabsaflæggelse sker på særligt skema, som indeholder nærmere  \r\n\r\n vejledning om dokumentationskrav m.v. Sædvanligvis er der bevilget midler til  \r\n\r\n benyttelse af offentlige transportmidler, men har rådet godkendt benyttelse  \r\n\r\n af eget motorkøretøj, ydes kilometergodtgørelse efter reglerne i  \r\n\r\n finansministeriets cirkulære om tjenestemænds godtgørelse for benyttelse af  \r\n\r\n eget befordringsmiddel på tjenesterejser. Hvor intet andet er anført, ydes  \r\n\r\n kilometergodtgørelsen efter laveste sats. </P>  \r\n\r\n<P>Under rejser i Danmark anvendes normalt statens regler for time- og  \r\n\r\n dagpenge. </P>  \r\n\r\n<P>Ved bevilling fra flere sider til samme rejse skal der over for rådet  \r\n\r\n aflægges et fuldt regnskab, omfattende samtlige udgifter og indtægter. Hvis  \r\n\r\n et universitet eller en højere læreanstalt har ydet en delbevilling,  \r\n\r\n fremsender rådet efter revision regnskabsmaterialet til den pågældende  \r\n\r\n institution. </P>  \r\n\r\n<P>Hvis der til en udenlandsrejse bevilges støtte fra flere sider, og hvis  \r\n\r\n den samlede støtte overstiger rådets maksimum for rejsestøtte  \r\n\r\n (transportudgifter, gebyrer samt 80% af finansministeriets satser for  \r\n\r\n opholdsudgifter), vil rådet reducere sin støtte tilsvarende. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19852208608"
        },
        {
            "displayName": "Entydig dokumentidentifikation",
            "displayValue": "CM033268"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "10/01/2006"
        },
        {
            "displayName": "Dokumenttype",
            "displayValue": "Bestemmelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22086"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "01/08/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Forskningsdirektoratet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}