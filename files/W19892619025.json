{
    "id": 32364,
    "title": "Afslag på ansøgning om tilladelse til lokal radiovirksomhed ",
    "documentTypeId": "240",
    "isSagsforlobPeriodValid": false,
    "shortName": "KEN nr 26190 af 07/08/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Det lokale nævn giver afslag på en forenings ansøgning om  \r\n\r\n sendetilladelse, idet foreningens bestyrelse ikke er i overensstemmelse med  \r\n\r\n vedtægterne. </I> </P>  \r\n\r\n<P> <I>Udvalget gav klager medhold i, at nævnet ikke tilstrækkeligt tydeligt  \r\n\r\n havde efterlyst oplysninger, der kunne godtgøre, at foreningen opfyldte  \r\n\r\n lovens krav til bestyrelsens sammensætning. Nævnet skulle derfor genoptage  \r\n\r\n behandlingen af klagerens ansøgning. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afslag på ansøgning om tilladelse til lokal  \r\n\r\n radiovirksomhed </H1>  \r\n\r\n<P></P>  \r\n\r\n<BR>  \r\n\r\n<P>Udvalget har på sit møde den 7. august 1989 behandlet en klage af 1. maj  \r\n\r\n 1989 fra foreningen Ud Af Mørket over en afgørelse om afslag på foreningens  \r\n\r\n ansøgning om sendetilladelse, som Rødovre Lokalradionævn har meddelt i  \r\n\r\n skrivelse af 19. april 1989. </P>  \r\n\r\n<P>I skrivelsen fra nævnet angives som begrundelse for afslaget, at  \r\n\r\n foreningens bestyrelse ikke er i overensstemmelse med vedtægterne. </P>  \r\n\r\n<P>I klagen anføres det, at det skyldes glemsomhed fra foreningens side, at  \r\n\r\n vedtægternes forskrift om 5 bestyrelsesmedlemmer ikke stemmer overens med det  \r\n\r\n faktiske antal på 3 medlemmer, der er opgivet i selve ansøgningen. Det  \r\n\r\n bemærkes, at loven ikke indeholder krav om, at bestyrelsen skal bestå af 5  \r\n\r\n medlemmer, og at foreningen stedse har opfyldt kravet om, at flertallet af  \r\n\r\n bestyrelsen skal have bopæl i lokalområdet. </P>  \r\n\r\n<P>Foreningen finder det urimeligt, at nævnet ikke udtrykkeligt har gjort  \r\n\r\n opmærksom på problemet på en sådan måde, at foreningen kunne få mulighed for  \r\n\r\n at rette fejlen. </P>  \r\n\r\n<P>I nævnets udtalelse af 7. juni 1989 hedder det, at nævnet i brev af 14.  \r\n\r\n december 1988 har anmodet klageren om at afklare uoverensstemmelsen imellem  \r\n\r\n det oplyste antal bestyrelsesmedlemmer i henholdsvis vedtægter og ansøgning,  \r\n\r\n men at foreningen i sit svar på nævnets anmodning ikke retter fejlen. Nævnet  \r\n\r\n har som følge heraf været i tvivl om, hvorvidt lovens krav, om at flertallet  \r\n\r\n af bestyrelsen skal have bopæl i lokalområdet, var opfyldt og har på den  \r\n\r\n baggrund givet afslag. </P>  \r\n\r\n<P>I en supplerende udtalelse af 29. juni 1989 fra klageren fastholdes det,  \r\n\r\n at man ved en fejl ikke har været opmærksom på, at det antal  \r\n\r\n bestyrelsesmedlemmer, der er anført i ansøgningen om sendetilladelse til  \r\n\r\n lokal radiovirksomhed, ikke stemmer overens med det oplyste antal i de  \r\n\r\n oprindelige vedtægter. Man blev først opmærksom på dette forhold gennem  \r\n\r\n nævnets afslag. </P>  \r\n\r\n<P>Den nævnte skrivelse af 14. december 1988 indeholder med hensyn til  \r\n\r\n bestyrelsen og dennes sammensætning et ønske om at få tilsendt en liste med  \r\n\r\n samtlige bestyrelsesmedlemmers navne og adresser. </P>  \r\n\r\n<P>Udvalget vedr. Lokal Radio og TV finder herefter at måtte give klageren  \r\n\r\n medhold i, at nævnet ikke tilstrækkeligt tydeligt har tilkendegivet, at man  \r\n\r\n savnede oplysninger, der kunne godtgøre, at foreningen opfyldte lovens krav  \r\n\r\n til bestyrelsens sammensætning. </P>  \r\n\r\n<P>Nævnet har herefter ikke haft tilstrækkelig grundlag for at afvise at  \r\n\r\n behandle klagerens ansøgning. </P>  \r\n\r\n<P>Nævnet skal genoptage behandlingen af klagerens ansøgning. </P>  \r\n\r\n<P>Udvalgets afgørelse er enstemmig. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19892619025"
        },
        {
            "displayName": "Entydig dokumentidentifikation",
            "displayValue": "CA000275"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26190"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "07/08/1989"
        },
        {
            "displayName": "Administrerende myndighed",
            "displayValue": "Udvalget vedr Lokal Radio og TV"
        },
        {
            "displayName": "Ressortministeriets journalnummer",
            "displayValue": "4300-89"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}