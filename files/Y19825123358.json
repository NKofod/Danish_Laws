{
    "id": 32675,
    "title": "Færdselsret for almenheden ",
    "documentTypeId": "250",
    "isSagsforlobPeriodValid": false,
    "shortName": "UDT nr 51233 af 13/01/1982",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt at spørgsmålet om almenheden har ret til at benytte en privat  \r\n\r\n fællesvej på landet, er et privatretligt spørgsmål, som vejmyndigheden ikke  \r\n\r\n kan tage stilling til. Det henhører under domstolene. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Færdselsret for almenheden </H1>  \r\n\r\n</center>\r\n\r\n<P></P>  \r\n\r\n<P>I skrivelse af 20. november 1981 har forvaltningen forespurgt ministeriet,  \r\n\r\n om almenheden har ret til at færdes ad en privat fællesvej over matr. nr. a,  \r\n\r\n V-by, mellem L-landevej og skoven. </P>  \r\n\r\n<P>Det fremgår af sagen, at ejeren af den nævnte ejendom ved Vestre Landsrets  \r\n\r\n dom af 22. august 1980 er blevet tilpligtet at anerkende, at ejerne af matr.  \r\n\r\n nr. b og c, begge T-by, samt senere ejere af disse ejendomme, har ret til  \r\n\r\n færdsel af enhver art ad den ovenfor nævnte private fællesvej. </P>  \r\n\r\n<P>Endvidere fremgår det af sagen, at ejeren af matr. nr. a, nu har afspærret  \r\n\r\n vejen med en kraftig bom. Ejeren af matr. nr. b og c har gennem deres advokat  \r\n\r\n gjort byrådet opmærksom på dette og anmodet byrådet om at foranledige bommen  \r\n\r\n fjernet. Teknisk udvalg har på denne baggrund anbefalet byrådet, at dette  \r\n\r\n anmoder politiet om at påbyde bommen fjernet. </P>  \r\n\r\n<P>Endelig fremgår det af sagen, at beboerne i V-by ved en beboerforening har  \r\n\r\n henvendt sig til forvaltningen for at få sikret, at beboerne uhindret kan  \r\n\r\n benytte vejen til skoven. </P>  \r\n\r\n<P>Da vejen efter det oplyste er en privat fællesvej, og de  \r\n\r\n færdselsberettigede er uenige om en afspærring af vejen, ønsker forvaltningen  \r\n\r\n oplyst, om dette giver almenheden ret til almindelig gående færdsel ad vejen.  \r\n\r\n</P>  \r\n\r\n<P>Det fremgår af sagen, at vejen er beliggende i landzone og omfattet af  \r\n\r\n bestemmelserne i privatvejslovens afsnit II. </P>  \r\n\r\n<P>I den anledning skal man meddele, at spørgsmålet om, hvorvidt almenheden,  \r\n\r\n herunder beboerne i V-by, har ret til at benytte den omhandlede vej, er et  \r\n\r\n privatretligt spørgsmål, og tvistigheder herom henhører under domstolene ved  \r\n\r\n civilretligt søgsmål. </P>  \r\n\r\n<P>Det forhold, at enkelte lodsejere har fået tilkendt færdselsret til vejen,  \r\n\r\n og at der ikke er enighed mellem parterne om afspærring af vejen ved  \r\n\r\n opsætning af bom, giver ikke almenheden nogen selvstændig ret til at benytte  \r\n\r\n vejen, og forholdet er således ikke til hinder for, at den enkelte  \r\n\r\n færdselsberettigede eller ejeren af ejendommen påtaler en uberettiget  \r\n\r\n benyttelse af vejen. </P>  \r\n\r\n<P>For så vidt angår spørgsmålet om den opsatte bom skal man bemærke, at  \r\n\r\n spørgsmålet om, hvorvidt denne er opsat i strid med den afsagte dom og de  \r\n\r\n herved tilkendte færdselsrettigheder, er et privatretligt spørgsmål, som  \r\n\r\n byrådet som vejmyndighed ikke kan tage stilling til. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Offentliggjort i VEJLOVE udgivet af DAFOLO. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "Y19825123358"
        },
        {
            "displayName": "Entydig dokumentidentifikation",
            "displayValue": "CA000586"
        },
        {
            "displayName": "Dato for indlæggelse",
            "displayValue": "08/11/2000"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "51233"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "13/01/1982"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "Trafikministeriets j.nr. 560-05-00-01 if"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}