{
    "id": 109043,
    "title": "1992 BTL 14   BETÆNKNING OVER FORSLAG TIL LOV OM ÆNDRING AF SØMANDSLOVEN OG OM OPHÆVELSE   AF LOV OM MØNSTRING AF SØFARENDE M.V.    NR L 14 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 14",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 14 </P>  \r\n\r\n<P></P>  \r\n\r\n<P>Betænkning over Forslag til lov om ændring af sømandsloven og om ophævelse  \r\n\r\n af lov om mønstring af søfarende m.v. <BR>  \r\n\r\n Nr L 14 1992-93, 1. samling </P>  \r\n\r\n<P></P>  \r\n\r\n<P>Afgivet af Erhvervsudvalget </P>  \r\n\r\n<P></P>  \r\n\r\n<P>Afgivet: 19921208 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til industriministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlig henvendelse fra Sømændenes  \r\n\r\n Forbund i Danmark. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis medlemmer) lovforslaget til <I>vedtagelse  \r\n\r\n uændret</I> . </P>  \r\n\r\n<P>Flertallet er opmærksom på, at industriministeren i et svar på et af  \r\n\r\n udvalgets spørgsmål har oplyst, at der i visse overenskomster er fastsat et  \r\n\r\n bestemt tidspunkt for arbejdsdøgnets begyndelse, og at lovforslagets  \r\n\r\n bestemmelser om hviletid ikke tilsidesætter sådanne bestemmelser, jf.  \r\n\r\n ministerens svar, der er optrykt som bilag til betænkningen. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget)  \r\n\r\n indstiller lovforslaget til <I>vedtagelse</I> med de af mindretallet stillede  \r\n\r\n ændringsforslag. Mindretallet ønsker i denne forbindelse at henvise til  \r\n\r\n bemærkningerne til de stillede ændringsforslag. </P>  \r\n\r\n<P>Ændringsforslag Af et <I>mindretal</I> (SF): </P>  \r\n\r\n<P>Til § 1 <B>1)</B>  <I>Nr. 2</I> udgår. </P>  \r\n\r\n<P> <B>2)</B>  <I>Nr. 4</I> udgår. </P>  \r\n\r\n<P> <B>3)</B>  <I>Nr. 5</I> affattes således: </P>  \r\n\r\n<P> <B>&#187;5.</B> I <I>§ 57</I> indsættes efter stk. 3 som nyt stykke: </P>  \r\n\r\n<P>&#187; <I>Stk. 4.</I> Ved et døgn forstås en 24-timers-periode regnet fra  \r\n\r\n kl. 06.00.&#171;&#187; </P>  \r\n\r\n<P>Bemærkninger </P>  \r\n\r\n<P>Til nr. 1 En fjernelse af skibenes pligt til at indsende hyrekontrakter  \r\n\r\n vil forringe den løbende administrative kontrol med, at forholdene ombord i  \r\n\r\n skibene er i overensstemmelse med den til enhver tid gældende  \r\n\r\n søfartslovgivning. </P>  \r\n\r\n<P>Den manglende kontrol vil medføre, at love og regler i højere grad end i  \r\n\r\n dag vil kunne tilsidesættes, uden at det får konsekvenser. Dette vil igen  \r\n\r\n medføre ringere forhold for de søfarende. Dette er dobbelt uheldigt i en tid,  \r\n\r\n hvor stadig flere af søerhvervets arbejdspladser besættes af underbetalte  \r\n\r\n udenlandske søfolk, som ikke har reelle muligheder for at forsvare/sikre  \r\n\r\n deres lovfæstede rettigheder. </P>  \r\n\r\n<P>Lovforslaget vil også kunne fjerne Søfartsstyrelsens mulighed for at føre  \r\n\r\n løbende statistik med mønstring af søfolk, hvilket har betydning i  \r\n\r\n forbindelse med rekruttering til erhvervet samt tilpasning af skolesystemet,  \r\n\r\n som har betydning for erhvervets fremtid. </P>  \r\n\r\n<P>Sømandsloven er en beskyttelseslov. Loven må derfor kunne læses uden brug  \r\n\r\n af betænkninger endsige internationale konventioner. </P>  \r\n\r\n<P>Til nr. 2 og 3 Det må slås fast, at hviletidsreglerne til søs er langt  \r\n\r\n svagere end hviletidsreglerne i land. Der er ingen vægtige grunde hertil.  \r\n\r\n</P>  \r\n\r\n<P>Sømandslovens hviletidsregler ændredes sidst i 1985, hvor hvileperioden  \r\n\r\n ændredes fra 8 timer, som kunne deles i to perioder på hver mindst 4 timer,  \r\n\r\n til 10 timer, som kan deles i to perioder på hver mindst 5 timer. Samtidig  \r\n\r\n indførtes imidlertid en bestemmelse om, at 10-timers-reglen (såfremt  \r\n\r\n skibsføreren finder det sikkerhedsmæssigt forsvarligt) kan fraviges ved  \r\n\r\n ankomst og afgang, som er de virkelige spidsbelastningsperioder, og dermed de  \r\n\r\n tidspunkter, hvor sømanden har behov for hviletidsreglernes beskyttelse. </P>  \r\n\r\n<P>Det kan herefter konstateres, at der siden 1985 er sket en række ændringer  \r\n\r\n af lov om skibes sikkerhed, som har medført, at besætningerne i skibene er  \r\n\r\n blevet stadig mindre. </P>  \r\n\r\n<P>Færre folk i skibene har selvklart ført til mere arbejde for den enkelte,  \r\n\r\n og trods det at skibsførerne siden 1985 har sat 10-timers-reglen ud af kraft  \r\n\r\n ved de traditionelle spidsbelastninger, ankomst og afgang, sker der stadig  \r\n\r\n flere brud på hviletidsreglerne. </P>  \r\n\r\n<P>Vibeke Storm Rasmussen (S) Ole Vagn Christensen (S) Sonja Mikkelsen (S)  \r\n\r\n Erling Olsen (S) Trøjborg (S) fmd. <I>Løvig Simonsen (S) Tommy Dinesen (SF)  \r\n\r\n Rahbæk Møller (SF) Sonja Albrink (CD) Flemming Hansen (KF)</I> nfmd. <I>Kai  \r\n\r\n Dige Bach (KF) Svend Heiselberg (V) Pia Larsen (V) Helge Sander (V) Annette  \r\n\r\n Just (FP) Lone Dybkjær (RV) Lysholm Christensen (KRF)</I>  <B>Bilag </B></P>  \r\n\r\n<P>Et af udvalgets spørgsmål til industriministeren og dennes svar </P>  \r\n\r\n<P>herpå </P>  \r\n\r\n<P> <I>Spørgsmål 12:</I>  </P>  \r\n\r\n<P>&#187;Vil der kunne ske ændringer i arbejdstidsbestemmelserne for søfolk  \r\n\r\n som følge af ændring fra kalenderdøgn til arbejdsdøgn, uden at dette først er  \r\n\r\n aftalt ved overenskomstforhandlingerne?&#187; </P>  \r\n\r\n<P> <I>Svar:</I>  </P>  \r\n\r\n<P>Der er i visse overenskomster fastsat et bestemt tidspunkt for  \r\n\r\n arbejdsdøgnets begyndelse. Lovforslagets bestemmelser om hviletid  \r\n\r\n tilsidesætter ikke sådanne bestemmelser. Såfremt et rederi i disse tilfælde  \r\n\r\n ønsker at benytte sig af den i lovforslaget foreslåede fleksibilitet med  \r\n\r\n hensyn til arbejdsdøgnets fastsættelse, kan det efter min opfattelse kun ske  \r\n\r\n efter aftale med den pågældende arbejdstagerorganisation. Jeg henviser til  \r\n\r\n min besvarelse af spørgsmål 4. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "12/01/1993"
        },
        {
            "displayName": "Accession",
            "displayValue": "199214K00014"
        },
        {
            "displayName": "Entydig dokumentidentifikation",
            "displayValue": "CL001815"
        },
        {
            "displayName": "Dato for førstegangsindlæggelse",
            "displayValue": "12/01/1993"
        },
        {
            "displayName": "Dato for indlæggelse",
            "displayValue": "12/01/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "14"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}