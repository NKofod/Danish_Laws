{
    "id": 184889,
    "title": "Pressenævnets kendelse i sag nr. 16-70-01043",
    "documentTypeId": "240",
    "isSagsforlobPeriodValid": true,
    "shortName": "KEN nr 10179 af 21/11/2016",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 16-70-01043</p>\r\n<div class=\"Resume\">\r\n   <p class=\"TekstGenerel\">Ny klage over TV 2’s dokumentar ”Snyd og Borrelia” behandles ikke</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Administratoren af Facebook-gruppen ”Borrelia Lukket” har klaget over TV 2-udsendelsen. Da hverken klageren eller Facebook-gruppen ”Borrelia Lukket” er nævnt i udsendelsen, er klageren ikke klageberettiget. Pressenævnet behandler derfor ikke klagen. Det forhold, at klageren havde opfordret medlemmerne af Facebook-gruppen til at medvirke i udsendelsen, kunne ikke føre til, at klageren havde en sådan interesse i sagen, at hun var klageberettiget.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Bold\">Pressenævnets formand udtaler:</span>\r\n   </p>\r\n   <p class=\"TekstGenerel\">[Klager] har klaget over udsendelsen ”Snyd eller Borrelia”. Hun medvirker ikke selv i udsendelsen, ligesom Facebook-gruppen ”Borrelia Lukket” heller ikke er omtalt eller afbildet.</p>\r\n   <p class=\"TekstGenerel\">Det er en betingelse for at klage til Pressenævnet, at klageren har retlig interesse i det forhold, der klages over. Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet. Det er ikke tilstrækkeligt blot at have interesse i det emne, der er behandlet.</p>\r\n   <p class=\"TekstGenerel\">Da [Klager] ikke personligt er direkte eller indirekte nævnt i udsendelsen, kan hun ikke anses for at have en sådan retlig interesse, at der er grundlag for at behandle klagen.</p>\r\n   <p class=\"TekstGenerel\">Det forhold, at [Klager] på Facebook opfordrede medlemmer af ”Borrelia Lukket” til at medvirke i udsendelsen, og nogen af gruppens 1.100 medlemmer eventuelt medvirkede, kan ikke føre til, at [Klager] har en sådan interesse i sagen, at hun er klageberettiget.</p>\r\n   <p class=\"TekstGenerel\">Klagen afvises herefter, jf. medieansvarsloven § 43, stk. 2, nr. 2.</p>\r\n   <p class=\"TekstGenerel\">\r\n   </p>\r\n</div>\r\n<p>[Klager] har klaget over udsendelsen <span class=\"Italic\">”Snyd eller Borrelia”</span> bragt den 28. september 2016 på TV 2, idet hun mener, at god presseskik er tilsidesat.</p>\r\n<p>\r\n</p>\r\n<p>[Klager] klagede den 25. oktober 2016 til TV 2, der den 7. november 2016 afviste at behandle klagen under henvisning til, at hun ikke var omtalt i udsendelsen. Klagen er modtaget i Pressenævnet den 10. november 2016.</p>\r\n<p>[Klager] har til støtte for klagen blandt andet anført, at hun i foråret 2016 blev kontaktet af TV 2 med henblik på, om hun kunne bidrage til en dokumentarudsendelse ved eksempelvis at opfordre medlemmer af ”Borrelia Lukket” til at henvende sig til TV 2.</p>\r\n<p>[Klager] har oplyst, at hun er stifter af Facebook-gruppen ”Borrelia Lukket”, som er et lukket forum for borrelia-patienter med ca. 1.100 medlemmer, og at hun den 30. marts 2016 skrev følgende på Facebook-siden:</p>\r\n<p>”EN OPFORDRING TIL JER ALLE:</p>\r\n<p>TV 2 dokumentations afdeling ved journalisterne [Person A] og [Person B] er i gang med forberedelser til en evt. dokumentar.</p>\r\n<p>Skriv til dem på: [E-mailadresse]</p>\r\n<p>Det er vigtigt, at så mange som muligt skriver til dem. Det er nu vores ”vindue” er åbent, og at vi har mulighed for at blive hørt.</p>\r\n<p>Disse 2 journalister er kendt for udsendelser: ”Patienten som fik nok” og dokumentaren om HPV kvinderne. ”</p>\r\n<p>\r\n</p>\r\n<p>Ifølge [Klager] har hun videre bidraget med baggrundsviden til TV 2-udsendelsen under en falsk præmis. Hun blev telefonisk kontaktet af TV 2, der oplyste, at de havde fået mange henvendelser fra mennesker, der var havnet i ulykkelige situationer på grund af den manglende indsigt i borrelia i Danmark. Den situation ville TV 2 belyse ud fra disse menneskers perspektiv.</p>\r\n<p>[Klager] var glad for, at der ville komme fokus på problematikken og ville gerne bidrage og sendte derfor materiale, der blandt andet understøtter, at man ikke følger internationale retningslinjer for borrelia-udredning i Danmark. Såfremt hun havde vidst, hvad udsendelsen skulle handle om, havde hun ikke opfordret medlemmerne af ”Borrelia Lukket” til at henvende sig til TV 2 og deltage i udsendelsen.</p>\r\n<p>\r\n</p>\r\n<p>\r\n   <span class=\"Bold\">Pressenævnets formand udtaler:</span>\r\n</p>\r\n<p>[Klager] har klaget over udsendelsen ”Snyd eller Borrelia”. Hun medvirker ikke selv i udsendelsen, ligesom Facebook-gruppen ”Borrelia Lukket” heller ikke er omtalt eller afbildet.</p>\r\n<p>Det er en betingelse for at klage til Pressenævnet, at klageren har retlig interesse i det forhold, der klages over. Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet. Det er ikke tilstrækkeligt blot at have interesse i det emne, der er behandlet.</p>\r\n<p>Da [Klager] ikke personligt er direkte eller indirekte nævnt i udsendelsen, kan hun ikke anses for at have en sådan retlig interesse, at der er grundlag for at behandle klagen.</p>\r\n<p>Det forhold, at [Klager] på Facebook opfordrede medlemmer af ”Borrelia Lukket” til at medvirke i udsendelsen, og nogen af gruppens 1.100 medlemmer eventuelt medvirkede, kan ikke føre til, at [Klager] har en sådan interesse i sagen, at hun er klageberettiget.</p>\r\n<p>Klagen afvises herefter, jf. medieansvarsloven § 43, stk. 2, nr. 2.</p>\r\n<p>\r\n</p>\r\n<p>Afgjort den 21. november 2016.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/11/2016"
        },
        {
            "displayName": "Accession",
            "displayValue": "W20161017925"
        },
        {
            "displayName": "Entydig dokumentidentifikation",
            "displayValue": "AA009952"
        },
        {
            "displayName": "Dato for indlæggelse",
            "displayValue": "22/11/2016"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10179"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "21/11/2016"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "16-70-01043"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}