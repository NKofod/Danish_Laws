{
    "id": 106034,
    "title": "1985 BSF 74   FORSLAG TIL FOLKETINGSBESLUTNING OM INDFØRELSE AF MFR-VACCINATION ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 74",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 74 </P>  \r\n\r\n<P></P>  \r\n\r\n<P>Forslag til folketingsbeslutning om indførelse af MFR-vaccination </P>  \r\n\r\n<P></P>  \r\n\r\n<P>Fremsat af Dagmar Mørk Jensen (RV) Ole Vig Jensen (RV) Aase Olesen (RV)  \r\n\r\n Niels Helveg Petersen (RV) </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen senest i efteråret 1986 at gennemføre </P>  \r\n\r\n<P>kombineret vaccination af børn og modtagelige kvinder mod </P>  \r\n\r\n<P>mæslinger, fåresyge og røde hunde (MFR-vaccine) i overensstemmelse </P>  \r\n\r\n<P>med sundhedsstyrelsens anbefaling. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Der findes sikre effektive vacciner mod mæslinger, fåresyge og røde </P>  \r\n\r\n<P>hunde. Sundhedsstyrelsen har over for indenrigsministeriet </P>  \r\n\r\n<P>anbefalet indførelse af MFR-vaccine til alle børn i 15 måneders </P>  \r\n\r\n<P>alderen og i 12 års alderen samt i en overgangsperiode til </P>  \r\n\r\n<P>modtagelige kvinder og børn mellem 2 og 10 år. </P>  \r\n\r\n<P>Man har kunnet vaccinere mod mæslinger i mere end 20 år. Den anvendte </P>  \r\n\r\n<P>vaccine er særdeles effektiv. </P>  \r\n\r\n<P>WHO anbefaler, at børn vaccineres mod mæslinger, og i de allerfleste </P>  \r\n\r\n<P>lande, Danmark og Indien dog undtaget, vaccineres børn mod </P>  \r\n\r\n<P>mæslinger. </P>  \r\n\r\n<P>Danmark er gennem Danida involveret i store </P>  \r\n\r\n<P>mæslingevaccinationsprojekter i flere u-lande. </P>  \r\n\r\n<P>Mæslinger er en alvorlig børnesygdom, der i nogle tilfælde (10-15 pr. </P>  \r\n\r\n<P>år) kompliceres af hjernebetændelse, som kan medføre død eller </P>  \r\n\r\n<P>varige men i form af psykiske og fysiske handicap. </P>  \r\n\r\n<P>Røde hunde er sjældent nogen alvorlig sygdom for det enkelte barn, </P>  \r\n\r\n<P>men mange får ikke røde hunde i barndommen. Omkring 20 pct. af </P>  \r\n\r\n<P>unge voksne - og dermed kvinder i den fødedygtige alder - har </P>  \r\n\r\n<P>derfor ikke modstandskraft mod røde hunde. Såfremt de smittes </P>  \r\n\r\n<P>under graviditeten, kan de føde børn med svære fosterskader i form </P>  \r\n\r\n<P>af døvhed, forskellige grader af åndssvaghed og medfødte </P>  \r\n\r\n<P>misdannelser som f.eks. hjertefejl. Mellem 5 og 10 børn fødes </P>  \r\n\r\n<P>årligt med svære misdannelser, og adskilligt flere har forskellige </P>  \r\n\r\n<P>grader af døvhed på grund af smitte med røde hunde i </P>  \r\n\r\n<P>fostertilstanden. Det er således for pigernes vedkommende specielt </P>  \r\n\r\n<P>vigtigt, at de vaccineres mod røde hunde. </P>  \r\n\r\n<P>Fåresyge er i nogle tilfælde hos børn kompliceret af meningitis med </P>  \r\n\r\n<P>mulighed for blivende hørenedsættelse. Hos voksne mænd kan </P>  \r\n\r\n<P>sygdommen ramme testiklerne og føre til nedsat eller manglende </P>  \r\n\r\n<P>evne til at avle børn. </P>  \r\n\r\n<P>Gennem vaccination kan disse sygdomme og deres komplikationer </P>  \r\n\r\n<P>forebygges effektivt. Vaccinationen skal tilbydes alle børn i 15 </P>  \r\n\r\n<P>måneders alderen samt også alle børn i 12 års alderen. I en </P>  \r\n\r\n<P>overgangsperiode bør endvidere modtagelige kvinder i den </P>  \r\n\r\n<P>fødedygtige alder vaccineres. </P>  \r\n\r\n<P>De offentlige udgifter til den samlede sygelighed for disse 3 </P>  \r\n\r\n<P>sygdommes vedkommende er meget betydelige. </P>  \r\n\r\n<P>Der er ca. 30.000 lægetilkald for mæslinger årligt. Ifølge </P>  \r\n\r\n<P>landspatientregisteret indlægges ca. 1 pct. af mæslingetilfældene </P>  \r\n\r\n<P>på sygehus med en gennemsnitlig liggetid på 4,7 dage, det vil sige </P>  \r\n\r\n<P>18.800 sengedage a ca. 1.900 kr. pr. stk. lig 35.720.000 kr. </P>  \r\n\r\n<P>Endvidere er der medicinudgifter og udgifter i forbindelse med </P>  \r\n\r\n<P>forældres fravær fra arbejde ved pasning af syge børn. </P>  \r\n\r\n<P>Der er udgifter forbundet med vaccination i form af udgift til </P>  \r\n\r\n<P>vaccine samt til lægehonorar i forbindelse med vaccination. Det er </P>  \r\n\r\n<P>beregnet, at der efter ca. 10 års forløb er 40.000 færre sygebesøg </P>  \r\n\r\n<P>årligt for de 3 børnesygdomme. </P>  \r\n\r\n<P>Der er væsentlige sundhedsmæssige gevinster såsom undgåede psykiske </P>  \r\n\r\n<P>handicap som følge af mæslingehjernebetændelse (enkelte tilfælde </P>  \r\n\r\n<P>pr. år). Det skal bemærkes, at sådanne børn har behov for </P>  \r\n\r\n<P>specialundervisning, særlige institutioner og andre </P>  \r\n\r\n<P>omkostningskrævende sociale foranstaltninger. </P>  \r\n\r\n<P>Der vil være adskillige undgåede tilfælde årligt af medfødte </P>  \r\n\r\n<P>misdannelser på grund af røde hunde. Dette er også en gruppe, der </P>  \r\n\r\n<P>har behov for forskellige sociale, uddannelsesmæssige og </P>  \r\n\r\n<P>medicinske ydelser gennem mange år. </P>  \r\n\r\n<P>Sundhedsstyrelsen og indenrigsministeriet er i besiddelse af </P>  \r\n\r\n<P>beregninger vedrørende de budgetmæssige konsekvenser af </P>  \r\n\r\n<P>indførelsen af MFR-vaccination over en 20 års periode. </P>  \r\n\r\n<P>Indførelse af MFR-vaccination menes stort set at få neutrale </P>  \r\n\r\n<P>virkninger for de offentlige kasser i forhold til dagens </P>  \r\n\r\n<P>situation, idet udgiften til sengedage, medicin og lægetilkald </P>  \r\n\r\n<P>flyttes til udgifter til forebyggelse af sygdom ved vaccination. </P>  \r\n\r\n<P>Det radikale venstre har noteret sig, at amtskommunerne planlægger at </P>  \r\n\r\n<P>indføre MFR-vaccinationer. Amtskommunernes tilbud om vaccination </P>  \r\n\r\n<P>omfatter ikke vaccination mod røde hunde af modtagelige kvinder. </P>  \r\n\r\n<P>Dette vil bevirke, at nedsættelsen i forekomsten af medfødte </P>  \r\n\r\n<P>misdannelser og høreskader på grund af røde hunde under en </P>  \r\n\r\n<P>graviditet indtræder langsommere. Det forekommer endvidere </P>  \r\n\r\n<P>unødvendigt, at MFR-vaccination introduceres under en anden </P>  \r\n\r\n<P>administration end den, der gælder for det øvrige </P>  \r\n\r\n<P>børnevaccinationsprogram. Man kan befrygte, at et decentralt </P>  \r\n\r\n<P>vaccinationsprogram bliver mindre effektivt, især vedrørende de </P>  \r\n\r\n<P>12-årige børn. En høj tilslutning i 12 års alderen er en </P>  \r\n\r\n<P>forudsætning for, at de positive virkninger optræder hurtigt. Fra </P>  \r\n\r\n<P>et sundhedsmæssigt synspunkt forekommer det indlysende at </P>  \r\n\r\n<P>prioritere forebyggelsen af alvorlige børnesygdomme og deres </P>  \r\n\r\n<P>komplikationer højt, og MFR-vaccination er et naturligt led til </P>  \r\n\r\n<P>fremme af verdenssundhedsorganisationens mål om sundhed for alle </P>  \r\n\r\n<P>år 2000. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00074"
        },
        {
            "displayName": "Entydig dokumentidentifikation",
            "displayValue": "CL005673"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "74"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}