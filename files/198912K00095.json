{
    "id": 110101,
    "title": "1989 LSF 95   FORSLAG TIL LOV OM ÆNDRING AF LOV OM BØRNETILSKUD OG FORSKUDSVIS   UDBETALING AF BØRNEBIDRAG (INDFØRELSE AF YDELSER TIL SÆRLIGE GRUPPER AF BØRN)  ",
    "documentTypeId": "400",
    "isSagsforlobPeriodValid": false,
    "shortName": "1989/1 LSF 95",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 95 </P>  \r\n\r\n<P></P>  \r\n\r\n<P>Forslag til Lov om ændring af lov om børnetilskud og forskudsvis  \r\n\r\n udbetaling af børnebidrag (Indførelse af ydelser til særlige grupper af børn)  \r\n\r\n</P>  \r\n\r\n<P></P>  \r\n\r\n<P>Fremsat af socialministeren (Aase Olesen) </P>  \r\n\r\n<P></P>  \r\n\r\n<P>den 6. december 1989 </P>  \r\n\r\n<P></P>  \r\n\r\n<P>Vedtaget ved tredjebehandling den 15. december 1989 </P>  \r\n\r\n<P></P>  \r\n\r\n<P><a href=\"document.aspx?accn=A19890085530\"> Lov nr. 855 af 20/12/1989</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov nr. 350 af 4. juni 1986 om børnetilskud og forskudsvis udbetaling af  \r\n\r\n børnebidrag, som senest ændret ved § 7 i lov nr. 389 af 7. juni 1989,  \r\n\r\n foretages følgende ændringer: </P>  \r\n\r\n<P>1. Efter kapitel 2 indsættes som nyt kapitel: </P>  \r\n\r\n<P>&#187;Kapitel 2 a </P>  \r\n\r\n<P>Ydelser vedrørende særlige grupper af børn </P>  \r\n\r\n<P>§ 10 a. Ved flerbørnsfødsler udbetales der for hvert barn et beløb på  \r\n\r\n 5.000 kr. årligt, indtil børnene fylder 4 år (flerbørnstilskud). </P>  \r\n\r\n<P>Stk. 2. Flerbørnstilskud udbetales kvartalsvis forud, og reglerne i § 5,  \r\n\r\n stk. 1, og § 6, stk. 2, samt §§ 8-10 finder tilsvarende anvendelse ved  \r\n\r\n udbetaling af flerbørnstilskud. </P>  \r\n\r\n<P>§ 10 b. Til forældre, der adopterer et udenlandsk barn, ydes der til  \r\n\r\n udgifter i forbindelse med adoptionen et engangsbeløb på 15.000 kr.  \r\n\r\n (adoptionstilskud). Det er en betingelse for at opnå adoptionstilskud, at  \r\n\r\n barnet er formidlet af en af de organisationer, der er godkendt af  \r\n\r\n justitsministeren i medfør af § 30 i adoptionsloven. </P>  \r\n\r\n<P>Stk. 2. Tilskuddet udbetales af kommunalbestyrelsen efter ansøgning, når  \r\n\r\n det af den adoptionsundersøgende myndighed kan attesteres, at barnet er  \r\n\r\n ankommet her til landet.&#171; </P>  \r\n\r\n<P>2. I <I>§ 25 a</I> ændres &#187;§§ 2, 3, 4&#171; til: &#187;§§ 2, 3, 4, 10  \r\n\r\n a, 10 b&#171;. </P>  \r\n\r\n<P>§ 2 </P>  \r\n\r\n<P>Stk. 1. Loven træder i kraft den 1. januar 1990. Flerbørnstilskuddet  \r\n\r\n udbetales dog først fra den 1. april 1990. </P>  \r\n\r\n<P>Stk. 2. § 1, nr. 2, har først virkning for finansåret 1991. </P>  \r\n\r\n<P>Oprindeligt fremsat forslag </P>  \r\n\r\n<P>§ 1 </P>  \r\n\r\n<P>I lov om børnetilskud og forskudsvis udbetaling af børnebidrag, jf. lov  \r\n\r\n nr. 350 af 4. juni 1986, som senest ændret ved § 7 i lov nr. 389 af 7. juni  \r\n\r\n 1989, foretages følgende ændringer: </P>  \r\n\r\n<P>1. Efter <I>kapitel 2</I> indsættes som nyt kapitel: </P>  \r\n\r\n<P>&#187;Kapitel 2 a </P>  \r\n\r\n<P>Ydelser vedrørende særlige grupper af børn </P>  \r\n\r\n<P>§ 10 a. Ved flerbørnsfødsler udbetales der for hvert barn et beløb på  \r\n\r\n 5.000 kr. årligt, indtil børnene fylder 4 år (flerbørnstilskud). </P>  \r\n\r\n<P>Stk. 2. Flerbørnstilskud udbetales kvartalsvis forud, og reglerne i § 5,  \r\n\r\n stk. 1, og § 6, stk. 2, samt §§ 8-10 finder tilsvarende anvendelse ved  \r\n\r\n udbetaling af flerbørnstilskud. </P>  \r\n\r\n<P>§ 10 b. Til forældre, der adopterer et udenlandsk barn, ydes der til  \r\n\r\n udgifter i forbindelse med adoptionen et engangsbeløb på 15.000 kr.  \r\n\r\n (adoptionstilskud). Det er en betingelse for at opnå adoptionstilskud, at  \r\n\r\n barnet er formidlet af en af de organisationer, der er godkendt af  \r\n\r\n justitsministeren i medfør af § 30 i adoptionsloven. </P>  \r\n\r\n<P>Stk. 2. Tilskuddet udbetales af kommunalbestyrelsen efter ansøgning, når  \r\n\r\n det af den adoptionsundersøgende myndighed kan attesteres, at barnet er  \r\n\r\n ankommet her til landet.&#171; </P>  \r\n\r\n<P>2. I <I>§ 25 a</I> ændres &#187;§§ 2, 3, 4&#171; til: &#187;§§ 2, 3, 4, 10  \r\n\r\n a, 10 b&#171;. </P>  \r\n\r\n<P>§ 2 </P>  \r\n\r\n<P>Stk. 1. Loven træder i kraft den 1. januar 1990. Flerbørnstilskuddet  \r\n\r\n udbetales dog først fra den 1. april 1990. </P>  \r\n\r\n<P>Stk. 2. § 1, nr. 2, har først virkning for finansåret 1991. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Som led i den politiske aftale om finansloven er det besluttet at  \r\n\r\n gennemføre en række børnepolitiske initiativer, som særligt skal tilgodese  \r\n\r\n vanskeligt stillede børnefamilier, der er udsat for en hårdere økonomisk  \r\n\r\n belastning end den typiske børnefamilie. </P>  \r\n\r\n<P>Ifølge aftalen skal der gives støtte til: </P>  \r\n\r\n<P>- småbørnsfamilier </P>  \r\n\r\n<P>- familier med flerbørnsfødsler </P>  \r\n\r\n<P>- familier med syge børn </P>  \r\n\r\n<P>- adoptivforældre til udenlandske børn </P>  \r\n\r\n<P>Ydelsen til småbørnsfamilier vil blive udbetalt efter reglerne i lov om en  \r\n\r\n børnefamilieydelse, og støtten til syge børn vil indgå i lov om social  \r\n\r\n bistand. </P>  \r\n\r\n<P>Administrative konsekvenser </P>  \r\n\r\n<P>Da flerbørnsydelsen følger reglerne for udbetaling af børnetilskud uden  \r\n\r\n ansøgning, og da adoptionstilskuddet vedrører en begrænset gruppe, vil  \r\n\r\n lovforslaget næppe i større omfang have administrative konsekvenser for  \r\n\r\n kommunerne. </P>  \r\n\r\n<P>Økonomiske konsekvenser </P>  \r\n\r\n<P>Lovforslaget omfatter to nye ydelser, a) en støtte til familier ved  \r\n\r\n flerbørnsfødsler (flerbørnstilskud), og b) en støtte til familier ved  \r\n\r\n adoption af udenlandske børn (adoptionstilskud). </P>  \r\n\r\n<P>a) Flerbørnstilskud: </P>  \r\n\r\n<P>I 1988 var der ialt 674 flerbørnsfødsler, fordelt på 662 tvillinge- og 12  \r\n\r\n trillingefødsler. Antallet af flerfødsler pr. 1.000 fødsler udgør ca. 11. Som  \r\n\r\n følge af det stigende fødselstal siden 1984 har antallet af flerbørnsfødsler  \r\n\r\n også været stigende. I forhold til 1983, året med det laveste fødselstal, er  \r\n\r\n antallet steget med 156. Det forventes, at antallet af flerbørnsfødsler også  \r\n\r\n vil være stigende i fremtiden. </P>  \r\n\r\n<P>Merudgifterne til flerbørnstilskuddet kan beregnes til 25 mio. kr. på  \r\n\r\n årsbasis. Idet tilskuddet kun kan få 3/4 års virkning i 1990, vil udgiften  \r\n\r\n dette år beløbe sig til ca. 19 mio. kr. </P>  \r\n\r\n<P>b) Adoptionstilskud: </P>  \r\n\r\n<P>Tilskuddet udbetales kun til adoption af børn, der formidles gennem de af  \r\n\r\n justitsministesden godkendte organisationer. Der vil derfor ikke kunne ydes  \r\n\r\n adoptionstilskud ved familie- eller stedbarnsadoptioner af udenlandske børn.  \r\n\r\n</P>  \r\n\r\n<P>Antallet af adoptioner af udenlandske børn har været faldende de seneste  \r\n\r\n år, og udgjorde i 1988 459. Med et tilskud til adoption kan der forventes en  \r\n\r\n vis stigning i antallet af adoptioner. </P>  \r\n\r\n<P>På dette grundlag kan det beregnes, at merudgifterne som følge af et  \r\n\r\n adoptionstilskud på 15.000 kr. pr. adopteret barn vil udgøre ca. 9 mio. kr.  \r\n\r\n om året. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>§ 10 a </P>  \r\n\r\n<P>Familier, der får f.eks. tvillinger eller trillinger, er udsat for en  \r\n\r\n større økonomisk belastning end andre børnefamilier. Derfor indføres der en  \r\n\r\n særlig støtte til disse familier i form af flerbørnstilskud. </P>  \r\n\r\n<P>Ifølge forslaget udbetales der årligt 5.000 kr. pr. barn ved en  \r\n\r\n flerbørnsfødsel. Tilskuddene udbetales uden forudgående ansøgning, og indtil  \r\n\r\n børnene fylder 4 år. </P>  \r\n\r\n<P>Reglerne for udbetaling, regulering og administration af børnetilskud  \r\n\r\n finder tilsvarende anvendelse for flerbørnstilskuddet. </P>  \r\n\r\n<P>§ 10 b </P>  \r\n\r\n<P>Familier, der adopterer udenlandske børn, har store udgifter i forbindelse  \r\n\r\n med adoptionen. </P>  \r\n\r\n<P>Ifølge forslaget ydes der til udgifter ved adoptionen et engangstilskud  \r\n\r\n til adoptivforældrene på 15.000 kr. </P>  \r\n\r\n<P>Der kan ikke udbetales adoptionstilskud til familie- og  \r\n\r\n stedbarnsadoptioner. Derfor er det ifølge forslaget en betingelse for at opnå  \r\n\r\n tilskuddet, at barnet er formidlet af en af de organisationer, der er  \r\n\r\n godkendt af justitsministeren efter adoptionslovens § 30. </P>  \r\n\r\n<P>Disse organisationer er: </P>  \r\n\r\n<P>1) Adoption Center, </P>  \r\n\r\n<P>2) Danadopt og </P>  \r\n\r\n<P>3) Terres des Hommes, Danmark </P>  \r\n\r\n<P>Beløbet udbetales af kommunen, når det af de adoptionsundersøgende  \r\n\r\n myndigheder kan attesteres, at barnet er ankommet til Danmark. </P>  \r\n\r\n<P>Til nr. 2 </P>  \r\n\r\n<P>Tilskuddene efter §§ 10 a og 10 b reguleres på samme måde som de øvrige  \r\n\r\n ydelser efter loven een gang årligt med en reguleringsprocent, der fastsættes  \r\n\r\n på finansloven. Første regulering finder sted den 1. juli 1991, jf. § 2, stk.  \r\n\r\n 2, i lovforslaget. </P>  \r\n\r\n<P>Til § 2 </P>  \r\n\r\n<P>Loven træder i kraft 1. januar 1990. Dog sker første regulering af  \r\n\r\n flerbørns- og adoptionstilskuddet først den 1. juli 1991. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "25/01/1990"
        },
        {
            "displayName": "Accession",
            "displayValue": "198912K00095"
        },
        {
            "displayName": "Entydig dokumentidentifikation",
            "displayValue": "CL003659"
        },
        {
            "displayName": "Dato for førstegangsindlæggelse",
            "displayValue": "25/01/1990"
        },
        {
            "displayName": "Dato for indlæggelse",
            "displayValue": "25/01/1990"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "95"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}