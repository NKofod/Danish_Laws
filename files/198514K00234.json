{
    "id": 108227,
    "title": "1985 BTL 234   BETÆNKNING OVER FORSLAG TIL LOV OM ÆNDRING AF RETSPLEJELOVEN (FORBUD MOD   HEMMELIGHOLDELSE AF VIDNEFORKLARINGER)    NR L 234 1985-86, 1. SAMLING BLAD NR 907 ",
    "documentTypeId": "420",
    "isSagsforlobPeriodValid": false,
    "shortName": "1985/1 BTL 234",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 234 </P>  \r\n\r\n<P></P>  \r\n\r\n<P>Betænkning over Forslag til lov om ændring af retsplejeloven (Forbud mod  \r\n\r\n hemmeligholdelse af vidneforklaringer) <BR>  \r\n\r\n Nr L 234 1985-86, 1. samling Blad nr 907 </P>  \r\n\r\n<P></P>  \r\n\r\n<P>Afgivet af retsudvalget </P>  \r\n\r\n<P></P>  \r\n\r\n<P>Afgivet: 19860513 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til justitsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Herefter indstiller et mindretal (det konservative folkepartis, </P>  \r\n\r\n<P>venstres, centrum-demokraternes og kristeligt folkepartis </P>  \r\n\r\n<P>medlemmer af udvalget) lovforslaget til vedtagelse uændret. </P>  \r\n\r\n<P>Et andet mindretal (socialdemokratiets og socialistisk folkepartis </P>  \r\n\r\n<P>medlemmer af udvalget) indstiller lovforslaget til forkastelse ved </P>  \r\n\r\n<P>3. behandling. </P>  \r\n\r\n<P>Mindretallet bemærker, at lovforslaget tilsyneladende åbner for en </P>  \r\n\r\n<P>øget brug af anonyme vidner, således som også påpeget af et </P>  \r\n\r\n<P>flertal af østre landsrets dommere i rettens høringssvar af 12. </P>  \r\n\r\n<P>februar 1986. </P>  \r\n\r\n<P>Dette synspunkt understreges af det forhold, at lovforslaget som </P>  \r\n\r\n<P>eneste kriterium for identitetsanonymisering angiver, at </P>  \r\n\r\n<P>væsentlige hensyn til vidnet gør det påkrævet. </P>  \r\n\r\n<P>I forhold til højesterets dom af 2. december 1983 udgør lovforslaget </P>  \r\n\r\n<P>en lempelse. Højesteret fastlægger, at anonymisering kan ske, </P>  \r\n\r\n<P>såfremt &#187;. . . forklaring indebærer en nærliggende risiko for </P>  \r\n\r\n<P>vidnet eller vidnet nærstående personer for at lide overlast . . . </P>  \r\n\r\n<P>(og at) sagens alvor og forklaringens betydning ganske </P>  \r\n\r\n<P>undtagelsesvis måtte gøre det påkrævet, at forklaring afgives&#171;. </P>  \r\n\r\n<P>Disse åbenbart meget restriktive betingelser er ikke til stede i </P>  \r\n\r\n<P>lovforslaget, der synes at søge et kompromis i </P>  \r\n\r\n<P>anonymiseringssituationen med en forholdsvis bred adgang til </P>  \r\n\r\n<P>identitetshemmeligholdelse og et absolut forbud mod </P>  \r\n\r\n<P>hemmeligholdelse af vidnets forklaring. </P>  \r\n\r\n<P>Lovforslagets § 848, stk. 2, indeholder en regel om udelukkelse af </P>  \r\n\r\n<P>identitetsanonymisering, såfremt det må antages at være af </P>  \r\n\r\n<P>betydning for tiltaltes forsvar. Mindretallet kan tilslutte sig </P>  \r\n\r\n<P>den kritik, der er fremkommet fra 7 dommere i vestre landsret imod </P>  \r\n\r\n<P>den situation, at forsvareren skal godtgøre eller sandsynliggøre, </P>  \r\n\r\n<P>at identitetshemmeligholdelse har betydning for tiltaltes forsvar. </P>  \r\n\r\n<P>Mindretallet finder, at forholdet mellem vidneforklaringens indhold </P>  \r\n\r\n<P>og spørgsmålet om, hvem der har afgivet forklaringen, er uhyre </P>  \r\n\r\n<P>vanskeligt at adskille. Tiltaltes muligheder for at underrette </P>  \r\n\r\n<P>forsvareren om eventuelle krydsforhørsmuligheder udelukkes, </P>  \r\n\r\n<P>såfremt tiltalte ikke kender vidnernes identitet, og såfremt </P>  \r\n\r\n<P>forsvareren i medfør af forslaget til § 835, stk. 2, i kraft af et </P>  \r\n\r\n<P>pålæg er afskåret fra at fortælle tiltalte, hvem der føres som </P>  \r\n\r\n<P>vidner imod ham. </P>  \r\n\r\n<P>Lægges det videre til grund, at anonymisering kun i praksis kan komme </P>  \r\n\r\n<P>på tale i sager om alvorlige forbrydelser og i situationer, hvor </P>  \r\n\r\n<P>sagens alvor og sagens betydning ganske undtagelsesvis gør det </P>  \r\n\r\n<P>påkrævet, indebærer identitetshemmeligholdelsen videre det ekstra </P>  \r\n\r\n<P>moment, at vidnets fremmøde i retten er begrundet i forklaringens </P>  \r\n\r\n<P>vigtighed for anklagemyndighedens bevisførelse. Dermed vil et </P>  \r\n\r\n<P>måske fældende vidneudsagn få en mere beskyttet status end andre </P>  \r\n\r\n<P>vidneudsagn, hvor hemmeligholdelse ikke er nødvendig, og dermed </P>  \r\n\r\n<P>vil forklaringen også i højere grad end ellers stå uantastet ved </P>  \r\n\r\n<P>forsvarets krydsforhør. </P>  \r\n\r\n<P>Mindretallet finder, at netop sager om grov kriminalitet bør fremstå </P>  \r\n\r\n<P>som sager, der viser, at grundlæggende retsplejegarantier kan og </P>  \r\n\r\n<P>skal fastholdes, og kan helt tilslutte sig retsplejerådet, når </P>  \r\n\r\n<P>dette i betænkning nr. 1056/ 1985 om anonyme vidner m.v. på side </P>  \r\n\r\n<P>31 udtaler: &#187;Endelig må det fremhæves, at anonymisering af vidner  \r\n\r\n</P>  \r\n\r\n<P>giver mulighed for til en vis grad hemmelige domsfældelser. Det </P>  \r\n\r\n<P>strider mod princippet om, at tiltalte under domsforhandlingen </P>  \r\n\r\n<P>skal gøres bekendt med alt det materiale, som gøres gældende mod </P>  \r\n\r\n<P>ham. Såfremt sådanne principper ikke respekteres fuldt ud, vil </P>  \r\n\r\n<P>tilliden til retssystemet kunne lide skade ikke blot hos de </P>  \r\n\r\n<P>mennesker, der domfældes under sådanne sager, men i vide kredse i </P>  \r\n\r\n<P>befolkningen.&#171; </P>  \r\n\r\n<P>Et tredje mindretal (det radikale venstres medlem af udvalget) </P>  \r\n\r\n<P>indstiller lovforslaget til forkastelse ved 3. behandling. </P>  \r\n\r\n<P>Mindretallet ønsker at bemærke, at det er en forudsætning for et </P>  \r\n\r\n<P>retssamfund, at en borger får at vide, hvad han eller hun anklages </P>  \r\n\r\n<P>for også i detaljer, og hvem der anklager ham eller hende. </P>  \r\n\r\n<P>Hagen Hagensen (KF) fmd. Annelise Gotfredsen (KF) Karen Thurøe </P>  \r\n\r\n<P>Hansen (KF) Grethe Fenger Møller (KF) Bjørn Elmquist (V) </P>  \r\n\r\n<P>Birthe Rønn Hornbech (V) Birgith Mogensen (CD) Inger Stilling </P>  \r\n\r\n<P>Pedersen (KrF) Ole Espersen (S) Korneliusen (S) Torben Lund </P>  \r\n\r\n<P>(S) Lissa Mathiasen (S) Erik B. Smith (S) Jimmy Stahr (S) </P>  \r\n\r\n<P>Leif Hermann (SF) Ebba Strange (SF) nfmd. Bernhard Baunsgaard </P>  \r\n\r\n<P>(RV) </P>  \r\n\r\n<P>Partierne VS, FP og FD havde ikke medlemmer i udvalget. </P>  \r\n\r\n<P>Artikel fra Juristen nr. 8/ 1985 side 273-279 </P>  \r\n\r\n<P>En trussel mod fundamentale principper i strafferetsplejen </P>  \r\n\r\n<P>Om anonyme vidner og agenter </P>  \r\n\r\n<P>Af landsdommerne Ole Unmack Larsen, Poul Rønnow og Peter Rørdam </P>  \r\n\r\n<P>Dommere er traditionelt tilbageholdende i den retspolitiske debat, </P>  \r\n\r\n<P>men de overvejelser om anvendelse af anonyme vidner og agenter i </P>  \r\n\r\n<P>straffesager, som nu er i gang, og som skal forelægges for </P>  \r\n\r\n<P>folketinget, anser vi for at indebære en sådan trussel mod </P>  \r\n\r\n<P>fundamentale principper i strafferetsplejen, at vi føler det </P>  \r\n\r\n<P>nødvendigt at fremsætte nogle synspunkter med baggrund i de </P>  \r\n\r\n<P>erfaringer, vi har fra vores arbejde i retten. </P>  \r\n\r\n<P>Der er sagt og skrevet så meget om disse emner, at vi ikke føler </P>  \r\n\r\n<P>noget behov for at &#187;starte forfra&#171;, og de følgende bemærkninger  \r\n\r\n</P>  \r\n\r\n<P>beskæftiger sig derfor kun med nogle aspekter af problemerne, som </P>  \r\n\r\n<P>det efter vores opfattelse er af særlig betydning at have for øje </P>  \r\n\r\n<P>under de afsluttende overvejelser. </P>  \r\n\r\n<P>I. Anonyme vidner </P>  \r\n\r\n<P>Anonymiseringen betyder som bekendt ikke blot, at vidnets navn </P>  \r\n\r\n<P>hemmeligholdes for tiltalte, men også at tiltalte ikke får </P>  \r\n\r\n<P>oplysninger om de - for sagens udfald undertiden helt afgørende - </P>  \r\n\r\n<P>dele af vidnets forklaring, hvoraf han kunne slutte sig til </P>  \r\n\r\n<P>vidnets identitet. </P>  \r\n\r\n<P>Af den diskussion, som har fundet sted om anvendelsen af anonyme </P>  \r\n\r\n<P>vidner, har man undertiden kunnet få det indtryk, at fortalerne </P>  \r\n\r\n<P>på forhånd anser den tiltalte for skyldig efter den tiltale, der </P>  \r\n\r\n<P>er rejst. Og at man på den baggrund er tilbøjelig til at anse de </P>  \r\n\r\n<P>retssikkerhedsgarantier for tiltalte, som ophæves eller begrænses </P>  \r\n\r\n<P>ved anonymiseringen, som formaliteter, der ikke bør kunne hindre, </P>  \r\n\r\n<P>at den tiltalte dømmes, som han eller hun ærligt har fortjent. </P>  \r\n\r\n<P>Men herved overses det, at det naturligvis er uundgåeligt, at der </P>  \r\n\r\n<P>også i sager om grove narkotika- og voldsforbrydelser nu og da </P>  \r\n\r\n<P>rejses tiltale mod personer, der enten er uskyldige, eller som kun </P>  \r\n\r\n<P>er skyldige i et mindre omfang end beskrevet i anklageskriftet - i </P>  \r\n\r\n<P>en narkosag f.eks. kun i overdragelse af halvdelen af det kvantum, </P>  \r\n\r\n<P>som tiltalen angår. Da strafudmålingen, specielt i narkosager, er </P>  \r\n\r\n<P>nært knyttet til lovovertrædelsens omfang (stofmængden), vil en </P>  \r\n\r\n<P>sådan afvigelse mellem tiltalen og domfældelsen i praksis kunne </P>  \r\n\r\n<P>betyde en forskel på flere års frihedsberøvelse. </P>  \r\n\r\n<P>At anse de retssikkerhedsgarantier, der her er tale om, for blotte </P>  \r\n\r\n<P>juridiske formaliteter, vil derfor være udslag af en meget </P>  \r\n\r\n<P>overfladisk betragtningsmåde, navnlig når det erindres, at anonyme </P>  \r\n\r\n<P>vidner kun tænkes anvendt i sager om meget alvorlige forbrydelser, </P>  \r\n\r\n<P>hvor der, hvis tiltalte findes skyldig, idømmes meget langvarige </P>  \r\n\r\n<P>frihedsstraffe. </P>  \r\n\r\n<P>Et andet forhold, som tilsyneladende overses af fortalerne for </P>  \r\n\r\n<P>anvendelsen af anonyme vidner, er følgende: </P>  \r\n\r\n<P>Anvendelsen af anonyme vidner i sager om grove narkotika- eller </P>  \r\n\r\n<P>voldsforbrydelser begrundes med hensynet til beskyttelsen af </P>  \r\n\r\n<P>vidnerne i disse sager. I betragtning af det miljø, hvoraf sagerne </P>  \r\n\r\n<P>udspringer, kan det forventes, at vidnerne eller deres nærmeste </P>  \r\n\r\n<P>vil lide alvorlig overlast, hvis de ikke beskyttes gennem </P>  \r\n\r\n<P>anonymisering af deres forklaringer. Men det noget specielle miljø </P>  \r\n\r\n<P>rummer jo omvendt en risiko for, at personer i miljøet, der af en </P>  \r\n\r\n<P>eller anden grund ønsker at ramme en anden, der ikke har &#187;makket </P>  \r\n\r\n<P>ret&#171;, eller som man af andre grunde har et regnskab at gøre op </P>  \r\n\r\n<P>med, vil komme med falske anmeldelser og vidneforklaringer, f.eks. </P>  \r\n\r\n<P>gående ud på, at den pågældende i et helt eller delvis opdigtet </P>  \r\n\r\n<P>omfang har medvirket ved salg af narkotika. Da den tiltalte ofte </P>  \r\n\r\n<P>vil være den eneste, der kunne imødegå den urigtige </P>  \r\n\r\n<P>vidneforklaring, vil den anonymisering, som vidnet kan opnå ved at </P>  \r\n\r\n<P>hævde at være truet af tiltalte, og som har til formål at beskytte </P>  \r\n\r\n<P>mod overlast fra tiltaltes side, her virke stik modsat: Det </P>  \r\n\r\n<P>løgnagtige vidne opnår gennem anonymiseringen, at han stort set </P>  \r\n\r\n<P>risikofrit kan sige, hvad der passer ham. Og tiltalte, der som </P>  \r\n\r\n<P>følge af anonymiseringen afskæres fra at imødegå forklaringen, er </P>  \r\n\r\n<P>dermed uden beskyttelse mod den overlast fra vidnets side, som den </P>  \r\n\r\n<P>løgnagtige forklaring - hvis tiltalte dømmes - resulterer i. </P>  \r\n\r\n<P>I tilknytning til den meget omtalte Højesteretsdom i U.1984.81, der </P>  \r\n\r\n<P>er kommenteret af Kiil i U.1984.B.289, skal særligt fremhæves et </P>  \r\n\r\n<P>moment, der er uomtalt såvel i dommen som i kommentaren, men som </P>  \r\n\r\n<P>er af væsentlig betydning for overvejelserne om indholdet af en </P>  \r\n\r\n<P>lovgivning på området. </P>  \r\n\r\n<P>Det drejer sig om adgangen for retten til at give den tiltaltes </P>  \r\n\r\n<P>forsvarer pålæg om i et nærmere angivet omfang ikke over for den </P>  \r\n\r\n<P>tiltalte at give oplysning om det materiale, politiet har </P>  \r\n\r\n<P>tilvejebragt, eller om, hvad der er sket under retsmøder i </P>  \r\n\r\n<P>tiltaltes fravær, de såkaldte &#187;forsvarerpålæg&#171;. Bestemmelser  \r\n\r\n herom </P>  \r\n\r\n<P>findes i den gældende retsplejelov kun i tilslutning til reglerne </P>  \r\n\r\n<P>om efterforskning, og det er både efter reglernes placering og </P>  \r\n\r\n<P>efter forarbejderne sikkert, at et pålæg til en forsvarer taber </P>  \r\n\r\n<P>sin virkning senest ved domsforhandlingens begyndelse. En accept </P>  \r\n\r\n<P>af, at et vidne føres anonymt under domsforhandlingen trækker </P>  \r\n\r\n<P>imidlertid nødvendigvis med sig, at der også på dette stadium af </P>  \r\n\r\n<P>sagen gives forsvareren pålæg om ikke at videregive sin viden til </P>  \r\n\r\n<P>tiltalte. I Højesteretssagen var der da også givet et sådant pålæg </P>  \r\n\r\n<P>til forsvareren i forbindelse med domsforhandlingen for </P>  \r\n\r\n<P>landsretten, og det kan derfor undre, at Højesteret ikke har </P>  \r\n\r\n<P>fundet anledning til at tage dette moment med i sine overvejelser, </P>  \r\n\r\n<P>da retten skulle tage stilling til, om der efter de gældende </P>  \r\n\r\n<P>regler var hjemmel til at føre et vidne anonymt under </P>  \r\n\r\n<P>domsforhandlingen. Mere betydningsfuldt end at markere denne </P>  \r\n\r\n<P>undren er det imidlertid til brug for de legislative overvejelser </P>  \r\n\r\n<P>at understrege, at man sætter forsvareren i den næsten uløselige </P>  \r\n\r\n<P>situation i hans varetagelse af hvervet, at han ved, hvem vidnet </P>  \r\n\r\n<P>er, og hvad vidnet har sagt, men ikke må fortælle det til sin </P>  \r\n\r\n<P>klient. Han er således afskåret fra sammen med klienten at </P>  \r\n\r\n<P>tilrettelægge et forsvar over for de belastende udtalelser, der </P>  \r\n\r\n<P>kan være kommet frem under vidneforklaringen, og han må i visse </P>  \r\n\r\n<P>situationer procedere dele af sagen, uden at klienten er til stede </P>  \r\n\r\n<P>og hører, hvad forsvareren siger. Det referat, som i Højesterets </P>  \r\n\r\n<P>dom er givet af sagens forløb under domsforhandlingen i </P>  \r\n\r\n<P>landsretten taler bedre end mange ord sit tydelige sprog om, </P>  \r\n\r\n<P>hvordan disse amputerede forsvarsmuligheder kan føre til, at </P>  \r\n\r\n<P>domsforhandlingen udvikler sig til en parodi på en retshandling. </P>  \r\n\r\n<P>Der er også anledning til at slå fast, at alternativet til at opgive </P>  \r\n\r\n<P>tanken om at føre anonyme vidner ikke er en prisgivelse af vidnets </P>  \r\n\r\n<P>sikkerhed. Det er vel nok i visse alvorlige narko- og voldssager </P>  \r\n\r\n<P>en realitet, at et vidne kan blive udsat for overgreb, og den </P>  \r\n\r\n<P>risiko er der i disse sager ingen, der vil påføre vidnet. </P>  \r\n\r\n<P>Udgangspunktet er derfor, at vidnet, hvis denne alvorlige risiko </P>  \r\n\r\n<P>skønnes at være til stede, er fritaget for at afgive forklaring. </P>  \r\n\r\n<P>Det kan ikke engang pålægges vidnet at afgive forklaring, fordi </P>  \r\n\r\n<P>vidnet i disse tilfælde vil være omfattet af fritagelsesreglen i </P>  \r\n\r\n<P>retsplejelovens § 171, stk. 2, nr. 1. Valget står derfor mellem at </P>  \r\n\r\n<P>føre vidnet anonymt med den - formentlig i mange tilfælde </P>  \r\n\r\n<P>illusoriske - sikkerhedsfølelse, det kan give vidnet, og helt at </P>  \r\n\r\n<P>give afkald på at føre vidnet med den risiko for en materielt </P>  \r\n\r\n<P>urigtig frifindelse, som det indebærer. </P>  \r\n\r\n<P>Det er bestemt ikke acceptabelt for retssystemet, at man skal give </P>  \r\n\r\n<P>afkald på domfældelse af grove forbrydelser, fordi vidnerne føler </P>  \r\n\r\n<P>sig skræmt. Men det er efter vores opfattelse endnu mindre </P>  \r\n\r\n<P>acceptabelt, hvis man for at opnå en domfældelse gennemfører en </P>  \r\n\r\n<P>domsforhandling under tilsidesættelse af de mest fundamentale </P>  \r\n\r\n<P>retsplejemæssige principper. Det er simpelthen livsnerven i det </P>  \r\n\r\n<P>straffeprocessuelle system, der angribes, hvis man godkender, at </P>  \r\n\r\n<P>en straffesag kan gennemføres, uden at den tiltalte på alle </P>  \r\n\r\n<P>punkter ved, hvad han er oppe mod. </P>  \r\n\r\n<P>Det hører som oven berørt også med i billedet, at de vidner, det her </P>  \r\n\r\n<P>drejer sig om, ofte selv er dybt kompromitterede. Vidnerne i disse </P>  \r\n\r\n<P>sager er typisk personer, der er eller har været inde i alvorligt </P>  \r\n\r\n<P>misbrug af euforiserende stoffer, og/ eller selv er dømt for </P>  \r\n\r\n<P>overtrædelse af lovgivningen herom eller for anden kriminalitet, </P>  \r\n\r\n<P>undertiden i samme sag som tiltalte. Der er, også når det drejer </P>  \r\n\r\n<P>sig om &#187;almindelige&#171; vidner i &#187;almindelige&#171; sager,  \r\n\r\n mange </P>  \r\n\r\n<P>usikkerhedsmomenter ved vidners udsagn. Men i narko- og </P>  \r\n\r\n<P>voldssagerne må man være ekstra skeptisk. Det er ofte ganske </P>  \r\n\r\n<P>uigennemtrængeligt, hvorfor et vidne i sådanne sager forklarer, </P>  \r\n\r\n<P>som han gør, og bliver den tiltalte berøvet den forsvarsmulighed, </P>  \r\n\r\n<P>der dog ligger i, at han ved, hvem der har afgivet forklaring, og </P>  \r\n\r\n<P>kender det fulde indhold af forklaringen, bliver risikoen for </P>  \r\n\r\n<P>domfældelse på urigtigt grundlag voldsomt forstærket. </P>  \r\n\r\n<P>Med andre ord: Når man skal tage stilling til, om det er acceptabelt </P>  \r\n\r\n<P>at give afkald på et vidne med den risiko for en materielt urigtig </P>  \r\n\r\n<P>frifindelse, som det indebærer, skal det med i overvejelserne, at </P>  \r\n\r\n<P>alternativet - anonymisering af vidnet - ikke nødvendigvis fører </P>  \r\n\r\n<P>til en materielt rigtig domfældelse. Netop anonymiseringen rummer </P>  \r\n\r\n<P>en høj grad af risiko for, at der i virkeligheden sker en </P>  \r\n\r\n<P>materielt urigtig domfældelse. Og så er retssystemet for alvor </P>  \r\n\r\n<P>kørt af sporet, hvis en urigtig domfældelse bliver resultatet af </P>  \r\n\r\n<P>en proces, der er gennemført under tilsidesættelse af </P>  \r\n\r\n<P>grundlæggende retsplejemæssige principper. Det må være en beskeden </P>  \r\n\r\n<P>pris at betale for at undgå dette, hvis man engang imellem må </P>  \r\n\r\n<P>opleve, at en sag må opgives eller ender med frifindelse, selv om </P>  \r\n\r\n<P>den tiltalte i virkeligheden var skyldig. </P>  \r\n\r\n<P>Det kan ikke være uden interesse at omtale, at den norske Højesteret </P>  \r\n\r\n<P>2 gange i 1984 har truffet afgørelser, der i en helt anden grad </P>  \r\n\r\n<P>end flertalsudtalelsen i den danske Højesterets dom i U.1984.81 </P>  \r\n\r\n<P>står vagt om de grundlæggende garantier i strafferetsplejen. Det </P>  \r\n\r\n<P>drejer sig om afgørelserne i NRt 1984.334 og 663, der begge </P>  \r\n\r\n<P>omhandlede narkokriminalitet, som var blevet afsløret ved </P>  \r\n\r\n<P>politimæssig overvågning af nogle nærmere angivne områder. </P>  \r\n\r\n<P>Politifolkene afgav i byretten forklaring om deres iagttagelser, </P>  \r\n\r\n<P>men blev af byretten fritaget for at besvare et spørgsmål fra </P>  \r\n\r\n<P>forsvareren om, hvorfra observationerne var gjort, med den </P>  \r\n\r\n<P>begrundelse, at det var nødvendigt at hemmeligholde </P>  \r\n\r\n<P>observationsposterne. I den første sag udtalte den førstvoterende </P>  \r\n\r\n<P>med tilslutning fra de øvrige dommere bl.a.: </P>  \r\n\r\n<P>&#187;I utgangspunktet har . . . . et vitne plikt til å forklare seg om  \r\n\r\n</P>  \r\n\r\n<P>hva det har sett eller hørt eller på annen måte iakttatt om </P>  \r\n\r\n<P>saksforholdet, og herunder med de begrensninger som følger af </P>  \r\n\r\n<P>lovens §§ . . . . også å svare på spørsmål som kan være av </P>  \r\n\r\n<P>betydning for å belyse vitneprovets verdi, for eksempel i hvilken </P>  \r\n\r\n<P>avstand vitnet har foretatt sine observasjoner . . . . Det er </P>  \r\n\r\n<P>videre langvarig og sikker rettspraksis for at det ikke er adgang </P>  \r\n\r\n<P>til å frita for vitneplikt av andre grunner enn de som er angitt i </P>  \r\n\r\n<P>loven . . . . </P>  \r\n\r\n<P>Der foreligger derfor . . . . en saksbehandlingsfeil når byretten </P>  \r\n\r\n<P>avskar forsvarerens spørsmål til politibetjentene.&#171; </P>  \r\n\r\n<P>Denne sagsbehandlingsfejl fandtes så væsentlig, at byrettens dom blev </P>  \r\n\r\n<P>ophævet. </P>  \r\n\r\n<P>Ganske samme resultat kom den norske Højesteret til i den anden sag. </P>  \r\n\r\n<P>Det kan heller ikke være uden interesse at omtale, at den danske </P>  \r\n\r\n<P>Højesterets afgørelse om anonyme vidner på det nordiske juristmøde </P>  \r\n\r\n<P>i 1984 ikke blev mødt med nogen form for sympati hos </P>  \r\n\r\n<P>diskussionsdeltagerne fra de andre nordiske lande. </P>  \r\n\r\n<P>Danske dommere har traditionelt en meget pragmatisk holdning til de </P>  \r\n\r\n<P>problemer, de bliver stillet overfor. Det kan der i mange tilfælde </P>  \r\n\r\n<P>være gode grunde til, men der er tilfælde, hvor det har betydning </P>  \r\n\r\n<P>at markere nogle principielle holdninger. Professor Robert Bech </P>  \r\n\r\n<P>bliver undertiden påberåbt til støtte for den mere pragmatiske </P>  \r\n\r\n<P>linie, og hans navn har også været inddraget i debatten om de </P>  \r\n\r\n<P>anonyme vidner, bl.a. i Kiils ovenfor omtalte kommentar til den </P>  \r\n\r\n<P>danske Højesterets dom. De betragtninger fra Robert Bechs side, </P>  \r\n\r\n<P>som man har påberåbt sig til støtte for, at vidner i visse </P>  \r\n\r\n<P>tilfælde kan føres anonymt, findes i en artikel i &#187;Retsplejeloven  \r\n\r\n</P>  \r\n\r\n<P>50 År&#171;, side 173 ff. Det, man har fået ud af denne artikel, er, at  \r\n\r\n</P>  \r\n\r\n<P>domstolene ikke skal være så ængstelige for, om der er hjemmel til </P>  \r\n\r\n<P>den løsning, som man finder fornuftig og hensigtsmæssig. </P>  \r\n\r\n<P>Det er rigtigt, at Robert Bech har gjort sig til talsmand for dette </P>  \r\n\r\n<P>standpunkt, men det er sket med sigte på noget ganske andet end </P>  \r\n\r\n<P>det, vi her taler om. I Robert Bechs artikel er der et afsnit </P>  \r\n\r\n<P>specielt om forholdet mellem det offentlige og det enkelte </P>  \r\n\r\n<P>individ. Han påviser her, hvordan det uden vanskeligheder har </P>  \r\n\r\n<P>været muligt for domstolen at finde hjemmel til at fængsle i strid </P>  \r\n\r\n<P>med eller ud over loven og dens forudsætninger, hvis man har </P>  \r\n\r\n<P>syntes, der var behov for fængsling, mens det omvendt har knebet </P>  \r\n\r\n<P>gevaldigt at finde hjemmel til at komme folk til hjælp, hvis der </P>  \r\n\r\n<P>f.eks. skulle gives erstatning for et uberettiget indgreb. </P>  \r\n\r\n<P>Robert Bechs pointe er, at domstolene skal bekymre sig lidt mindre om </P>  \r\n\r\n<P>hjemlen, end de hidtil har gjort, hvis der er behov for at yde </P>  \r\n\r\n<P>hjælp til en person, der er kommet i klemme i systemet. Og at </P>  \r\n\r\n<P>domstolene omvendt bør være noget mere omhyggelige med hjemlen, </P>  \r\n\r\n<P>hvis det offentlige ønsker et indgreb iværksat. Vi tror derfor </P>  \r\n\r\n<P>ikke, at Robert Bech har påskønnet at se sit indlæg brugt til </P>  \r\n\r\n<P>støtte for, at det er i orden med anonyme vidner. Det er i </P>  \r\n\r\n<P>virkeligheden forbløffende, at man i kommentaren til den danske </P>  \r\n\r\n<P>Højesterets dom har ment at kunne forsvare flertallets resultat </P>  \r\n\r\n<P>med en henvisning til Robert Bechs artikel. </P>  \r\n\r\n<P>Når folketinget skal tage stilling til, hvilke regler der nu skal </P>  \r\n\r\n<P>gives, skal man altså ikke lade sig besnære hverken af </P>  \r\n\r\n<P>henvisningerne til Robert Bech eller af den omstændighed, at en </P>  \r\n\r\n<P>afdeling af Højesteret med 5 dommerstemmer mod 2 har sanktioneret, </P>  \r\n\r\n<P>at vidner efter de gældende regler undtagelsesvis kan føres </P>  \r\n\r\n<P>anonymt. </P>  \r\n\r\n<P>Det ville da i øvrigt også være pinligt, hvis folketinget i et eller </P>  \r\n\r\n<P>andet omfang gav grønt lys for anonyme vidner, og der efterladende </P>  \r\n\r\n<P>blev fastslået, at en regel med dette indhold var i strid med </P>  \r\n\r\n<P>Menneskerettighedskonventionen. At dette står som en ikke helt </P>  \r\n\r\n<P>fjerntliggende mulighed kan udledes af de afsluttende </P>  \r\n\r\n<P>bemærkninger, der blev fremsat af Jørgen Gersing som debatleder </P>  \r\n\r\n<P>under forhandlingerne på det nordiske juristmøde 1984 om emnet </P>  \r\n\r\n<P>&#187;Efterforsknings- og bevisspørgsmål ved  \r\n\r\n narkotikaforbrydelser&#171;.1) </P>  \r\n\r\n<P>Gersings indlæg, der nu er trykt i Forhandlingerne, side 120 f, </P>  \r\n\r\n<P>lyder således: </P>  \r\n\r\n<P>&#187;Vi havde for mange år siden en justitsminister, som sagde, at der  \r\n\r\n</P>  \r\n\r\n<P>gik ca. 25 år fra vi gennemførte en reform i landet og til den </P>  \r\n\r\n<P>rigtig slog igennem i befolkningen. Det antal retssager, der </P>  \r\n\r\n<P>hidtil har været behandlet af de europæiske </P>  \r\n\r\n<P>menneskerettighedsorganer fra de nordiske lande, kunne tyde på, at </P>  \r\n\r\n<P>denne sætning måske stadig har en vis gyldighed. Men nu begynder </P>  \r\n\r\n<P>de at komme. Og i denne forbindelse er det vel rimeligt at kaste </P>  \r\n\r\n<P>et blik på bestemmelserne i art. 6, pkt. 3. Der står først i </P>  \r\n\r\n<P>indledningen til pkt. 3, at enhver, der er &#187;charged with a </P>  \r\n\r\n<P>criminal offence, has the following minimumrights.&#171; - og litra d)  \r\n\r\n</P>  \r\n\r\n<P>lyder, at han har &#187;rights to examine or have examined witnesses </P>  \r\n\r\n<P>against him and to obtain the attendance and examination of </P>  \r\n\r\n<P>witnesses on his behalf under the same conditions as witnesses </P>  \r\n\r\n<P>against him.&#171; </P>  \r\n\r\n<P>Jeg vil mene, at anklagemyndigheden og politiet, når de udfolder den </P>  \r\n\r\n<P>fantasi i efterforskningsskridtene, som jeg finder er helt </P>  \r\n\r\n<P>nødvendig i disse særprægede sager, måske engang imellem også </P>  \r\n\r\n<P>skulle tage bestemmelserne her frem og prøve dem lidt af for at </P>  \r\n\r\n<P>sikre det, som i alle de europæiske lande har været grundtanken, </P>  \r\n\r\n<P>og det, der har ligget bag ved konventionen, nemlig at den </P>  \r\n\r\n<P>tiltalte får &#187;a fair trail&#171;.' </P>  \r\n\r\n<P>II. Agenter </P>  \r\n\r\n<P>Det er en noget anden problemstilling, man møder her, men på flere </P>  \r\n\r\n<P>punkter er der paralleller. </P>  \r\n\r\n<P>Det er jo også her ønsket om en mere effektiv indsats over for den </P>  \r\n\r\n<P>alvorligere kriminalitet, der begrunder forslaget om en </P>  \r\n\r\n<P>legalisering af agentvirksomhed, og det er naturligvis et ønske, </P>  \r\n\r\n<P>alle kan tilslutte sig. Men også på dette punkt er der en pris, </P>  \r\n\r\n<P>der skal betales, og som efter vores opfattelse er for høj, fordi </P>  \r\n\r\n<P>man også her må tilsidesætte nogle væsentlige retsplejemæssige </P>  \r\n\r\n<P>principper. </P>  \r\n\r\n<P>Nogle af de indvendinger, der kan fremføes, ligger lige for: Hensynet </P>  \r\n\r\n<P>til politiets integritet taler med stor styrke mod anvendelse af </P>  \r\n\r\n<P>agenter. Som det foreliggende lovforslag viser, er det endvidere </P>  \r\n\r\n<P>en tilsyneladende håbløs opgave at udforme bare nogenlunde præcise </P>  \r\n\r\n<P>regler på de punkter, hvor der skal sættes grænser for </P>  \r\n\r\n<P>agentanvendelsen. </P>  \r\n\r\n<P>En anden meget væsentlig indvending knytter sig til noget, der er </P>  \r\n\r\n<P>lidt mere uigennemskueligt, og som derfor kræver en nærmere </P>  \r\n\r\n<P>forklaring. Det burde være en selvfølge, at hvis en sag er blevet </P>  \r\n\r\n<P>optrevlet ved hjælp af en agent, må agenten frem i dagens lys, for </P>  \r\n\r\n<P>at retten kan få mulighed for at danne sig et personligt indtryk </P>  \r\n\r\n<P>af agentens forklaring om, hvad der skete, sammenholdt med den </P>  \r\n\r\n<P>tiltaltes ofte afvigende forklaring herom. Der kan dels være </P>  \r\n\r\n<P>spørgsmål om, hvorvidt denne tiltalte overhovedet var med i det </P>  \r\n\r\n<P>begivenhedsforløb, sagen angår. Dels må forsvareren have mulighed </P>  \r\n\r\n<P>for at gå agenten på klingen, for det kan blive efterprøvet, om </P>  \r\n\r\n<P>provokationsgrænsen er overskredet. Heroverfor står imidlertid, at </P>  \r\n\r\n<P>anklagemyndigheden ofte ikke ønsker at føre agenten som vidne, </P>  \r\n\r\n<P>dels af hensyn til agentens sikkerhed, dels af hensyn til </P>  \r\n\r\n<P>genbrugsmuligheden. </P>  \r\n\r\n<P>Man skulle tro, at denne konflikt mellem ønsket om at føre agenten </P>  \r\n\r\n<P>som vidne og ønsket om at fritage ham for vidnepligt var let løst </P>  \r\n\r\n<P>ud fra følgende synspunkter: Anklagemyndigheden bestemmer, om </P>  \r\n\r\n<P>agenten skal føres. Hvis anklagemyndigheden finder hensynet til </P>  \r\n\r\n<P>agenten tungerevejende end hensynet til sagens oplysning i retten, </P>  \r\n\r\n<P>må anklagemyndigheden give afkald på at få det frem, som agenten </P>  \r\n\r\n<P>kunne have fortalt, og forsvareren og den tiltalte kan så være </P>  \r\n\r\n<P>tilfredse. Hvis anklagemyndigheden omvendt bestemmer sig til at </P>  \r\n\r\n<P>føre agenten som vidne, får forsvareren og den tiltalte de </P>  \r\n\r\n<P>sædvanlige processuelle muligheder for at sætte ind over for </P>  \r\n\r\n<P>agentens forklaring. </P>  \r\n\r\n<P>Hvis det var så enkelt, ville der ikke være grund til at have nogen </P>  \r\n\r\n<P>regel om agentens vidnepligt. Det har man imidlertid fundet </P>  \r\n\r\n<P>nødvendigt. Grunden hertil er, at domstolene i en række tilfælde </P>  \r\n\r\n<P>har ladet sig besnære til at give anklagemyndigheden mulighed for </P>  \r\n\r\n<P>både at blæse og have mel i munden. Anklagemyndigheden har fået </P>  \r\n\r\n<P>lov til både at blive fri for at føre agenten som vidne og til </P>  \r\n\r\n<P>alligevel at få agentens oplysninger frem ved stedfortrædende </P>  \r\n\r\n<P>beviser, typisk som andenhåndsforklaringer om, hvad agenten har </P>  \r\n\r\n<P>fortalt om hændelsesforløbet, jfr. Gammeltoft-Hansen i Tidsskrift </P>  \r\n\r\n<P>for Rettsvitenskap 1984, side 115 ved note 29 og 30. I praksis er </P>  \r\n\r\n<P>situationen altså blevet den, at agentens oplysninger kan bruges, </P>  \r\n\r\n<P>uden at der bliver mulighed for den afprøvning af oplysningerne, </P>  \r\n\r\n<P>som ville foreligge, hvis agenten selv blev ført som vidne. Det </P>  \r\n\r\n<P>hører også med i billedet, at domstolene i nogle sager, f.eks. </P>  \r\n\r\n<P>U.1976.236 og 1978.368 har givet udtryk for, at den bevistvivl, </P>  \r\n\r\n<P>der måtte følge af, at agenten ikke føres som vidne, må komme </P>  \r\n\r\n<P>tiltalte til gode også ved skyldspørgsmålets afgørelse, men at der </P>  \r\n\r\n<P>os bekendt ikke foreligger noget eksempel på, at der er sket en </P>  \r\n\r\n<P>frifindelse, fordi beviset er blevet fundet for svagt. </P>  \r\n\r\n<P>De gældende bestemmelser om vidnepligt, som har dannet grundlag for </P>  \r\n\r\n<P>de indtil nu trufne afgørelser om, hvorvidt en agent skal føres </P>  \r\n\r\n<P>som vidne, eller om han kan fritages, findes i retsplejelovens § </P>  \r\n\r\n<P>171, der først i stk. 2, nr. 3, fastslår, at der ikke er pligt til </P>  \r\n\r\n<P>at afgive forklaring, såfremt forklaringen må antages at ville </P>  \r\n\r\n<P>påføre vidnet anden væsentlig skade end straf eller tab af </P>  \r\n\r\n<P>velfærd. Dernæst bestemmes det i stk. 3, at retten dog kan pålægge </P>  \r\n\r\n<P>vidnet at afgive forklaring, hvis forklaringen må anses for at </P>  \r\n\r\n<P>være af afgørende betydning for sagens udfald, og sagens </P>  \r\n\r\n<P>beskaffenhed og dens betydning for vedkommende part eller </P>  \r\n\r\n<P>samfundet findes at berettige dertil. </P>  \r\n\r\n<P>Som foran anført har man fundet det nødvendigt som led i den nu </P>  \r\n\r\n<P>foreslåede legalisering af agentvirksomhed at medtage en særskilt </P>  \r\n\r\n<P>bestemmelse om agentens vidnepligt. I justitsministeriets </P>  \r\n\r\n<P>lovforslag, der er udformet i overensstemmelse med </P>  \r\n\r\n<P>udvalgsflertallets forslag, er det formuleret på den måde, at </P>  \r\n\r\n<P>vidnepligt kan pålægges, når sagens beskaffenhed og dens betydning </P>  \r\n\r\n<P>for vedkommende part eller samfundet findes at berettige dertil. </P>  \r\n\r\n<P>Hvis forslaget vedtages, vil der således ske en vis udvidelse af </P>  \r\n\r\n<P>adgangen til at pålægge agenten vidnepligt, idet det ikke længere </P>  \r\n\r\n<P>skal være en betingelse, at agentens forklaring er af afgørende </P>  \r\n\r\n<P>betydning for sagens udfald. Det er dog en meget beskeden </P>  \r\n\r\n<P>udvidelse af adgangen til at pålægge vidnepligt, der er foreslået, </P>  \r\n\r\n<P>og det vil fortsat bero på en afvejning af de modstående hensyn, </P>  \r\n\r\n<P>om der skal pålægges vidnepligt. Man er altså stadig meget langt </P>  \r\n\r\n<P>fra den retstilstand, der burde være den selvfølgelige: At </P>  \r\n\r\n<P>agenten undtagelsesfrit skal føres som vidne, hvis </P>  \r\n\r\n<P>anklagemyndigheden ønsker at bruge hans oplysninger som bevis </P>  \r\n\r\n<P>under sagen. Det kan endvidere af forarbejderne tydeligt ses, at </P>  \r\n\r\n<P>der er en almindelig forventning om, at domstolene fortsat vil </P>  \r\n\r\n<P>lade oplysningerne komme frem i form af stedfortrædende beviser i </P>  \r\n\r\n<P>de tilfælde, hvor man fritager agenten for vidnepligt. </P>  \r\n\r\n<P>Den mulighed, der således fortsat vil være for at fritage agenten som </P>  \r\n\r\n<P>vidne, har yderligere trukket det forslag med sig, at der skal </P>  \r\n\r\n<P>kunne gives forsvareren pålæg om ikke at videregive oplysning om, </P>  \r\n\r\n<P>at der har været iværksat en agentvirksomhed. Det kan vist uden </P>  \r\n\r\n<P>overdrivelse betegnes som opsigtsvækkende, at man har foreslået </P>  \r\n\r\n<P>legalisering af muligheden for at give et sådant pålæg. Hvis det </P>  \r\n\r\n<P>gives, må det ifølge sagens natur få virkning også for </P>  \r\n\r\n<P>domsforhandlingen, og den begrænsning af forsvarerens muligheder </P>  \r\n\r\n<P>under domsforhandlingen, som det indebærer, er lige så uantagelig </P>  \r\n\r\n<P>som de begrænsninger, der følger af forsvarerpålæg i tilslutning </P>  \r\n\r\n<P>til en bestemmelse om anonymisering af vidner. </P>  \r\n\r\n<P>En lovbestemmelse, der i et eller andet omfang legaliserer anvendelse </P>  \r\n\r\n<P>af agenter, bør derfor som anført ledsages af en undtagelsesfri </P>  \r\n\r\n<P>regel om vidnepligt for agenten, hvis anklagemyndigheden ønsker at </P>  \r\n\r\n<P>bruge agentens oplysninger under sagen. En regel herom vil ikke </P>  \r\n\r\n<P>rumme de samme betænkeligheder, som når det drejer sig om </P>  \r\n\r\n<P>udenforstående vidner. Agenten går frivilligt og med åbne øjne ind </P>  \r\n\r\n<P>til sit hverv, og han kan i forbindelse med, at han påtager sig </P>  \r\n\r\n<P>opgaven, gøre op med sig selv, om han vil være parat til at møde </P>  \r\n\r\n<P>som vidne i retten, således at han kan sige fra på forhånd og </P>  \r\n\r\n<P>dermed undgå at bringe sig selv i situationen. Bliver agentens </P>  \r\n\r\n<P>vidnepligt undtagelsesfri, bortfalder naturligvis også grundlaget </P>  \r\n\r\n<P>for at give bestemmelser om forsvarerpålæg under </P>  \r\n\r\n<P>domsforhandlingen. </P>  \r\n\r\n<P>En regel om ubetinget vidnepligt for agenten vil antagelig begrænse </P>  \r\n\r\n<P>agentanvendelser i et ikke ubetydeligt omfang, og de </P>  \r\n\r\n<P>opklaringsmæssige fordele ved anvendelsen af agenter vil derfor </P>  \r\n\r\n<P>komme til at stå i misforhold til de betænkeligheder, der i øvrigt </P>  \r\n\r\n<P>er forbundet hermed, og som er nævnt foran: Hensynet til politiets </P>  \r\n\r\n<P>integritet og vanskelighederne ved at udforme blot nogenlunde </P>  \r\n\r\n<P>præcise regler for agentanvendelsen i det hele taget. Det er </P>  \r\n\r\n<P>derfor vores opfattelse, at der i retsplejelovene bør indføjes et </P>  \r\n\r\n<P>forbud mod agentanvendelse. </P>  \r\n\r\n<P>Afslutningsvis kan der vel være anledning til at markere, at de </P>  \r\n\r\n<P>straffeprocessuelle regler og den måde, de håndhæves på, i særlig </P>  \r\n\r\n<P>grad er egnet til at afspejle, om vi har et retssamfund, som vi </P>  \r\n\r\n<P>kan være bekendt. Det er vores opfattelse, at specielt muligheden </P>  \r\n\r\n<P>for anonymisering af vidner, men også muligheden for anvendelse </P>  \r\n\r\n<P>af agenter vil skabe en sådan afstand fra det retssamfund, som vi </P>  \r\n\r\n<P>kan være bekendt, at der må siges fra. At give afkald på disse </P>  \r\n\r\n<P>muligheder har naturligvis, som det flere gange er fremgået i det </P>  \r\n\r\n<P>foregående, sin pris, men den pris er beskeden sammenlignet med </P>  \r\n\r\n<P>det brud på fundamentale retsplejemæssige principper, som vil </P>  \r\n\r\n<P>blive følgen, hvis anonymisering af vidner og agentanvendelsen </P>  \r\n\r\n<P>legaliseres. Der er også grund til at understrege, at der ved en </P>  \r\n\r\n<P>sådan legalisering vil ske en meget alvorlig tilsidesættelse af </P>  \r\n\r\n<P>den ligestilling mellem anklagemyndigheden og forsvareren, som var </P>  \r\n\r\n<P>en af hovedhjørnestenene i retsplejereformen i 1978, idet navnlig </P>  \r\n\r\n<P>muligheden for at give forsvarerpålæg med virkning for </P>  \r\n\r\n<P>domsforhandlingen mere eller mindre vil lemlæste forsvarerens </P>  \r\n\r\n<P>indsats for den tiltalte. Og der er sidst, men ikke mindst behov </P>  \r\n\r\n<P>for endnu engang at gøre det klart, at begge regelsæt nok vil </P>  \r\n\r\n<P>indebære en vis yderligere opklaringsmulighed, men samtidig vil </P>  \r\n\r\n<P>øge risikoen for urigtige domfældelser. Intet retssystem kan </P>  \r\n\r\n<P>udelukke risikoen for, at der sker urigtige domfældelser, men i jo </P>  \r\n\r\n<P>højere grad de elementære straffeprocessuelle normer efterleves, i </P>  \r\n\r\n<P>jo højere grad elimineres risikoen for, at det sker. </P>  \r\n\r\n<P>1) I en afgørelse af 10. juli 1985, der er fremkommet efter </P>  \r\n\r\n<P>udarbejdelsen af denne artikel, har den europæiske </P>  \r\n\r\n<P>menneskerettighedskommission dog i medfør af art. 27, stk. 2, i </P>  \r\n\r\n<P>Den europæiske Menneskerettighedskonvention afvist en klage </P>  \r\n\r\n<P>indgivet af tiltalte i sagen U. 1984.81 som &#187;manifestly </P>  \r\n\r\n<P>ill-founded&#171;. Klageren havde for kommissionen gjort gældende, at </P>  \r\n\r\n<P>man ved sagsbehandlingen havde krænket hans rettigheder efter </P>  \r\n\r\n<P>konventionens atikel 6, stk. 1 (om &#187;fait trail&#171;), og stk. 3,  \r\n\r\n litra </P>  \r\n\r\n<P>b (&#187;tilstrækkelig tid og lejlighed til at forberede sit  \r\n\r\n forsvar&#171;), </P>  \r\n\r\n<P>litra c (&#187;at forsvare sig personligt eller ved bistand af en </P>  \r\n\r\n<P>advokat . . . .&#171;), og litra d (&#187;at afhøre eller lade afhøre imod  \r\n\r\n</P>  \r\n\r\n<P>ham førte vidner og at få vidner i hans interesse tilsagt og </P>  \r\n\r\n<P>afhørt på samme betingelser som vidner, der føres imod ham&#171;). </P>  \r\n\r\n<P>Afvisningen af klagen sker i det væsentlige med den formelle </P>  \r\n\r\n<P>begrundelse, at rettighederne efter artikel 6 er rettigheder for </P>  \r\n\r\n<P>tiltalte og forsvaret i almindelighed, og at man ved bedømmelsen </P>  \r\n\r\n<P>af, om disse rettigheder er krænket, ikke blot må vurdere </P>  \r\n\r\n<P>tiltaltes personlige situation under sagen, men forsvarets som </P>  \r\n\r\n<P>helhed. Og da forsvareren har været til stede under hele </P>  \r\n\r\n<P>domsforhandlingen og har kunnet afhøre de 2 anonyme vidner uden i </P>  \r\n\r\n<P>forhold til tiltalte at være pålagt andre restriktioner end </P>  \r\n\r\n<P>forbudet mod med tiltalte at diskutere de dele af </P>  \r\n\r\n<P>vidneforklaringerne, hvoraf tiltalte kunne slutte sig til </P>  \r\n\r\n<P>vidnernes identitet, når kommissionen til, at der ikke har </P>  \r\n\r\n<P>foreligget nogen krænkelse af de påberåbte rettigheder. </P>  \r\n\r\n<P>For så vidt angår klagerens adgang til at forberede sit forsvar </P>  \r\n\r\n<P>bemærker kommissionen, at anonymiseringen ikke findes at have </P>  \r\n\r\n<P>berørt denne ret i en sådan grad, at der foreligger en krænkelse </P>  \r\n\r\n<P>af artikel 6, stk. 3, litra b eller d, og under omtalen af </P>  \r\n\r\n<P>forsvarerens muligheder for afhøring af de anonyme vidner bemærker </P>  \r\n\r\n<P>kommissionen, at forsvarets interesser kunne varetages lige så </P>  \r\n\r\n<P>godt af forsvareren som af klageren selv. </P>  \r\n\r\n<P>Navnlig den sidstnævnte udtalelse gør kommissionens afgørelse mindre </P>  \r\n\r\n<P>interessant, end den ved første øjekast kan forekomme. Da </P>  \r\n\r\n<P>kommissionen naturligvis ikke kan have være blind for, at der som </P>  \r\n\r\n<P>ovenfor nævnt kan forekomme situationer, hvor tiltalte er den </P>  \r\n\r\n<P>eneste, der kunne imødegå en urigtig anonym vidneforklaring </P>  \r\n\r\n<P>(f.eks. fordi han kunne bevise, at vidnet ikke på det relevante </P>  \r\n\r\n<P>tidspunkt befandt sig på det sted, hvor vidnet hævder at have </P>  \r\n\r\n<P>gjort sin iagttagelse), kan der nemlig næppe i udtalelsen </P>  \r\n\r\n<P>indlægges andet og mere, end at kommissionen har skønnet, at </P>  \r\n\r\n<P>anonymiseringen i den foreliggende sag ikke var til skade for </P>  \r\n\r\n<P>tiltalte, i hvert fald ikke i en sådan grad, at der forelå en </P>  \r\n\r\n<P>krænkelse af konventionen. Kommissionens afgørelse må således </P>  \r\n\r\n<P>opfattes som så konkret begrundet, at den ikke kan tages som </P>  \r\n\r\n<P>udtryk for, at kommissionen nu generelt har givet grønt lys for </P>  \r\n\r\n<P>anvendelsen af anonyme vidner. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198514K00234"
        },
        {
            "displayName": "Entydig dokumentidentifikation",
            "displayValue": "CL005962"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "234"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}