{
    "id": 38143,
    "title": "Nægtelse af godkendelse af ændring i pensionskasses vedtægter. ",
    "documentTypeId": "240",
    "isSagsforlobPeriodValid": false,
    "shortName": "KEN nr 10050 af 05/07/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Nægtelse af godkendelse af ændring i pensionskasses vedtægter. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Nægtelse af godkendelse af ændring i  \r\n\r\n pensionskasses vedtægter. </H1>  \r\n\r\n<P></P>  \r\n\r\n<BR>  \r\n\r\n<P>Den 29/3 1988 stadfæstede Finanstilsynet bl.a. en ansøgning om godkendelse  \r\n\r\n af, at § 3, stk. 1, i vedtægterne for Pensionskassen for Dyrlæger fik  \r\n\r\n følgende indhold: </P>  \r\n\r\n<P>&#187;Som kassens medlemmer optages </P>  \r\n\r\n<P>a) Dyrlæger, som ansættes i henhold til kollektiv overenskomst, aftale  \r\n\r\n eller lignende mellem Den Danske Dyrlægeforening og det offentlige eller en  \r\n\r\n privat arbejdsgiver, og som i henhold til overenskomsten eller aftalen er  \r\n\r\n forpligtet til medlemsskab af pensionskassen.&#171; </P>  \r\n\r\n<P>Pensionskassen havde samtidig anmodet om, at ordene: &#187;eller andre med  \r\n\r\n tilsvarende uddannelse&#171; skulle være indsat efter ordet  \r\n\r\n &#187;dyrlæger&#171;. Der var endvidere fremsat forslag om tilsvarende  \r\n\r\n ændring af § 1, stk. 1. litra b i pensionskassens regulativ om medlemmernes  \r\n\r\n pligter og rettigheder. Men denne del af forslaget udgik. Det blev senere  \r\n\r\n forelagt for og vedtaget på kassens ordinære generalforsamling den 17. april  \r\n\r\n 1988. I skrivelse af 8. juli 1988 ansøgte kassen herefter igen om  \r\n\r\n stadfæstelse henholdsvis godkendelse af forslaget. Finanstilsynet afslog påny  \r\n\r\n i skrivelse af 21. oktober 1988 at stadfæste/godkende forslaget. </P>  \r\n\r\n<P>Klageren gjorde bl.a. gældende, at man ønsker den ansøgte ændring under  \r\n\r\n henvisning til, at uddannelsessystemer indenfor det, der kan betegnes som det  \r\n\r\n veterinære arbejdsområde omfatter bl.a. bromatologer, biologer i offentlige  \r\n\r\n og private virksomheder over kirurger på smådyrshospitaler til konsulenter i  \r\n\r\n forsikringsselskaber og evt. uddannelser som D.S.'er efter  \r\n\r\n Undervisningsministeriets bekendtgørelse nr. 557 af 15. september 1988 om  \r\n\r\n B.A. og B.S.. Ansøgningen om korrigering af medlemskredsen var foranlediget  \r\n\r\n af og støttet af Den danske Dyrlægeforening, som kassen er knyttet til. </P>  \r\n\r\n<P>I den af ankenævnet indhentede redegørelse udtalte Finanstilsynet bl.a.,  \r\n\r\n at det af § 2, nr. 1 i bekendtgørelse nr. 459 ag 29. juli 1988 om  \r\n\r\n pensionskassevirksomhed fremgår, at en pensionskasses medlemmer skal være  \r\n\r\n uddannet inden for bestemte uddannelsesområder. Det indebar, at det af  \r\n\r\n vedtægten og regulativer tydeligt skal fremgå, hvilke uddannelsesområder  \r\n\r\n pensionskassen omfatter. Derfor havde man udtrykkeligt undladt at stadfæste  \r\n\r\n henholdsvis godkende forslaget i skrivelsen af 29. marts 1988. Tilsynet  \r\n\r\n oplyste endvidere, at man i forbindelse hermed havde foreslået kassen, at man  \r\n\r\n i stedet nævnte de bestemte uddannelsesgrupper, som kunne være aktuelle. </P>  \r\n\r\n<P>Ankenævnet udtalte: </P>  \r\n\r\n<P>Bekendtgørelse nr. 459 af 29. juli 1988 om pensionskassevirksomhed under  \r\n\r\n lov om forsikringsvirksomhed afgrænser (tværgående) pensionskasser fra  \r\n\r\n livsforsikringsselskaber bl.a. gennem forskriften i § 2, hvorefter  \r\n\r\n medlemskredsen i vedkommende kasse skal tilhøre et bestemt uddannelses-  \r\n\r\n virksomheds- eller brancheområde. Bestemmelsen må antages endvidere at skulle  \r\n\r\n indeholde mulighed for at sikre, at der ikke i en kasse optages medlemmer,  \r\n\r\n der har et andet forsikringsmæssigt grundlag end kassens eksisterende  \r\n\r\n medlemmer, samt at der gives kassens medlemmer lejlighed til på en  \r\n\r\n generalforsamling at tage konkret stilling til optagelse af nye  \r\n\r\n medlemsgrupper. Med disse bemærkninger tiltrædes det, at den af klageren  \r\n\r\n ønskede tilføjelse til vedtægterne/regulativet - der er af generelt indhold -  \r\n\r\n ikke har kunnet stadfæstes/godkendes. </P>  \r\n\r\n<P>Nævnet har bemærket sig, at Finanstilsynet har foreslået kassen, at man i  \r\n\r\n stedet nævnte de bestemte uddannelsesgrupper som kunne være aktuelle. Nævnet  \r\n\r\n har forstået tilsynets forslag således, at man vil tage spørgsmålet om  \r\n\r\n stadfæstelse/godkendelse op til fornyet overvejelse på et sådant grundlag.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19891005025"
        },
        {
            "displayName": "Entydig dokumentidentifikation",
            "displayValue": "CA006078"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10050"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "05/07/1989"
        },
        {
            "displayName": "Administrerende myndighed",
            "displayValue": "Industriministeriets Erhvervsankenævn"
        },
        {
            "displayName": "Ressortministeriets journalnummer",
            "displayValue": "88-52.500"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}