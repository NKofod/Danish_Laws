{
    "id": 140379,
    "title": "Bekendtgørelse om ændring i forretningernes fordeling mellem ministrene",
    "documentTypeId": "60",
    "isSagsforlobPeriodValid": true,
    "shortName": "BEK nr 184 af 27/02/2012",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om ændring i forretningernes fordeling mellem ministrene</p>\r\n<p class=\"Indledning2\">Efter statsministerens indstilling er der ved kongelige resolutioner af 3. oktober 2011, 5. oktober 2011, 14. december 2011 og 27. januar 2012 fastsat følgende bestemmelser vedrørende forretningernes fordeling mellem ministrene:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Der oprettes et Ministerium for By, Bolig og Landdistrikter, således at der til dette ministerium overføres følgende sagsområder:</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num1\">1)</span> fra Socialministeriet: ressortansvaret for sager vedrørende almene boliger, studie- og ungdomsboliger, friplejeboliger, privat udlejning og byfornyelse, inklusive de til området hørende institutioner m.v., herunder Center for Boligsocial Udvikling,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num2\">2)</span> fra Økonomi- og Erhvervsministeriet: ressortansvaret for boligområdet, herunder ejerboliger og andelsboliger m.v.,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num3\">3)</span> fra Indenrigs- og Sundhedsministeriet: ressortansvaret for sager vedrørende regional- og landdistrikter, herunder den regionalpolitiske redegørelse, puljer til fremme af bosætning samt det koordinerende ansvar for landdistriktspolitikken og</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num4\">4)</span> fra Ministeriet for Fødevarer, Landbrug og Fiskeri: ressortansvaret for tilrettelæggelse og administration af politikken for tilskud til lokale aktionsgrupper.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Det eksisterende Ministerium for Videnskab, Teknologi og Udvikling omdannes til et Ministerium for Forskning, Innovation og Videregående Uddannelser, således at der til dette ministerium overføres følgende sagsområder:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> fra Undervisningsministeriet: ressortansvaret for sager vedrørende videregående uddannelser på professionsbachelorniveau, herunder de videregående uddannelser for voksne under åben uddannelse, inklusive de til området hørende institutioner m.v., samt ressortansvaret for erhvervsakademiuddannelserne inklusive de til området hørende institutioner og SU-området,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> fra Kulturministeriet: ressortansvaret for sager vedrørende lov om videregående kunstneriske uddannelsesinstitutioner under Kulturministeriet og lov om Danmarks Biblioteksskole, inklusive de af loven omfattede institutioner, dog bortset fra Statens Teaterskole, Filmskolen, Kunstakademiets Billedkunstskole samt musikkonservatorierne, og</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> fra Økonomi- og Erhvervsministeriet: ressortansvaret for sager vedrørende maritime uddannelser.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Betegnelsen for Socialministeriet ændres til Social- og Integrationsministeriet, således at der til dette ministerium overføres følgende sagsområder:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num1\">1)</span> fra Justitsministeriet: Familiestyrelsen med tilhørende sagsområder,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num2\">2)</span> fra Beskæftigelsesministeriet: ressortansvaret for sager vedrørende ydelser til personer, der permanent er uden for arbejdsmarkedet, bortset fra efterløn m.v., samt en række særydelser, herunder folkepension, førtidspension, boligstøtte, børnetilskud samt hjælp til betaling af enkeltudgifter efter aktivloven, inklusiv de til området hørende institutioner m.v. og</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num3\">3)</span> fra Ministeriet for Flygtninge, Indvandrere og Integration: ressortansvaret for sager vedrørende integrationspolitik, forebyggelse af radikalisering og integrationsanalyser, inklusive de til området hørende institutioner m.v.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Der oprettes et Økonomi- og Indenrigsministerium, således at der til dette ministerium overføres følgende sagsområder:</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num1\">1)</span> fra Finansministeriet: sager vedrørende udarbejdelse af konjunkturovervågning og -vurdering, international økonomi, bortset fra EU’s budget og finansielle perspektiver,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num2\">2)</span> fra Økonomi- og Erhvervsministeriet: sager vedrørende statistik og makroøkonomi, inklusive Danmarks Statistik og Det Økonomiske Råd og</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num3\">3)</span> fra Indenrigs- og Sundhedsministeriet: ressortansvaret for sager vedrørende indenrigsområdet, inklusive de til området hørende institutioner m.v.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Det hidtidige Økonomi- og Erhvervsministerium omdannes til et Erhvervs- og Vækstministerium.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Det hidtidige Indenrigs- og Sundhedsministerium omdannes til et Ministerium for Sundhed og Forebyggelse, således at der til dette ministerium overføres ressortansvaret for sager vedrørende området for sundhed og forebyggelse, inklusive de til området hørende institutioner m.v.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Det hidtidige Klima- og Energiministerium omdannes til et Klima-, Energi- og Bygningsministerium, således at der til dette ministerium overføres følgende sagsområder:</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num1\">1)</span> fra Finansministeriet: ressortansvaret for administration af statens kontorejendomme og statens ejerskab af Christianiaområdet,</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num2\">2)</span> fra Ministeriet for Forskning, Innovation og Videregående Uddannelser: ressortansvaret for administration af universitetsbygninger og</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num3\">3)</span> fra Erhvervs- og Vækstministeriet: ressortansvaret for sager vedrørende byggeri, herunder bygningsreglement og forsøgsbyggeri.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Det hidtidige Undervisningsministerium omdannes til et Ministerium for Børn og Undervisning, således at der til dette ministerium overføres følgende sagsområder:</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num1\">1)</span> fra Social- og Integrationsministeriet: ressortansvaret for sager vedrørende dag-, fritids- og klubtilbud til børn og unge,</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num2\">2)</span> fra Ministeriet for Flygtninge, Indvandrere og Integration: sager vedrørende danskundervisning som andetsprog og</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num3\">3)</span> fra Økonomi- og Indenrigsministeriet: sager vedrørende nationale mindretal.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Det hidtidige Ministerium for Flygtninge, Indvandrere og Integration nedlægges, således at de til dette ministerium hørende forretninger overføres på følgende måde:</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num1\">1)</span> til Justitsministeriet: ressortansvaret for sager vedrørende udlændingeområdet, herunder sager vedrørende asyl, humanitær opholdstilladelse, familiesammenføring, EU og indfødsret, inklusive de til området hørende institutioner m.v. og</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num2\">2)</span> til Beskæftigelsesministeriet: ressortansvaret for sager vedrørende integration af flygtninge og indvandrere på arbejdsmarkedet og i uddannelsessystemet, herunder introduktionsprogrammet, samt sager vedrørende ophold på baggrund af beskæftigelse, herunder greencard-ordningen, au pair-ordningen, jobkort, studietilladelser m.v., inklusive de til området hørende institutioner m.v.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Betegnelsen for Kirkeministeriet ændres til Ministeriet for Ligestilling og Kirke.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> IT- og Telestyrelsen nedlægges, og de hertil hørende forretninger overføres på følgende måde:</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num1\">1)</span> til Erhvervs- og Vækstministeriet: ressortansvaret for tele- og internetregulering samt administration af frekvenser,</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num2\">2)</span> til Forsvarsministeriet: ressortansvaret for sager vedrørende beskyttelse af kritisk it-infrastruktur samt statens varslingstjeneste for internettrusler GovCert,</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num3\">3)</span> til Finansministeriet: ressortansvaret for it-politik, herunder sager vedrørende digital kommunikation med borgere og virksomheder og</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num4\">4)</span> til Økonomi- og Indenrigsministeriet: ressortansvaret for visse opgaver vedrørende it-modernisering og digitaliseringsmæssige forhold.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Farvandsvæsenet nedlægges, og de hertil hørende forretninger overføres på følgende måde:</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk1_Num1\">1)</span> til Erhvervs- og Vækstministeriet: Det Statslige Lodsvæsen og Lodstilsynet med tilhørende sagsområder samt sager vedrørende afmærkning af farvande, navigation og støtte til søfarende m.v.,</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk1_Num2\">2)</span> til Klima-, Energi- og Bygningsministeriet: ressortansvaret for sager vedrørende oceanografi og</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk1_Num3\">3)</span> til Miljøministeriet: ressortansvaret vedrørende søopmåling.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Følgende under udenrigsministeren hørende områder henlægges til handels- og investeringsministeren: sager vedrørende opgaveløsning for private virksomheder inden for eksport, internationalisering og investeringsfremme, herunder danske innovationscentre i udlandet, udnævnelse af eksportambassadører samt Eksportrådets netværk og partnerskaber for så vidt angår eksportfremme og tiltrækning af udenlandske investeringer.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Den departementale ekspedition af sager vedrørende disse forretningsområder sker i Udenrigsministeriet under ledelse af handels- og investeringsministeren og på dennes ansvar.</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Følgende under udenrigsministeren hørende områder henlægges til europaministeren: sager vedrørende europapolitiske opgaver, herunder det danske EU-formandskab, samt danske handelspolitiske interesser.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Den departementale ekspedition af sager vedrørende disse forretningsområder sker i Udenrigsministeriet under ledelse af europaministeren og på dennes ansvar.</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Den departementale ekspedition af sager vedrørende såvel multilateral som bilateral udviklingsbistand til udviklingslandene og østlandene sker fortsat i Udenrigsministeriet under ledelse af ministeren for udviklingsbistand og på dennes ansvar.</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Ressortansvaret for lov om Dagbladsnævnet overføres fra Statsministeriet til Kulturministeriet.</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> Ressortansvaret for slotte og haver overføres fra Finansministeriet til Kulturministeriet.</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18_Stk1\">§ 18.</span> Ressortansvaret for tværgående koordinering af aktiviteter vedrørende klimatilpasning overføres fra Klima-, Energi- og Bygningsministeriet til Miljøministeriet.</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19_Stk1\">§ 19.</span> Ressortansvaret for Ligestillingsafdelingen med tilhørende sagsområder overføres fra Klima-, Energi- og Bygningsministeriet til Kirkeministeriet.</p>\r\n<p class=\"Paragraf\" id=\"P20\">\r\n   <span class=\"ParagrafNr\" id=\"Par20_Stk1\">§ 20.</span> Sager vedrørende folkeoplysning, herunder folkehøjskoler, jf. lov om frie kostskoler, overføres fra Ministeriet for Børn og Undervisning til Kulturministeriet,</p>\r\n<p class=\"Paragraf\" id=\"P21\">\r\n   <span class=\"ParagrafNr\" id=\"Par21_Stk1\">§ 21.</span> Ressortansvaret for Center for Kultur og Udvikling overføres fra Kulturministeriet til Udenrigsministeriet.</p>\r\n<p class=\"Paragraf\" id=\"P22\">\r\n   <span class=\"ParagrafNr\" id=\"Par22_Stk1\">§ 22.</span> Ressortansvaret for sager vedrørende dyreværn, dyrevelfærd for produktionsdyr, kæle- og hobbydyr samt eksotiske dyr, slagtning og aflivning af dyr, transport af dyr, avl af dyr, dyreforsøg og kloning og genmodificering af dyr overføres fra justitsministeren til ministeren for fødevarer, landbrug og fiskeri.</p>\r\n<p class=\"Paragraf\" id=\"P23\">\r\n   <span class=\"ParagrafNr\" id=\"Par23_Stk1\">§ 23.</span> Ressortansvaret for Det Dyreetiske Råd, Dyreværnsrådet, Rådet vedrørende hold af særlige dyr, Arbejdsgruppen om avl af dyr, Rådet for Dyreforsøg og Dyreforsøgstilsynet overføres fra justitsministeren til ministeren for fødevarer, landbrug og fiskeri.</p><div class=\"Givet\" id=\"Givet\"><p class=\"Givet\" align=\"center\">Statsministeriet , den 27. februar 2012</p><p class=\"Sign1\" align=\"center\">Helle Thorning-Schmidt</p><p class=\"Sign2\" align=\"right\">/ Mohammad Ahsan</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Statsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/03/2012"
        },
        {
            "displayName": "Accession",
            "displayValue": "B20120018405"
        },
        {
            "displayName": "Entydig dokumentidentifikation",
            "displayValue": "AP000252"
        },
        {
            "displayName": "Dato for førstegangsindlæggelse",
            "displayValue": "01/03/2012"
        },
        {
            "displayName": "Dato for indlæggelse",
            "displayValue": "01/03/2012"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "184"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "27/02/2012"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Statsmin., j.nr. 121-0015"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}