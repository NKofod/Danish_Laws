{
    "id": 198412,
    "title": "Bekendtgørelse om uddannelse af speciallæger",
    "documentTypeId": "60",
    "isSagsforlobPeriodValid": true,
    "shortName": "BEK nr 96 af 02/02/2018",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#id638c1d7d-7ab5-4f31-b477-fa564e0b5df5\">Kapitel 1</a>\r\n      </td>\r\n      <td class=\"IndholdsfortegnelseTekst\">Uddannelsen</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id29cfe8b5-1905-4aa2-9b71-35e54a536e93\">Kapitel 2</a>\r\n      </td>\r\n      <td class=\"IndholdsfortegnelseTekst\">Ansættelse</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idcbc206ad-5a8b-4c0d-89d9-d3562c1e7a38\">Kapitel 3</a>\r\n      </td>\r\n      <td class=\"IndholdsfortegnelseTekst\">Etablering af godkendte introduktions- og hoveduddannelsesforløb</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id93360294-e6d3-429e-938d-f6008e35a725\">Kapitel 4</a>\r\n      </td>\r\n      <td class=\"IndholdsfortegnelseTekst\">Dispensation</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id0992398b-f6b3-4b14-85ee-f1583ebf11e6\">Kapitel 5</a>\r\n      </td>\r\n      <td class=\"IndholdsfortegnelseTekst\">Indberetning</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id4f3af266-6ab4-4dbe-b09f-ad91717b2039\">Kapitel 6</a>\r\n      </td>\r\n      <td class=\"IndholdsfortegnelseTekst\">Ikrafttrædelses- og overgangsbestemmelser</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id4a7a12ed-ec3b-4e5a-b707-df704b46522b\">Bilag 1</a>\r\n      </td>\r\n      <td class=\"IndholdsfortegnelseTekst\">Udover de generelle bestemmelser i bekendtgørelse om uddannelse af speciallæger gælder følgende for de enkelte specialer i Sundheds- og Ældreministeriets bekendtgørelse nr. 95 af 2. februar 2018 om speciallæger.</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om uddannelse af speciallæger</p>\r\n<p class=\"Indledning2\">I medfør af §§ 32 og 34, stk. 5, i lov om autorisation af sundhedspersoner og om sundhedsfaglig virksomhed, jf. lovbekendtgørelse nr. 990 af 18. august 2017, og efter bemyndigelse i henhold til § 3, stk. 4-10, i bekendtgørelse nr. 95 af 2. februar 2018 om speciallæger fastsættes:</p>\r\n<p class=\"Kapitel\" id=\"id638c1d7d-7ab5-4f31-b477-fa564e0b5df5\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Uddannelsen</p>\r\n<p class=\"Paragraf\" id=\"idc915ee69-cdec-412b-a1a7-e0240f7ae97a\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Speciallægeuddannelsen er en formaliseret lægelig videreuddannelse på videnskabeligt grundlag. Uddannelsen giver praktisk og teoretisk kompetence på speciallægeniveau inden for det enkelte lægelige speciale.</p>\r\n<p class=\"Paragraf\" id=\"id7a694668-f6ee-4c7b-9814-b77c56545bea\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Sundhedsstyrelsen godkender målbeskrivelser for de lægelige specialer. Målbeskrivelserne angiver de teoretiske og praktisk-kliniske kompetencer, som kræves for at opnå tilladelse til at betegne sig som speciallæge i det enkelte speciale.</p>\r\n<p class=\"Stk2\">\r\n   <span class=\"StkNr\" id=\"idda9599f0-2232-4612-be03-fa4e4a130ef1\">Stk. 2.</span> Styrelsen for Patientsikkerhed meddeler på baggrund af ansøgning tilladelse til at betegne sig som speciallæge til læger, der kan dokumentere de kompetencer, der er angivet i specialets målbeskrivelse i forud godkendte uddannelsesforløb.</p>\r\n<p class=\"Paragraf\" id=\"idaf4c20be-bf4e-45cf-9668-19d96a2ccffa\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Inden for de af Sundhedsstyrelsen udmeldte rammer for dimensioneringen godkender de regionale råd for lægers videreuddannelse introduktions- og hoveduddannelsesforløb på baggrund af faglig indstilling.</p>\r\n<p class=\"Stk2\">\r\n   <span class=\"StkNr\" id=\"id6fc312c8-fbd0-4a2b-a11c-5e3429989f29\">Stk. 2.</span> De regionale råd for lægers videreuddannelse tilrettelægger uddannelsesforløb i form af ansættelse på uddannelsessteder.</p>\r\n<p class=\"Stk2\">\r\n   <span class=\"StkNr\" id=\"iddb03dc82-e802-4bb4-ac32-6490b5572dbc\">Stk. 3.</span> De regionale råd for lægers videreuddannelse godkender uddannelsesprogrammer som beskriver, hvorledes de kompetencer, der er anført i specialernes målbeskrivelser, kan opnås i konkrete uddannelsesforløb og varetager den praktiske tilrettelæggelse af disse forløb.</p>\r\n<p class=\"Paragraf\" id=\"idd744b730-99f1-47a8-b1a1-0f25fdb72bbd\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> De regionale råd for lægers videreuddannelse sikrer, at der på alle afdelinger er udarbejdet uddannelsesprogrammer.</p>\r\n<p class=\"Stk2\">\r\n   <span class=\"StkNr\" id=\"id6fdc74c5-c18b-4a78-90a4-825551cae543\">Stk. 2.</span> Ansættelsesstedet og uddannelseslægen udarbejder inden for rammerne i uddannelsesprogrammet en individuel uddannelsesplan, der beskriver forventninger til kompetenceudvikling for den enkelte læge, og hvorledes denne kompetenceudvikling forventes at finde sted. Denne uddannelsesplan justeres løbende i dialog mellem uddannelseslægen og ansættelsesstedet.</p>\r\n<p class=\"Paragraf\" id=\"id1ac608e4-4a8d-4ed8-9e7c-e54badd8be5f\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Den praktisk-kliniske uddannelse skal finde sted under ansættelse på sygehusafdelinger, i speciallægepraksis, hos alment praktiserende læge eller på anden institution med lægeligt eller lægevidenskabeligt arbejdsområde i forud godkendte forløb.</p>\r\n<p class=\"Stk2\">\r\n   <span class=\"StkNr\" id=\"id272b414c-897b-4fc6-b58f-6ba34e6559e5\">Stk. 2.</span> Det påhviler de uddannelsesgivende institutioner at sikre rammerne for kompetenceudviklingen. De uddannelsesgivende institutioner og uddannelseslægen skal i fællesskab arbejde for den nødvendige progression i kompetenceudviklingen og opnåelse af en stigende selvstændighed for uddannelseslægen i opgavevaretagelsen.</p>\r\n<p class=\"Paragraf\" id=\"id47b3b1cb-fa0b-4244-a2cf-40480f0d036c\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Sundhedsstyrelsen fastsætter krav til dokumentation for godkendelse af gennemførte uddannelsesforløb, herunder for anvendelse af logbog.</p>\r\n<p class=\"Stk2\">\r\n   <span class=\"StkNr\" id=\"id0e1925d9-d722-485e-92fc-39117683fa8d\">Stk. 2.</span> Sundhedsstyrelsen udarbejder vejledninger for evaluering og kompetencevurdering af den enkelte uddannelsessøgende og af uddannelsessteder, herunder for uddannelsessteders deltagelse i inspektorordningen.</p>\r\n<p class=\"Stk2\">\r\n   <span class=\"StkNr\" id=\"id2954c2ca-a9d9-41b1-923b-d87f0b913ca6\">Stk. 3.</span> Sundhedsstyrelsen offentliggør inspektorrapporter fra de enkelte uddannelsesafdelinger, jf. stk. 2.</p>\r\n<p class=\"Stk2\">\r\n   <span class=\"StkNr\" id=\"id15a96c8a-2065-401a-850b-271ff6629f47\">Stk. 4.</span> De regionale råd for lægers videreuddannelse offentliggør uddannelseslægernes løbende evalueringer af uddannelsesstederne.</p>\r\n<p class=\"Paragraf\" id=\"id517bfeb7-fc18-4a09-90dc-bd6e9b8f04f2\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Første del af den lægelige videreuddannelse udgøres af den kliniske basisuddannelse af 12 måneders varighed. Ingen ansættelse forud for den kliniske basisuddannelse kan indgå i den efterfølgende lægelige videreuddannelse til speciallæge.</p>\r\n<p class=\"Stk2\">\r\n   <span class=\"StkNr\" id=\"id22787f7f-065f-4a2a-842a-1a11ec7adf3c\">Stk. 2.</span> Opnået tilladelse til selvstændigt virke som læge er en forudsætning for godkendelse af gennemført introduktionsforløb.</p>\r\n<p class=\"Paragraf\" id=\"id9d8d3a10-5cc7-4cb1-a478-ad29090ab683\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Den praktisk-kliniske uddannelse skal gennemføres i godkendte forløb i følgende rækkefølge:</p>\r\n<p class=\"Liste1\">\r\n   <span class=\"Liste1Nr\" id=\"id5c099a15-32c8-4e59-af6f-39c23959bc96\">1)</span> Introduktionsuddannelse i specialet af 12 måneders varighed. For almen medicin dog 6 måneder, såfremt den 2. ansættelse under den kliniske basisuddannelse har fundet sted i almen praksis.</p>\r\n<p class=\"Liste1\">\r\n   <span class=\"Liste1Nr\" id=\"id1fc079fa-058e-4518-aa33-1aaf74e0046c\">2)</span> Hoveduddannelse i specialet med en varighed som beskrevet i bilag 1.</p>\r\n<p class=\"Stk2\">\r\n   <span class=\"StkNr\" id=\"id2643a1f7-709f-426e-a978-7bbdcf620637\">Stk. 2.</span> I hoveduddannelsen i sygehusspecialer skal som hovedregel indgå ansættelse på såvel afdeling med hovedfunktion som afdeling med specialiseret funktion. I specialer, hvor en væsentlig del af patientvaretagelsen sker i speciallægepraksis, skal ansættelse i speciallægepraksis tillige indgå i hoveduddannelsen.</p>\r\n<p class=\"Stk2\">\r\n   <span class=\"StkNr\" id=\"id54db2764-3b97-4ced-8bd4-d026bd1977e8\">Stk. 3.</span> Hoveduddannelsen skal indeholde ansættelse på mindst to ansættelsessteder inden for specialet, hver af mindst 12 måneders varighed. Heraf skal mindst en ansættelse være kontinuerlig.</p>\r\n<p class=\"Paragraf\" id=\"id1d6fc02e-1bf5-4584-aa44-1dd00db85379\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> De regionale råd for lægers videreuddannelse godkender uddannelsesforløb og tilrettelægger antallet af uddannelsesforløb ud fra Sundhedsstyrelsens oplysninger, jf. § 7.</p>\r\n<p class=\"Stk2\">\r\n   <span class=\"StkNr\" id=\"idabc5971c-5775-4d0e-bf48-98d862729816\">Stk. 2.</span> De regionale råd for lægers videreuddannelse tilrettelægger indholdet af uddannelsesforløb i form af ansættelse på uddannelsessteder, der tilsammen dækker alle kompetencer i målbeskrivelsen for det pågældende speciale.</p>\r\n<p class=\"Paragraf\" id=\"id0d02f4b2-397d-4da7-9d46-8075ed6991fc\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Hoveduddannelsen i et speciale skal være påbegyndt senest 6 år efter første ansættelsesdag i den kliniske basisuddannelse, jf. dog stk. 8.</p>\r\n<p class=\"Stk2\">\r\n   <span class=\"StkNr\" id=\"idf47831e7-8ff9-4a97-9d46-46ed9ea646cd\">Stk. 2.</span> For læger, der opnår tilladelse til selvstændigt virke som læge på andet grundlag end klinisk basisuddannelse, jf. § 3 og § 5 i bekendtgørelse nr. 1247 af 24. oktober 2007 om tilladelse til selvstændigt virke som læge, skal hoveduddannelsen være påbegyndt senest 5 år efter, at Sundhedsstyrelsen har meddelt tilladelse til selvstændigt virke som læge.</p>\r\n<p class=\"Stk2\">\r\n   <span class=\"StkNr\" id=\"idcad6c96e-c072-4548-9efe-7ff142c3a8df\">Stk. 3.</span> Tidsfristen forlænges ved afholdt orlov i henhold til lovgivningen.</p>\r\n<p class=\"Stk2\">\r\n   <span class=\"StkNr\" id=\"id7958c83f-4f3e-4161-9fd2-37c26d31acfc\">Stk. 4.</span> Ved gennemført Ph.d.-uddannelse og indleveret ph.d. forlænges tidsfristen med 3 år.</p>\r\n<p class=\"Stk2\">\r\n   <span class=\"StkNr\" id=\"idf45dfae0-7844-42f3-ac63-94a804061a28\">Stk. 5.</span> Ved ansættelse som læge i forsvaret forlænges tidsfristen forholdsmæssigt, dog højst 12 måneder.</p>\r\n<p class=\"Stk2\">\r\n   <span class=\"StkNr\" id=\"ida39964df-275e-4cf0-8a0c-b868ecbebc68\">Stk. 6.</span> Efter forhåndsgodkendelse i Sundhedsstyrelsen forlænges tidsfristen ved udsendelse i humanitær lægevirksomhed med op til 12 måneder.</p>\r\n<p class=\"Stk2\">\r\n   <span class=\"StkNr\" id=\"id0f679f44-3095-493f-8888-0a0e80d1e094\">Stk. 7.</span> Ved deltidsansættelse i klinisk basisuddannelse eller introduktionsuddannelse forlænges tidsfristen forholdsmæssigt med forlængelsen af uddannelsestiden i medfør af § 12, stk. 4, og § 6, stk. 5, i bekendtgørelse nr. 1256 af 25. oktober 2007 om lægers kliniske basisuddannelse, dog højst 12 måneder.</p>\r\n<p class=\"Stk2\">\r\n   <span class=\"StkNr\" id=\"id6ece90c5-6b66-422a-a1fa-0017c9cedaf9\">Stk. 8.</span> Hoveduddannelsen i et speciale kan påbegyndes senere end 6 år efter den første ansættelsesdag i den kliniske basisuddannelse i forløb, som i den pågældende ansættelsesrunde ikke har kunnet besættes af ansøgere, som ikke har overskredet fristen i stk. 1 og 2.</p>\r\n<p class=\"Stk2\">\r\n   <span class=\"StkNr\" id=\"id72ef038d-f79b-4333-90f5-124860f06a6a\">Stk. 9.</span> Det påhviler ansættelsesmyndigheden at kontrollere, at tidsfristen er overholdt.</p>\r\n<p class=\"Paragraf\" id=\"idb04b9048-b08f-4d5a-9dbb-5e4fe4d1c076\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> I den lægelige videreuddannelse til speciallæge indgår ud over den praktisk-kliniske uddannelse et teoretisk uddannelsesprogram bestående af generelle kurser, specialespecifikke kurser og et forskningstræningsmodul. Det teoretiske uddannelsesprogram for de generelle og specialespecifikke kurser godkendes af Sundhedsstyrelsen.</p>\r\n<p class=\"Stk2\">\r\n   <span class=\"StkNr\" id=\"idf8db0c82-014c-4d46-9bb7-94ce75a9e1aa\">Stk. 2.</span> Sundhedsstyrelsen udarbejder nærmere vejledninger for gennemførelse af det teoretiske uddannelsesprogram, herunder krav til evaluering af kursusdeltagelse.</p>\r\n<p class=\"Kapitel\" id=\"id29cfe8b5-1905-4aa2-9b71-35e54a536e93\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Ansættelse</p>\r\n<p class=\"Paragraf\" id=\"id395ee849-ab3e-42ac-9a44-25ef80ea7e4f\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Ansættelse i introduktionsforløb og hoveduddannelsesforløb sker efter opslag.</p>\r\n<p class=\"Stk2\">\r\n   <span class=\"StkNr\" id=\"id7acc4264-0979-4449-8136-8596eb074601\">Stk. 2.</span> Hoveduddannelsesforløb opslås som kontinuerlige ansættelser, der dækker den samlede hoveduddannelse i specialet.</p>\r\n<p class=\"Stk2\">\r\n   <span class=\"StkNr\" id=\"id35a26b6a-e5e7-401a-b324-eb4223799411\">Stk. 3.</span> Uddannelsesforløb skal være godkendt af det regionale råd for lægers videreuddannelse forud for opslag.</p>\r\n<p class=\"Stk2\">\r\n   <span class=\"StkNr\" id=\"ida511965e-8921-4824-a926-efe097e8cf22\">Stk. 4.</span> Ansættelsesvarigheden på de enkelte uddannelsessteder, der ifølge uddannelsesprogrammet indgår i et introduktions- eller hoveduddannelsesforløb, skal være på mindst 6 måneder. Undtaget herfra er ansættelsesforhold, hvor særlige målbeskrevne kompetencer kan opnås på kortere tid.</p>\r\n<p class=\"Paragraf\" id=\"id0a81d109-085e-40ad-8602-4119ca8db224\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Ansættelse i introduktions- og hoveduddannelsesforløb gennemføres som fuldtidsansættelse, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"idf73cd0f8-4f28-4325-9fc1-35ad8b9ca91f\">Stk. 2.</span> Ansættelse i introduktions- og hoveduddannelsesforløb på deltid eller skiftevis på fuldtid og deltid kan, under forudsætning af at der kan indgås aftale herom med ansættelsesmyndigheden,</p>\r\n<p class=\"Liste1\">\r\n   <span class=\"Liste1Nr\" id=\"idf13fd868-fda6-4fc9-a231-fce85b25993f\">1)</span> finde sted i forbindelse med delvis genoptagelse af arbejdet under barselsorlov eller forældreorlov.</p>\r\n<p class=\"Liste1\">\r\n   <span class=\"Liste1Nr\" id=\"id149f76ab-9c1e-46cf-abd1-c1041499e99d\">2)</span> godkendes, når særlige personlige forhold taler herfor.</p>\r\n<p class=\"Liste1\">\r\n   <span class=\"Liste1Nr\" id=\"id6c43eabe-3d5d-4535-aaef-c55be4cb1e97\">3)</span> godkendes såfremt deltidsansættelsen kombineres med forskningsansættelse inden for det sundhedsvidenskabelige område.</p>\r\n<p class=\"Stk2\">\r\n   <span class=\"StkNr\" id=\"iddbb5bf8c-b71a-4d7b-8258-e94ab6b5cb39\">Stk. 3.</span> Deltidsansættelse i henhold til stk. 2 skal udgøre mindst halvdelen af arbejdstiden i en fuldtidsansættelse. Deltidsansættelsen skal indeholde alle de uddannelsesgivende elementer, som er indeholdt i en tilsvarende fuldtidsansættelse.</p>\r\n<p class=\"Stk2\">\r\n   <span class=\"StkNr\" id=\"iddf179622-9dc5-424e-a31f-20c1fb31ba18\">Stk. 4.</span> Ved deltidsansættelse efter stk. 2, nr. 1 og 2, forlænges uddannelsestiden forholdsmæssigt, således at den samlede uddannelsestid svarer til den, der kræves i en fuldtidsansættelse.</p>\r\n<p class=\"Stk2\">\r\n   <span class=\"StkNr\" id=\"idf46bf7b8-84b2-46b3-b174-efd7c321bf09\">Stk. 5.</span> For deltidsansættelser i hoveduddannelsesforløb i henhold til stk. 2, nr. 3, foretages en konkret vurdering af den nødvendige forlængelse af uddannelsesvarigheden; hvorimod for introduktionsforløb forlænges uddannelsestiden forholdsmæssigt. Det regionale råd for lægers videreuddannelse fastsætter den nødvendige forlængelse af uddannelsesvarigheden.</p>\r\n<p class=\"Paragraf\" id=\"id1643be01-c9b1-4fed-ba49-9bf77002b4e3\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Ved fravær - bortset fra ferie (herunder særlige feriedage) i henhold til ferieloven eller overenskomst - svarende til mere end 10 pct. af den fastsatte varighed for en given uddannelsesdel, forlænges uddannelsestiden med den samlede fraværsperiode. Ved fravær forstås fraværsperioder på grund af sygdom, graviditet, barsel, omsorgsdage, adoption eller andre særlige grunde.</p>\r\n<p class=\"Stk2\">\r\n   <span class=\"StkNr\" id=\"idaa151b14-639e-451e-af56-25138b932875\">Stk. 2.</span> Forlængelse af ansættelsen eller erstatningsansættelse skal mindst være af samme varighed som fraværet. Erstatningsansættelse godkendes af det regionale råd for lægers videreuddannelse forud for ansættelsen.</p>\r\n<p class=\"Paragraf\" id=\"id478524cd-723f-4070-942d-faab8721ed5d\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Såfremt en uddannelseslæge som led i et godkendt uddannelsesforløb i et speciale opnår kompetencer, der dækker kravene i et andet speciales målbeskrivelse, vil lægen ved skift til dette speciale kunne forkorte uddannelsen i det nye speciale forholdsmæssigt. Omfanget af denne forkortelse af uddannelsesforløbet fastlægges af det regionale råd for lægers videreuddannelse efter Sundhedsstyrelsens vejledninger. Forkortelse af uddannelsesforløb ved skift til andet speciale kan finde sted hvis,</p>\r\n<p class=\"Liste1\">\r\n   <span class=\"Liste1Nr\" id=\"id1580488d-57ab-4630-bcb5-b68a93c17be9\">1)</span> uddannelseslægen opnår kompetencer i et godkendt introduktionsuddannelsesforløb, der dækker kravene i et andet speciales målbeskrivelse for introduktionsuddannelse,</p>\r\n<p class=\"Liste1\">\r\n   <span class=\"Liste1Nr\" id=\"id52a05a32-7f08-4cfb-a1b5-ff0ddb46e569\">2)</span> uddannelseslægen opnår kompetencer i et godkendt introduktionsuddannelsesforløb, der dækker kravene i et andet speciales målbeskrivelse for hoveduddannelse,</p>\r\n<p class=\"Liste1\">\r\n   <span class=\"Liste1Nr\" id=\"ide27f2ece-b1e5-4825-89b6-a5d8b2efbd2c\">3)</span> uddannelseslægen opnår kompetencer i et godkendt hoveduddannelsesforløb, der dækker kravene i et andet speciales målbeskrivelse for hoveduddannelse, eller</p>\r\n<p class=\"Liste1\">\r\n   <span class=\"Liste1Nr\" id=\"id7d485d53-8036-429d-b6fa-f8450acd47ee\">4)</span> uddannelseslægen opnår kompetencer i et godkendt hoveduddannelsesforløb, der dækker kravene i et andet speciales målbeskrivelse for introduktionsuddannelse.</p>\r\n<p class=\"Stk2\">\r\n   <span class=\"StkNr\" id=\"id81f7d5b4-e9c6-4961-b30c-6c835786dfce\">Stk. 2.</span> Såfremt en uddannelseslæge under ansættelse i udlandet opnår kompetencer, der delvist dækker kravene i et speciales målbeskrivelse, kan lægen under uddannelse i dette speciale forkorte uddannelsen i specialet forholdsmæssigt. Omfanget af denne forkortelse af uddannelsesforløbet fastlægges af det regionale råd for lægers videreuddannelse efter Sundhedsstyrelsens vejledninger.</p>\r\n<p class=\"Stk2\">\r\n   <span class=\"StkNr\" id=\"id685171c4-b2c2-410a-827e-6e472ffcfbfb\">Stk. 3.</span> Det regionale råd for lægers videreuddannelse kan give forhåndsgodkendelse af ansættelse i udlandet på baggrund af ansøgning og dokumentation af arbejdsfunktionen og den uddannelsesmæssige værdi.</p>\r\n<p class=\"Stk2\">\r\n   <span class=\"StkNr\" id=\"id7d050fc8-62f5-4915-8b69-c3c2fe3ec577\">Stk. 4.</span> For læger, der allerede har gennemført en speciallægeuddannelse, som anført i punkt 5.1.3 i bilag V til Europa-Parlamentets- og Rådets direktiv 2005/36/EF om anerkendelse af erhvervsmæssige kvalifikationer, og som søger om merit til gennemførelse af et andet speciallægeuddannelsesforløb, som er nævnt i direktivets punkt 5.1.3 i bilag V, kan der gives merit svarende til højst halvdelen af minimumsvarigheden af den pågældende speciallægeuddannelse.</p>\r\n<p class=\"Stk2\">\r\n   <span class=\"StkNr\" id=\"id309900ab-c113-4ba9-9bf3-f9c08e2e97d7\">Stk. 5.</span> Oplysning om forkortede og ændrede uddannelsesforløb efter stk. 1 – 4, § 13, stk. 5, og § 20, stk. 1, sendes til orientering til Styrelsen for Patientsikkerhed.</p>\r\n<p class=\"Kapitel\" id=\"idcbc206ad-5a8b-4c0d-89d9-d3562c1e7a38\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Etablering af godkendte introduktions- og hoveduddannelsesforløb</p>\r\n<p class=\"Paragraf\" id=\"id98fd7a4b-8245-4c62-b3bd-7a0dadd98682\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Sundhedsstyrelsen fastsætter i dimensioneringsplanen årlige rammer for dimensionering af introduktions- og hoveduddannelsesforløb i hver enkelt videreuddannelsesregion og for hver enkelt speciale. Det sker efter rådgivning fra Prognose- og Dimensioneringsudvalget under Det Nationale Råd for Lægers Videreuddannelse.</p>\r\n<p class=\"Stk2\">\r\n   <span class=\"StkNr\" id=\"id688a7360-b908-44c0-9ed7-bff8501dd7c8\">Stk. 2.</span> Sundhedsstyrelsen udarbejder vejledninger for dokumentation og godkendelse af gennemførte uddannelsesforløb.</p>\r\n<p class=\"Kapitel\" id=\"id93360294-e6d3-429e-938d-f6008e35a725\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Dispensation</p>\r\n<p class=\"Paragraf\" id=\"id82806dd2-7bc0-4496-b285-d49e301a97c6\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Sundhedsstyrelsen kan dispensere fra uddannelsesbestemmelserne i kapitel 1, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"ide93f90e7-2a87-4959-b061-44a61ecb286f\">Stk. 2.</span> Tidsfristen efter § 10, stk. 1 og 2, kan i helt særlige tilfælde forlænges, herunder ved langvarig sygdom.</p>\r\n<p class=\"Stk2\">\r\n   <span class=\"StkNr\" id=\"id6138a9fa-23b9-4222-a9ad-b2edf1eef922\">Stk. 3.</span> Ansøgning om dispensation skal som udgangspunkt sendes via de regionale råd for lægers videreuddannelse.</p>\r\n<p class=\"Kapitel\" id=\"id0992398b-f6b3-4b14-85ee-f1583ebf11e6\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Indberetning</p>\r\n<p class=\"Paragraf\" id=\"idc5fb3cb9-ebbf-4bec-9629-58538def081a\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Sundhedsstyrelsen indhenter halvårligt antallet af opslåede og besatte hoveduddannelsesforløb, samt årligt antallet af opslåede og besatte introduktionsstillinger hos de regionale råd for lægers videreuddannelse.</p>\r\n<p class=\"Stk2\">\r\n   <span class=\"StkNr\" id=\"id4d74d043-edd3-4d1e-854a-048b862d23e0\">Stk. 2.</span> Sundhedsstyrelsen fastsætter nærmere regler for indberetningens form og indhold, herunder tidsfrist for indberetningerne.</p>\r\n<p class=\"Kapitel\" id=\"id4f3af266-6ab4-4dbe-b09f-ad91717b2039\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Ikrafttrædelses- og overgangsbestemmelser</p>\r\n<p class=\"Paragraf\" id=\"idd846d0b1-0375-48c5-95ad-5f9b71672436\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Bekendtgørelsen træder i kraft den 9. februar 2018.</p>\r\n<p class=\"Stk2\">\r\n   <span class=\"StkNr\" id=\"id7ee9e01c-a38c-4d36-869d-82dda74bdf51\">Stk. 2.</span> Bekendtgørelse nr. 1257 af 25. oktober om uddannelse af speciallæger ophæves</p>\r\n<p class=\"Stk2\">\r\n   <span class=\"StkNr\" id=\"id3982c271-4756-4450-8c84-c85f937174e5\">Stk. 3.</span> Uddannelseslæger, der har gennemført eller har påbegyndt uddannelseselementer før denne bekendtgørelse træder i kraft, skal færdiggøre deres uddannelse efter nærværende bekendtgørelse, jf. dog stk. 4.</p>\r\n<p class=\"Stk2\">\r\n   <span class=\"StkNr\" id=\"ida79a6a54-f31f-42fc-8061-20dacd606cfe\">Stk. 4.</span> Bestemmelsen i § 10 gælder for kliniske basisuddannelsesforløb, der er påbegyndt den 1. august 2008 eller derefter. Fristen efter § 10, stk. 2, løber tidligst fra den 1. august 2008.</p>\r\n<p class=\"Stk2\">\r\n   <span class=\"StkNr\" id=\"iddd0c5b9b-cb4a-4798-9ba3-8458ec2235b0\">Stk. 5.</span> For læger, der den 30. april 2017 har overskredet tidsfristen i § 10, stk. 1 eller stk. 2, forlænges fristen frem til 1. maj 2018.</p>\r\n<p class=\"Paragraf\" id=\"ide775007e-0d53-4d08-8848-ab0c2ab12dce\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> I forbindelse med oprettelsen af specialet akutmedicin kan en læge, der har opnået kompetencer i Danmark eller udlandet, som delvis dækker kravene i specialet akutmedicin, få forkortet uddannelsen i specialet akutmedicin forholdsmæssigt. Omfanget af denne forkortelse af det samlede uddannelsesforløb på 72 måneder fastlægges af de regionale råd for lægers videreuddannelse.</p>\r\n<p class=\"Stk2\">\r\n   <span class=\"StkNr\" id=\"id99ee4bfe-5af8-4732-86ee-b8d54c35ee71\">Stk. 2.</span> Lægen skal have vurderet hvilke kompetencer i målbeskrivelsen, der skal opnås i det forkortede uddannelsesforløb. De regionale råd for lægers videreuddannelse fastlægger tidsramme og krav til uddannelsessteder for det forkortede uddannelsesforløb inklusiv gennemførelse af generelle og specialespecifikke kurser samt forskningstræning.</p>\r\n<p class=\"Stk2\">\r\n   <span class=\"StkNr\" id=\"id901b69a1-9f71-45c6-afab-43f4ea78532e\">Stk. 3.</span> Vurderingen af forkortelsen er omfattet af reglerne i § 15. Dog kan ansættelser inden ikrafttrædelsen af denne bekendtgørelse i ikke godkendte uddannelsesforløb i akutafdelinger, efter lægen har opnået selvstændigt virke som læge, indgå i vurderingen.</p>\r\n<p class=\"Stk2\">\r\n   <span class=\"StkNr\" id=\"iddd7c5851-bbd8-41ce-811f-a84b063cc002\">Stk. 4.</span> Ansøgning om forkortet uddannelsesforløb i specialet akutmedicin skal indsendes til vurdering i de regionale råd for lægers videreuddannelse senest 31. december 2024.</p>\r\n<p class=\"Paragraf\" id=\"id381f208a-346e-4872-ae51-25a8dfe0ca71\">\r\n   <span id=\"P21\">\r\n   </span>\r\n   <span class=\"ParagrafNr\" id=\"Par21\">§ 21.</span> I forbindelse med oprettelsen af specialet akutmedicin kan en speciallæge i andet speciale end akutmedicin, jf. bilag 1, som ved denne bekendtgørelses ikrafttræden vurderes at have gennemgået en uddannelse, der kan sidestilles med uddannelsen i akutmedicin, opnå speciallægeanerkendelse i akutmedicin, såfremt lægens ansættelser ved akutafdelinger i Danmark, uanset om disse er godkendt til uddannelse eller ej, samlet udgør mindst 60 måneder, jf. dog § 15, stk. 4, og § 20, stk. 3, 2. punktum.</p>\r\n<p class=\"Stk2\">\r\n   <span class=\"StkNr\" id=\"ide5ea1cd2-0ecf-44b5-8433-ba4053de60db\">Stk. 2.</span> Speciallæger i andet speciale kan opnå speciallægeanerkendelse i akutmedicin, hvis speciallægen på ansøgningstidspunktet har været ansat i mindst 3 år inden for de seneste 5 år ved en akutafdeling i Danmark og</p>\r\n<p class=\"Liste1\">\r\n   <span class=\"Liste1Nr\" id=\"idfd431b9a-1fc1-4c60-a345-c50d67674907\">1)</span> speciallægen har gennemført og fået godkendt de lægevidenskabelige selskabers fagområdeuddannelse inden for akutmedicin eller en uddannelse i Danmark eller udlandet, der kan sidestilles hermed, eller</p>\r\n<p class=\"Liste1\">\r\n   <span class=\"Liste1Nr\" id=\"id3678fa1d-8ebf-4db3-a01a-b94865e8d4ba\">2)</span> speciallægen har opnået godkendelse af samtlige kompetencer i målbeskrivelsen for akutmedicin.</p>\r\n<p class=\"Stk2\">\r\n   <span class=\"StkNr\" id=\"ida2985496-6124-4d62-a95d-a5a508aff9e2\">Stk. 3.</span> Vurderingen efter stk. 2, nr. 1 – 2 foretages af de regionale råd for lægers videreuddannelse.</p>\r\n<p class=\"Stk2\">\r\n   <span class=\"StkNr\" id=\"ida4dacb2a-c7a6-4a79-9a8b-3b6398ba51f7\">Stk. 4.</span> Uddannelsen efter stk. 2, nr. 1 skal være 2-årig, således at speciallægen i alt har været ansat 5 år ved en akutafdeling.</p>\r\n<p class=\"Stk2\">\r\n   <span class=\"StkNr\" id=\"id7bc3bb34-7129-48cb-978e-e97fd14d1a13\">Stk. 5.</span> Ansøgning om speciallægeanerkendelse i specialet akutmedicin på baggrund af stk. 2 skal være Styrelsen for Patientsikkerhed i hænde senest 31. december 2020. Ansøgning om speciallægeanerkendelse skal som udgangspunkt sendes via de regionale råd for lægers videreuddannelse.</p><div class=\"Givet\" id=\"Givet\"><p class=\"Givet\" align=\"center\">Sundhedsstyrelsen, den 2. februar 2018</p><p class=\"Sign1\" align=\"center\">Søren Brostrøm</p><p class=\"Sign2\" align=\"right\">/ Henrik Stig Jørgensen</p></div><a id=\"id4a7a12ed-ec3b-4e5a-b707-df704b46522b\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B1\">\r\n   </span>\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Udover de generelle bestemmelser i bekendtgørelse om uddannelse af speciallæger gælder følgende for de enkelte specialer i Sundheds- og Ældreministeriets bekendtgørelse nr. 95 af 2. februar 2018 om speciallæger.</p>\r\n<p>\r\n   <span class=\"Bold Italic\">Akutmedicin</span>\r\n</p>\r\n<p>Samlet uddannelsesvarighed ud over den kliniske basisuddannelse: 72 måneder, heraf 60 måneders hoveduddannelse.</p>\r\n<p>\r\n   <span class=\"Bold Italic\">Almen medicin</span>\r\n</p>\r\n<p>Samlet uddannelsesvarighed ud over den kliniske basisuddannelse: 60/66 måneder.</p>\r\n<p class=\"Tab1\">– Introduktionsuddannelse: 6 mdr. i almen praksis, såfremt den 2. ansættelse under den kliniske basisuddannelse har fundet sted i almen praksis, ellers 12 måneder.</p>\r\n<p class=\"Tab1\">– Hoveduddannelse: 54 måneder, heraf mindst 24 måneder i almen praksis og den resterende del i sygehusansættelser, der tilsammen dækker målbeskrivelsens krav.</p>\r\n<p>\r\n   <span class=\"Bold Italic\">Anæstesiologi</span>\r\n</p>\r\n<p>Samlet uddannelsesvarighed ud over den kliniske basisuddannelse: 60 måneder, heraf 48 måneders hoveduddannelse.</p>\r\n<p>\r\n   <span class=\"Bold Italic\">Arbejdsmedicin</span>\r\n</p>\r\n<p>Samlet uddannelsesvarighed ud over den kliniske basisuddannelse: 60 måneder, heraf 48 måneders hoveduddannelse.</p>\r\n<p>\r\n   <span class=\"Bold Italic\">Børne- og ungdomspsykiatri</span>\r\n</p>\r\n<p>Samlet uddannelsesvarighed ud over den kliniske basisuddannelse: 60 måneder, heraf 48 måneders hoveduddannelse. I uddannelsen indgår en grunduddannelse i psykoterapi.</p>\r\n<p>\r\n   <span class=\"Bold Italic\">Dermato-venerologi</span>\r\n</p>\r\n<p>Samlet uddannelsesvarighed ud over den kliniske basisuddannelse: 60 måneder, heraf 48 måneders hoveduddannelse. I hoveduddannelsen indgår ansættelse i speciallægepraksis.</p>\r\n<p>\r\n   <span class=\"Bold Italic\">Gynækologi og obstetrik</span>\r\n</p>\r\n<p>Samlet uddannelsesvarighed ud over den kliniske basisuddannelse: 60 måneder, heraf 48 måneders hoveduddannelse.</p>\r\n<p>\r\n   <span class=\"Bold Italic\">Intern medicinske specialer</span>\r\n</p>\r\n<p>De intern medicinske specialer omfatter:</p>\r\n<p class=\"Tab1\">– intern medicin: endokrinologi</p>\r\n<p class=\"Tab1\">– intern medicin: gastroenterologi og hepatologi</p>\r\n<p class=\"Tab1\">– intern medicin: geriatri</p>\r\n<p class=\"Tab1\">– intern medicin: hæmatologi</p>\r\n<p class=\"Tab1\">– intern medicin: infektionsmedicin</p>\r\n<p class=\"Tab1\">– intern medicin: kardiologi</p>\r\n<p class=\"Tab1\">– intern medicin: lungesygdomme</p>\r\n<p class=\"Tab1\">– intern medicin: nefrologi</p>\r\n<p class=\"Tab1\">– intern medicin: reumatologi</p>\r\n<p>Samlet uddannelsesvarighed ud over den kliniske basisuddannelse: 72 måneder.</p>\r\n<p class=\"Tab1\">– Introduktionsuddannelse: 12 måneder, som er fælles for alle intern medicinske specialer.</p>\r\n<p class=\"Tab1\">– Hoveduddannelse: maks. 60 måneder, som indeholder dels en målbeskrevet fælles mængde af generelle intern medicinske kompetencer samt en specialespecifik målbeskrevet del. Den målbeskrevne fælles mængde skal opnås inden afsluttet hoveduddannelse.</p>\r\n<p>\r\n   <span class=\"Bold Italic\">Kirurgiske specialer</span>\r\n</p>\r\n<p>De kirurgiske specialer omfatter:</p>\r\n<p class=\"Tab1\">– kirurgi</p>\r\n<p class=\"Tab1\">– karkirurgi</p>\r\n<p class=\"Tab1\">– plastikkirurgi</p>\r\n<p class=\"Tab1\">– thoraxkirurgi</p>\r\n<p class=\"Tab1\">– urologi</p>\r\n<p>Samlet uddannelsesvarighed ud over den kliniske basisuddannelse: 72 måneder.</p>\r\n<p class=\"Tab1\">– Introduktionsuddannelse: 12 måneder inden for hver af de fem kirurgiske specialer.</p>\r\n<p class=\"Tab1\">– Hoveduddannelse: maks. 60 måneder, som indeholder en målbeskrevet fællesmængde af generelle kirurgiske kompetencer og en specialespecifik målbeskrevet del. Den målbeskrevne fælles mængde skal opnås inden afsluttet hoveduddannelse.</p>\r\n<p>\r\n   <span class=\"Bold Italic\">Klinisk biokemi</span>\r\n</p>\r\n<p>Samlet uddannelsesvarighed ud over den kliniske basisuddannelse: 60 måneder, heraf 48 måneders hoveduddannelse.</p>\r\n<p>\r\n   <span class=\"Bold Italic\">Klinisk farmakologi</span>\r\n</p>\r\n<p>Samlet uddannelsesvarighed ud over den kliniske basisuddannelse: 60 måneder, heraf 48 måneders hoveduddannelse.</p>\r\n<p>\r\n   <span class=\"Bold Italic\">Klinisk fysiologi og nuklearmedicin</span>\r\n</p>\r\n<p>Samlet uddannelsesvarighed ud over den kliniske basisuddannelse: 60 måneder, heraf 48 måneders hoveduddannelse.</p>\r\n<p>\r\n   <span class=\"Bold Italic\">Klinisk genetik</span>\r\n</p>\r\n<p>Samlet uddannelsesvarighed ud over den kliniske basisuddannelse: 60 måneder, heraf 48 måneders hoveduddannelse.</p>\r\n<p>\r\n   <span class=\"Bold Italic\">Klinisk immunologi</span>\r\n</p>\r\n<p>Samlet uddannelsesvarighed ud over den kliniske basisuddannelse: 60 måneder, heraf 48 måneders hoveduddannelse.</p>\r\n<p>\r\n   <span class=\"Bold Italic\">Klinisk mikrobiologi</span>\r\n</p>\r\n<p>Samlet uddannelsesvarighed ud over den kliniske basisuddannelse: 60 måneder, heraf 48 måneders hoveduddannelse.</p>\r\n<p>\r\n   <span class=\"Bold Italic\">Klinisk onkologi</span>\r\n</p>\r\n<p>Samlet uddannelsestid ud over den kliniske basisuddannelse: 72 måneder, heraf 60 måneders hoveduddannelse.</p>\r\n<p>\r\n   <span class=\"Bold Italic\">Neurokirurgi</span>\r\n</p>\r\n<p>Samlet uddannelsesvarighed ud over den kliniske basisuddannelse: 60 måneder, heraf 48 måneders hoveduddannelse.</p>\r\n<p>\r\n   <span class=\"Bold Italic\">Neurologi</span>\r\n</p>\r\n<p>Samlet uddannelsesvarighed ud over den kliniske basisuddannelse: 60 måneder, heraf 48 måneders hoveduddannelse.</p>\r\n<p>\r\n   <span class=\"Bold Italic\">Oftalmologi</span>\r\n</p>\r\n<p>Samlet uddannelsesvarighed ud over den kliniske basisuddannelse: 60 måneder, heraf 48 måneders hoveduddannelse. I hoveduddannelsen indgår ansættelse i speciallægepraksis.</p>\r\n<p>\r\n   <span class=\"Bold Italic\">Oto-rhino-laryngologi</span>\r\n</p>\r\n<p>Samlet uddannelsesvarighed ud over den kliniske basisuddannelse: 60 måneder, heraf 48 måneders hoveduddannelse. I hoveduddannelsen indgår ansættelse i speciallægepraksis.</p>\r\n<p>\r\n   <span class=\"Bold Italic\">Ortopædisk kirurgi</span>\r\n</p>\r\n<p>Samlet uddannelsesvarighed ud over den kliniske basisuddannelse: 60 måneder, heraf 48 måneders hoveduddannelse.</p>\r\n<p>\r\n   <span class=\"Bold Italic\">Patologisk anatomi og cytologi</span>\r\n</p>\r\n<p>Samlet uddannelsesvarighed ud over den kliniske basisuddannelse: 60 måneder, heraf 48 måneders hoveduddannelse.</p>\r\n<p>\r\n   <span class=\"Bold Italic\">Psykiatri</span>\r\n</p>\r\n<p>Samlet uddannelsesvarighed ud over den kliniske basisuddannelse: 60 måneder, heraf 48 måneders hoveduddannelse. I uddannelsen indgår en grunduddannelse i psykoterapi.</p>\r\n<p>\r\n   <span class=\"Bold Italic\">Pædiatri</span>\r\n</p>\r\n<p>Samlet uddannelsesvarighed ud over den kliniske basisuddannelse: 60 måneder, heraf 48 måneders hoveduddannelse.</p>\r\n<p>\r\n   <span class=\"Bold Italic\">Radiologi (røntgenundersøgelse)</span>\r\n</p>\r\n<p>Samlet uddannelsesvarighed ud over den kliniske basisuddannelse: 60 måneder, heraf 48 måneders hoveduddannelse.</p>\r\n<p>\r\n   <span class=\"Bold Italic\">Retsmedicin</span>\r\n</p>\r\n<p>Samlet uddannelsesvarighed ud over den kliniske basisuddannelse: 60 måneder, heraf 48 måneders hoveduddannelse.</p>\r\n<p>\r\n   <span class=\"Bold Italic\">Samfundsmedicin</span>\r\n</p>\r\n<p>Samlet uddannelsesvarighed ud over den kliniske basisuddannelse: 60 måneder, heraf 48 måneders hoveduddannelse.</p>\r\n<p>\r\n   <span class=\"Bold\">Redaktionel note</span>\r\n</p>\r\n<p>Sundhedsstyrelsens hjemmeside www.sst.dk</p>\r\n<p>\r\n</p>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/02/2018"
        },
        {
            "displayName": "Accession",
            "displayValue": "B20180009605"
        },
        {
            "displayName": "Entydig dokumentidentifikation",
            "displayValue": "CN000570"
        },
        {
            "displayName": "Dato for førstegangsindlæggelse",
            "displayValue": "09/02/2018"
        },
        {
            "displayName": "Dato for indlæggelse",
            "displayValue": "09/02/2018"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "96"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "02/02/2018"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Sundhedsstyrelsen"
        },
        {
            "displayName": "Ressortministeriets journalnummer",
            "displayValue": "Sundheds- og Ældremin.,<br />Sundhedsstyrelsen, j.nr. 2-1012-317/1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}