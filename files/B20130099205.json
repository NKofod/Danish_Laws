{
    "id": 158037,
    "title": "Bekendtgørelse om tilskud til produktion af dansk public service radio og tv (Public Service-Puljen)",
    "documentTypeId": "60",
    "isSagsforlobPeriodValid": true,
    "shortName": "BEK nr 992 af 12/08/2013",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om tilskud til produktion af dansk public service radio og tv (Public Service-Puljen)</p>\r\n<p class=\"Indledning2\">I medfør af § 11 a i lov om radio- og fjernsynsvirksomhed, jf. lovbekendtgørelse nr. 988 af 6. oktober 2011, fastsættes følgende:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Det Danske Filminstitut kan af den på finansloven opførte bevilling til Public Service-Puljen yde støtte til produktion af dansk tv-drama og tv-dokumentarprogrammer samt til produktion af danske public service tv-programmer, der er målrettet børn og unge.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Der kan endvidere ydes støtte til produktion af danske public service radio-programmer, der fortrinsvis er taleprogrammer om nyheder, debat, satire og lignende.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> De støttede programmer skal i et væsentligt omfang leve op til et eller flere af de fastsatte public service-målsætninger for ordningen. Ved støttetildelingen lægges der således afgørende vægt på, at et støttet program i indhold, form og udtryk repræsenterer:</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk3_Num1\">1)</span> <span class=\"Italic\">originalitet</span> i forhold til det traditionelle udbud af programmer, der udsendes på de kommercielle radio- og tv-stationer i Danmark, og hermed bidrager til den kreative udvikling inden for dansk public service-produktion,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk3_Num2\">2)</span> <span class=\"Italic\">betydning</span> i den forstand, at et støttet program vurderes at have kulturel og samfundsmæssig indvirkning eller bidrager til den almindelige offentlige debat og</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk3_Num3\">3)</span> <span class=\"Italic\">kvalitet</span> i den forstand, at et støttet program repræsenterer et højt kulturelt, fortællemæssigt eller produktionsmæssigt ambitionsniveau.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Støtte, jf. § 1, stk. 1, kan ydes til tv-programforetagender forudsat, at programvirksomheden retter sig mod Danmark, og at det støttede program førstegangsudsendes på en af programforetagendets kanaler, der når mindst 50 pct. af de danske husstande.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Støtte, jf. § 1, stk. 2, kan ydes til radiostationer, som enkeltvis eller tilsammen kan dokumentere en dækning på mindst 50 pct. af danskerne, målt over 3 måneder.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Der kan ikke ydes støtte til radio- og tv-programmer, der alene distribueres via internettet.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> Der kan ikke ydes støtte til DR, de regionale TV 2-virksomheder, ikke-kommercielle lokale radio- og tv-stationer samt til tilladelseshaveren til den fjerde FM-radiokanal.</p>\r\n<p class=\"Stk2\">\r\n   <span class=\"StkNr\" id=\"Par2_Stk5\">Stk. 5.</span> Der kan ikke ydes støtte til tv-programmer, der afbrydes af reklamer.</p>\r\n<p class=\"Stk2\">\r\n   <span class=\"StkNr\" id=\"Par2_Stk6\">Stk. 6.</span> Der kan ikke ydes støtte til radioprogrammer, der indeholder reklamer.</p>\r\n<p class=\"Stk2\">\r\n   <span class=\"StkNr\" id=\"Par2_Stk7\">Stk. 7.</span> Der kan ikke ydes støtte til tv-programmer, der indeholder produktplacering, jf. § 85 a, stk. 2, i lov om radio- og fjernsynsvirksomhed. Produktsponsorering kan indgå i støttede programmer i henhold til de af kulturministeren til enhver tid fastsatte generelle regler for produktsponsorering i programmer i fjernsyn og on demand-audiovisuelle medietjenester.</p>\r\n<p class=\"Stk2\">\r\n   <span class=\"StkNr\" id=\"Par2_Stk8\">Stk. 8.</span> Der kan ikke ydes støtte til tv-programmer, der førstegangsudsendes på betalingskanaler, som koster mere end 30 kr. pr. måned, f.eks. filmkanaler.</p>\r\n<p class=\"Stk2\">\r\n   <span class=\"StkNr\" id=\"Par2_Stk9\">Stk. 9.</span> Der kan ikke ydes støtte til versionering af udenlandske koncepter for radio- eller tv-programmer.</p>\r\n<p class=\"Stk2\">\r\n   <span class=\"StkNr\" id=\"Par2_Stk10\">Stk. 10.</span> Der kan ikke ydes støtte til radio- eller tv-programmer, der af TV 2/DANMARK A/S anvendes til opfyldelse af de særlige forpligtelser, der er pålagt selskabet i henhold til selskabets tilladelse til at udøve public service-programvirksomhed. På grundlag af TV 2/DANMARK A/S’ årlige public service-redegørelser kan Radio- og tv-nævnet bestemme, at støtten til et program skal tilbagebetales, såfremt programmet indgår i selskabets public service-regnskab.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Det Danske Filminstitut kan yde produktionsstøtte til enkeltstående radio- og tv-programmer og til radio- og tv-serier.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> For at opnå støtte skal programmet være på dansk.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Et støttet radio- eller tv-program skal førstegangsudsendes senest 24 måneder efter tidspunktet for støttetildelingen.</p>\r\n<p class=\"Stk2\">\r\n   <span class=\"StkNr\" id=\"Par3_Stk4\">Stk. 4.</span> Et tv-program, der ydes støtte til, skal produceres af et uafhængigt produktionsselskab.</p>\r\n<p class=\"Stk2\">\r\n   <span class=\"StkNr\" id=\"Par3_Stk5\">Stk. 5.</span> Et tv-program, der ydes støtte til, skal udsendes i tidsrummet 18.00-24.00. Dog kan tv-programmer rettet til børn og unge udsendes på tidspunkter, hvor disse målgrupper typisk ser fjernsyn.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Støtte til produktion af radio- eller tv-programmer kan normalt udgøre op til 50 pct. af de samlede produktionsomkostninger, med mindre der er tale om programmer til børn og unge. Det Danske Filminstitut kan fravige den vejledende støttegrænse for alle typer af programmer, såfremt det kan begrundes i produktionsmæssige eller indholdsmæssige forhold.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Det forudsættes, at radio- eller tv-stationen har afholdt omkostningerne til programmets udvikling. Dog vil særligt begrundede udviklingsomkostninger kunne indgå i produktionsstøtteansøgningen.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Det Danske Filminstitut kan yde støtte til udvikling af programmer. Udviklingsstøtten retter sig mod nyskabende projekter, hvor der kan godtgøres et særligt behov for støtte. Det forudsættes, at udviklingsansøgningen indeholder et gennemarbejdet oplæg samt en plan for udvikling og produktion af programmet.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Midlerne, jf. § 1, forventes fordelt ved 2-4 årlige ansøgningsrunder i perioden 2013-2014. Til hver runde fastsættes en ansøgningsfrist.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Forud for hvert støtteår fastlægger Det Danske Filminstitut en vejledende fordeling af støttemidlerne. Der kan højst afsættes 10 pct. af de samlede midler til støtte til radio-programmer. De resterende midler fordeles som udgangspunkt med 70 pct. til tv-drama og 30 pct. til tv-dokumentarprogrammer. Programmer til børn og unge støttes inden for de nævnte programtyper og -genrer. Minimum 25 pct. af de samlede midler til tv-programmer skal anvendes til programmer for børn, idet der ved børn i denne sammenhæng forstås personer under 14 år.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Det Danske Filminstituts direktion træffer endelig afgørelse om tildeling af støtte til de indkomne projektforslag. Afgørelsen træffes på grundlag af en samlet indstilling fra en styregruppe om fordeling af støttemidlerne ved de enkelte ansøgningsrunder.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Styregruppen består af tre personer, der udpeges af Det Danske Filminstituts bestyrelse. Styregruppen skal repræsentere erfaring med produktion af dansk radio og/eller tv.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Som grundlag for styregruppens arbejde vurderes de indkomne projektforslag af Det Danske Filminstitut med henblik på en udtalelse om projektets økonomiske og produktionsmæssige bæredygtighed og gennemførlighed.</p>\r\n<p class=\"Stk2\">\r\n   <span class=\"StkNr\" id=\"Par7_Stk4\">Stk. 4.</span> Styregruppen kan anmode minimum to eksterne læsere om en sagkyndig vurdering af de indkomne ansøgninger. Læserne skal i givet fald vurdere forslagenes indhold, lytter- og seerpotentiale mv. med vægt på forslagenes originalitet, betydning og kvalitet, jf. § 1, stk. 3.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Støttemodtageren er i alle henseender ansvarlig over for Det Danske Filminstitut for anvendelsen af den modtagne støtte og for aflæggelse af regnskab for det støttede projekt. Regnskabet revideres af en af støttemodtageren valgt revisor i henhold til reglerne om god offentlig revisionsskik.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Det Danske Filminstituts bestyrelse fastsætter støttevilkår for Public Service-Puljen med nærmere retningslinjer for blandt andet ansøgning om støtte, krav til støttemodtageren, definitionen af et uafhængigt produktionsselskab, videresalg af den støttede produktion, misligholdelse samt rapportering om udsendelsestidspunkter, lytter- og seertal til Det Danske Filminstitut, jf. § 10.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> I forbindelse med tilsagn om projekttilskud meddeler Det Danske Filminstitut retningslinjer for regnskabsaflæggelse og revision.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Pligtaflevering af de støttede produktioner sker efter reglerne om aflevering af radio- og fjernsynsprogrammer i lov om pligtaflevering. Produktionsselskabet er herudover forpligtet til at aflevere to lyd- eller visningskopier af den støttede produktion til Det Danske Filminstitut på et digitalt lagringsmedie i højest forekommende lyd- eller visningskvalitet med tilhørende dokumentationsmateriale.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Støttede programmer kan vederlagsfrit forevises for et betalende publikum som led i Det Danske Filminstituts filmkulturelle virksomhed.</p>\r\n<p class=\"Stk2\">\r\n   <span class=\"StkNr\" id=\"Par9_Stk3\">Stk. 3.</span> Det Danske Filminstitut kan som led i den filmkulturelle virksomhed og under hensyntagen til den kommercielle udnyttelse af det støttede program distribuere programmer i ikke-kommercielt øjemed på enhver måde og på ethvert medie. Det Danske Filminstitut kan anvende støttemidler, jf. § 1, til at sikre distribution.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Det Danske Filminstitut foretager på baggrund af oplysninger fra støttemodtagerne en årlig afrapportering af, hvordan de tildelte midler er brugt, herunder om de støttede programmer er færdigproducerede og udsendte, udsendelsestidspunkt samt lytter- og seertal. Afrapporteringen sendes til Radio- og tv-nævnet og til Kulturministeriet til orientering.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Bekendtgørelsen træder i kraft den 15. august 2013.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Samtidig ophæves bekendtgørelse nr. 1042 af 10. november 2011 om tilskud til produktion af dansk public service radio og tv (Public Service-Puljen).</p><div class=\"Givet\" id=\"Givet\"><p class=\"Givet\" align=\"center\">Kulturministeriet, den 12. august 2013</p><p class=\"Sign1\" align=\"center\">Marianne Jelved</p><p class=\"Sign2\" align=\"right\">/ Lars M. Banke</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "popularTitle": "Public Service-Puljebekendgørelsen",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/08/2013"
        },
        {
            "displayName": "Accession",
            "displayValue": "B20130099205"
        },
        {
            "displayName": "Entydig dokumentidentifikation",
            "displayValue": "AK000954"
        },
        {
            "displayName": "Dato for førstegangsindlæggelse",
            "displayValue": "14/08/2013"
        },
        {
            "displayName": "Dato for indlæggelse",
            "displayValue": "14/08/2013"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "992"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "12/08/2013"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Kulturministeriet"
        },
        {
            "displayName": "Ressortministeriets journalnummer",
            "displayValue": "Kulturmin., j.nr. 2013-004094"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}