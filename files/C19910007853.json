{
    "id": 66522,
    "title": "Retningslinjer for ydelse af eksportkreditgarantier og kautioner ",
    "documentTypeId": "930",
    "isSagsforlobPeriodValid": false,
    "shortName": "RTL nr 78 af 28/05/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Retningslinjer for ydelse af  \r\n\r\n eksportkreditgarantier og kautioner </H1>  \r\n\r\n<P></P>  \r\n\r\n<P>I medfør af § 10 i lov om Danmarks Erhvervsfond, jf. </P>  \r\n\r\n<P>lovbekendtgørelse nr. 125 af 17. marts 1986, som senest ændret ved </P>  \r\n\r\n<P>lov nr. 212 af 10. april 1991, fastsættes følgende retningslinjer for </P>  \r\n\r\n<P>ydelse af eksportkreditgarantier og kautioner, der træder i stedet </P>  \r\n\r\n<P>for Industriministeriets retningslinjer af 17. oktober 1986: </P>  \r\n\r\n<P CLASS=PUNKT> <B>1.</B> Generelle bestemmelser </P>  \r\n\r\n<P> Garanti og kaution kan ydes mod tab i forbindelse med eksport af varer og  \r\n\r\n tjenesteydelser og tilbud herom, herunder mod tab som følge af  \r\n\r\n valutakursændringer. </P>  \r\n\r\n<P>Eksportkreditrådet (EKR) fastsætter de garanti- og kautionsformer, der kan  \r\n\r\n anvendes samt vilkårene herfor. </P>  \r\n\r\n<P>EKR påser, at betalingsvilkårene for eksportforretninger er i  \r\n\r\n overensstemmelse med internationale sædvaner. På den ene side bør det  \r\n\r\n tilstræbes at tilbyde danske eksportører samme muligheder for at give kredit,  \r\n\r\n som udenlandske eksportkreditordninger indeholder. På den anden side bør EKR  \r\n\r\n ikke medvirke til, at dansk eksport bliver kreditførende. </P>  \r\n\r\n<P>I det omfang, der kan ydes garanti og kaution i henhold til sektion 2  \r\n\r\n eller sektion 3, kan der ikke ydes garanti og kaution under sektion 1. </P>  \r\n\r\n<P CLASS=PUNKT> <B>2.</B> Vurdering af politiske risici </P>  \r\n\r\n<P> Med henblik på at differentiere garantiprocent og risikopræmie foretager  \r\n\r\n EKR en klassifikation af lande på grundlag af det enkelte lands faktiske og  \r\n\r\n forventede betalingsevne samt landets økonomiske og politiske stabilitet.  \r\n\r\n</P>  \r\n\r\n<P>EKR fastsætter størrelsen af garantiprocent og risikopræmie for de enkelte  \r\n\r\n klasser samt eventuelle begrænsninger i garantigivningen for de enkelte  \r\n\r\n lande. </P>  \r\n\r\n<P>EKR følger særligt nøje udviklingen i lande med alvorlige  \r\n\r\n betalingsbalancevanskeligheder med henblik på at overveje lukning for  \r\n\r\n garantigivning på et tidligt tidspunkt, når en moratoriesituation er truende,  \r\n\r\n såvel som med henblik på at overveje genåbning for garantigivning på lande,  \r\n\r\n der er af særlig betydning for dansk eksport, når det pågældende land har  \r\n\r\n opnået et moratorium og taget passende skridt til dettes opfyldelse. </P>  \r\n\r\n<P CLASS=PUNKT> <B>3.</B> Vurdering af kommercielle risici </P>  \r\n\r\n<P> Vurdering af kommercielle risici skal normalt foretages på grundlag af  \r\n\r\n soliditetsoplysninger om køber sammenholdt med EKR's og eksportørens  \r\n\r\n erfaringer fra tidligere samhandel med køber. </P>  \r\n\r\n<P>Ved mellem- og langfristede forretninger, der omfatter betydelige beløb,  \r\n\r\n bør EKR foretage en særligt omhyggelig vurdering af købers økonomiske  \r\n\r\n forhold, og udover sædvanlige soliditetsoplysninger bør der så vidt muligt  \r\n\r\n foreligge et regnskabsmæssigt grundlag for vurderingen. </P>  \r\n\r\n<P>Garantiens størrelse må ikke stå i misforhold til den kapital, der er  \r\n\r\n investeret i virksomheden, medmindre der er stillet særlig sikkerhed for  \r\n\r\n betalingen. </P>  \r\n\r\n<P>I bedømmelsesgrundlaget må også indgå en vurdering af mulighederne for at  \r\n\r\n inddrive nødlidende beløb i køberlandet. </P>  \r\n\r\n<P>EKR kan fastsætte, at garanti mod kommercielle risici alene kan ydes i  \r\n\r\n forbindelse med garanti mod politiske risici. </P>  \r\n\r\n<P CLASS=PUNKT> <B>4.</B> Vurdering af kautionsrisici </P>  \r\n\r\n<P> Ved vurdering af om kaution kan ydes, foretages en  \r\n\r\n kreditværdighedsbedømmelse af eksportørens forhold. Grundlaget for denne  \r\n\r\n bedømmelse er normalt regnskabs- og budgetmæssige oplysninger. </P>  \r\n\r\n<P>Da ydelse af kaution som hovedregel bør have karakter af et supplement -  \r\n\r\n såvel beløbsmæssigt som sikkerhedsmæssigt - til eksportørens normale kilder  \r\n\r\n til driftsfinansiering, bør der ved vurderingen af de sikkerhedsmæssige  \r\n\r\n forhold således ikke stilles normale bankmæssige krav. </P>  \r\n\r\n<P>Kautionens størrelse må ikke stå i misforhold til den kapital, der er  \r\n\r\n investeret i virksomheden, medmindre der er stillet særlig sikkerhed for  \r\n\r\n lånets tilbagebetaling. </P>  \r\n\r\n<P CLASS=PUNKT> <B>5.</B> Regnskab </P>  \r\n\r\n<P> I det interne regnskab for Danmarks Erhvervsfond, der tjener som  \r\n\r\n sikkerhed for de garantier og kautioner, der ydes, og hvortil risikopræmier  \r\n\r\n indbetales, holdes ordningerne under sektion 1, sektion 2 og sektion 3  \r\n\r\n adskilt. </P>  \r\n\r\n<P>Indtægter omfatter præmieindtægter, kursgevinster, renter samt afdrag på  \r\n\r\n tidligere afskrevne fordringer. </P>  \r\n\r\n<P>Udgifterne omfatter administrationsudgifter, kurstab, renter,  \r\n\r\n afskrivninger (tab), samt hensættelser vedrørende udestående fordringer  \r\n\r\n (indfrielser). </P>  \r\n\r\n<P> <B>Særlige retningslinjer for sektion 1: Ydelse af garanti og kaution i  \r\n\r\n henhold til lovens § 8, stk. 1 </B></P>  \r\n\r\n<P>  <I>1. Afgrænsning </I></P>  \r\n\r\n<P> Der kan under denne sektion ydes garantier og kautioner i forbindelse med  \r\n\r\n eksport til samtlige lande med de af Industriministeriet fastsatte  \r\n\r\n undtagelser. </P>  \r\n\r\n<P>Alle eksportforretninger, herunder reeksport, der ikke skønnes at påføre  \r\n\r\n danske varer konkurrence, kan komme i betragtning. </P>  \r\n\r\n<P>EKR kan indføre ordninger, hvorved forpligtelse pådrages gennem  \r\n\r\n passivitet. </P>  \r\n\r\n<P>EKR kan bemyndige pengeinstitutter til at udstede garanti og kaution på  \r\n\r\n sine vegne. </P>  \r\n\r\n<P CLASS=PUNKT> <B>2.</B> Garanti- og kautionsdækning </P>  \r\n\r\n<P> Garanti- og kautionsprocenten fastsættes som hovedregel til 90.  \r\n\r\n Garantiprocenten kan ikke overstige 95. I særlige tilfælde kan  \r\n\r\n kautionsprocenten forhøjes til 100. </P>  \r\n\r\n<P CLASS=PUNKT> <B>3.</B> Risiko, præmier og balance </P>  \r\n\r\n<P> EKR skal i sin garantigivning tilstræbe en passende spredning af risici.  \r\n\r\n</P>  \r\n\r\n<P>Omfatter garantigivningen større beløb, kan garanti kun gives, når det  \r\n\r\n garanterede beløb med rimelig sikkerhed kan ventes overført her til landet  \r\n\r\n til forfaldstid, eller inden for en kortere periode efter forfaldstid. </P>  \r\n\r\n<P>EKR skal tilstræbe, at ordningen udviser balance mellem indtægter og  \r\n\r\n udgifter på langt sigt. En balanceperiode på 15-20 år med udgangspunkt den 1.  \r\n\r\n januar 1986 bør tilstræbes. </P>  \r\n\r\n<P>EKR fastsætter den risikopræmie, der skal betales for garantier og  \r\n\r\n kautioner. </P>  \r\n\r\n<P>EKR skal mindst een gang om året tage stilling til risikopræmiernes  \r\n\r\n størrelse på grundlag af en vurdering af oplysningerne om indtægter og  \r\n\r\n udgifter. Der skal herved lægges vægt på forholdet mellem indtægter og  \r\n\r\n udgifter inden for en periode på 4-5 år for så vidt angår garantier mod  \r\n\r\n kommercielle risici og kautioner, og inden for en periode på 5-10 år for så  \r\n\r\n vidt angår garantier mod politiske risici. </P>  \r\n\r\n<P>EKR skal i sin afskrivningspolitik for indfriede kommercielle garantier og  \r\n\r\n kautioner anlægge en realistisk vurdering af boniteten af udestående  \r\n\r\n fordringer. </P>  \r\n\r\n<P>Set over et længere tidsrum kan det lægges til grund, at fordringer på  \r\n\r\n nationalstater bliver betalt, eventuelt gennem moratorieaftaler. Hvis der  \r\n\r\n konstateres tab i forbindelse med indfriede politiske garantier og  \r\n\r\n statskøbsgarantier, kan disse fordeles over en periode på ikke over 10 år.  \r\n\r\n</P>  \r\n\r\n<P>Med henblik på imødegåelse af en situation, hvor det bliver påkrævet at  \r\n\r\n afskrive udestående fordringer som tabt, skal der foretages hensættelse af  \r\n\r\n den del af den årlige præmieindtægt, som ikke anvendes til dækning af de  \r\n\r\n øvrige udgifter. EKR skal tilstræbe, at præmieniveauet muliggør sådanne  \r\n\r\n hensættelser, der også foretages på udestående fordringer på nationalstater.  \r\n\r\n</P>  \r\n\r\n<P>Under kursgarantiordningen bør det ved præmiefastsættelsen tilstræbes, at  \r\n\r\n der opbygges passende hensættelser til imødegåelse af påtagne risici. </P>  \r\n\r\n<P> <B>Særlige retningslinjer for sektion 2: Ydelse af garanti og kaution i  \r\n\r\n henhold til lovens § 8, stk. 2 </B></P>  \r\n\r\n<P>  <I>1. Afgrænsning </I></P>  \r\n\r\n<P> Der kan under denne sektion ydes garantier og kautioner ved store  \r\n\r\n eksportforretninger til udviklingslande, når der foreligger garanti fra  \r\n\r\n finansministerium, centralbank, udviklingsbank eller lignende. </P>  \r\n\r\n<P>Store eksportforretninger omfatter eksport af kapitalgoder,  \r\n\r\n entreprenørarbejder og lignende med en mindste kontraktsum på 10 mill. kr. og  \r\n\r\n en mindste kredittid på 6 år og i øvrigt i overensstemmelse med international  \r\n\r\n praksis. </P>  \r\n\r\n<P>Garantier kan ydes på lande, der er opført på OECD's Development  \r\n\r\n Assistance Committee's liste (DAC-listen) over udviklingslande, med de  \r\n\r\n undtagelser, der er fastsat af Industriministeriet. </P>  \r\n\r\n<P>Kaution kan kun ydes som afskibningskaution med sikkerhed i en garanti.  \r\n\r\n</P>  \r\n\r\n<P>Garanti og kaution, der ydes som led i en blandet kredit, ydes i henhold  \r\n\r\n til denne sektion uanset størrelsen af den garanterede del af kontraktsummen  \r\n\r\n og kredittidens længde, når den samlede kontraktsum udgør mindst 10 mill. kr.  \r\n\r\n</P>  \r\n\r\n<P CLASS=PUNKT> <B>2.</B> Garanti- og kautionsdækning </P>  \r\n\r\n<P> Garantiprocenten fastsættes som hovedregel til 95. </P>  \r\n\r\n<P>Kautionsprocenten fastsættes som hovedregel til 100. </P>  \r\n\r\n<P CLASS=PUNKT> <B>3.</B> Risiko, præmier og balance </P>  \r\n\r\n<P> Garanti kan kun gives, når det må anses for sandsynligt, at det  \r\n\r\n garanterede beløb kan overføres her til landet til forfaldstid eller inden  \r\n\r\n for en kortere periode efter forfaldstid. </P>  \r\n\r\n<P>For garantier og kautioner, der ydes i henhold til denne sektion, betales  \r\n\r\n samme præmier som for garantier og kautioner under sektion 1. </P>  \r\n\r\n<P>Selv om garantiordningen under denne sektion indebærer større risici end  \r\n\r\n garantiordningen under sektion 1, bør det tilstræbes, at også denne ordning  \r\n\r\n udviser balance mellem indtægter og udgifter på langt sigt over en periode på  \r\n\r\n 15-20 år. Ordningen indebærer imidlertid en ophobning af risici af betydelig  \r\n\r\n størrelse og på lande med svag økonomi, således at det må accepteres, at en  \r\n\r\n tilstrækkelig risikospredning vanskeligt kan opnås. </P>  \r\n\r\n<P>Set over et længere tidsrum kan det lægges til grund, at fordringer på  \r\n\r\n nationalstater bliver betalt, eventuelt gennem moratorieaftaler.  \r\n\r\n Driftsmæssigt bør der dog tages hensyn til, at der kan komme til at foreligge  \r\n\r\n en situation, hvor det bliver påkrævet at afskrive en udestående fordring som  \r\n\r\n tabt. Med henblik på imødegåelse af en sådan situation skal der foretages  \r\n\r\n hensættelse af den del af den årlige præmieindtægt, som ikke anvendes til  \r\n\r\n dækning af de øvrige udgifter. </P>  \r\n\r\n<P> <B>Særlige retningslinjer for sektion 3: Ydelse af garanti og kaution i  \r\n\r\n henhold til lovens § 8, stk. 3 </B></P>  \r\n\r\n<P> Det generelle sigte med denne sektion er at fremme samhandelen med de  \r\n\r\n pågældende lande ved at åbne mulighed for, at Eksportkreditrådet kan påtage  \r\n\r\n sig større risici end under sektion 1. </P>  \r\n\r\n<P CLASS=PUNKT> <B>1.</B> Afgrænsning </P>  \r\n\r\n<P> Der kan under denne sektion i perioden indtil den 31. december 1995 ydes  \r\n\r\n garantier og kautioner inden for et beløb på 5 milliarder kr. ved  \r\n\r\n eksportforretninger til Central- og Østeuropa, når disse forretninger  \r\n\r\n bidrager til udviklingen af en markedsøkonomi i lande, der er under  \r\n\r\n omstilling fra en centraldirigeret økonomi. </P>  \r\n\r\n<P>Garantier kan ydes på de lande, der er opført i bilaget. </P>  \r\n\r\n<P>Garantier og kautioner under denne sektion skal </P>  \r\n\r\n<P>- muliggøre eksport, der bidrager positivt til landets udvikling mod en  \r\n\r\n åben markedsøkonomi. </P>  \r\n\r\n<P>- medvirke til de internationale bestræbelser på at fremme den økonomiske  \r\n\r\n og politiske udvikling i landet, f.eks. i form af medfinansiering af  \r\n\r\n projekter, der har opnået finansiering fra multilaterale finansieringskilder,  \r\n\r\n der er etableret med dette formål. </P>  \r\n\r\n<P>- fremme virksomhedssamarbejde og handel mellem Danmark og det pågældende  \r\n\r\n land, f.eks. ved at muliggøre supplerende finansiering for projekter, hvori  \r\n\r\n Investeringsfonden for Østlande deltager. </P>  \r\n\r\n<P>Kaution kan kun ydes ved afskibning med sikkerhed i en garanti. </P>  \r\n\r\n<P>Eksportforretningen skal fortrinsvis vedrøre eksport på mellem- og  \r\n\r\n langfristede kreditvilkår og som hovedregel være dækket af remburs eller  \r\n\r\n bankgaranti. </P>  \r\n\r\n<P CLASS=PUNKT> <B>2.</B> Garanti- og kautionsdækning </P>  \r\n\r\n<P> Garanti- og kautionsprocenten fastsættes som hovedregel til 90.  \r\n\r\n Garantiprocenten kan ikke overstige 95. I særlige tilfælde kan  \r\n\r\n kautionsprocenten forhøjes til 100. </P>  \r\n\r\n<P CLASS=PUNKT> <B>3.</B> Risiko, præmier, hensættelser og balance </P>  \r\n\r\n<P> Garanti kan kun gives, når det må anses for sandsynligt, at det  \r\n\r\n garanterede beløb kan overføres her til landet til forfaldstid eller inden  \r\n\r\n for en kortere periode efter forfaldstid. </P>  \r\n\r\n<P>For garantier og kautioner, der ydes i henhold til denne sektion,  \r\n\r\n fastsættes præmien på grundlag af en risikovurdering af det konkrete land og  \r\n\r\n den konkrete eksportforretning. I så vidt omfang som muligt bør  \r\n\r\n præmieindtægter kunne dække tab under ordningen. </P>  \r\n\r\n<P>Hensættelser under garantiordningen foretages løbende. </P>  \r\n\r\n<P>Den del af den årlige præmieindtægt, som ikke anvendes til dækning af  \r\n\r\n øvrige udgifter, hensættes til imødegåelse af tab. </P>  \r\n\r\n<P>Da garantiordningen under denne sektion indebærer påtagelse af større  \r\n\r\n risici end garantiordningen under sektion 1 og på lande med svag økonomi,  \r\n\r\n hensættes der ekstraordinært 75 mio. kr. på finansloven for 1991 samt 100  \r\n\r\n mio. kr. på de årlige finanslove i hvert af finansårene 1992 til 1994 til  \r\n\r\n imødegåelse af mulige tab under ordningen, der ikke kan dækkes af  \r\n\r\n præmieindtægterne. </P>  \r\n\r\n<P>Spørgsmålet om hensættelser i årene efter 1991 tages op til vurdering  \r\n\r\n senest i 1992 i lyset af den faktiske udnyttelse af garantirammen. De  \r\n\r\n ekstraordinære hensættelser tilbageføres til statskassen i det omfang, de  \r\n\r\n ikke medgår til dækning af tab, når garantier og kautioner, ydet under  \r\n\r\n ordningen, er endeligt afviklet. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Industriministeriet, den 28. maj 1991  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Anne Birgitte Lundholt </P>  \r\n\r\n<P CLASS=MINISTER ALIGN=RIGHT>/ Kæte W. Andreasen </P>  \r\n\r\n<P>kontorchef </P>  \r\n\r\n</DIV>  \r\n\r\n<P> <B>Bilag </B></P>  \r\n\r\n<P>Fortegnelse over lande, på hvilke der kan ydes garantier og kautioner  \r\n\r\n under sektion 3: </P>  \r\n\r\n<P>Sovjetunionen </P>  \r\n\r\n<P>Polen </P>  \r\n\r\n<P>Tjekkoslovakiet </P>  \r\n\r\n<P>Ungarn </P>  \r\n\r\n<P>Rumænien </P>  \r\n\r\n<P>Bulgarien </P>  \r\n\r\n<P>Jugoslavien </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/06/1991"
        },
        {
            "displayName": "Accession",
            "displayValue": "C19910007853"
        },
        {
            "displayName": "Entydig dokumentidentifikation",
            "displayValue": "CM025664"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Retningslinier"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "78"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "28/05/1991"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Eksportkreditrådet"
        },
        {
            "displayName": "Ressortministeriets journalnummer",
            "displayValue": "Industrimin. j.nr. 90-649-4"
        },
        {
            "displayName": "Stikord",
            "displayValue": "ØSTLANDSFACILITETER"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}