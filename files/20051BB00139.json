{
    "id": 90875,
    "title": "Forslag til folketingsbeslutning om en videreførelse af et dansk bidrag i Irak til den multinationale sikringsstyrke mv., og til at danske militære styrker stilles til rådighed for FN's bistandsmission til Irak (UNAMI)",
    "documentTypeId": "480",
    "isSagsforlobPeriodValid": true,
    "shortName": "2005/1 BSF 139",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 11. maj 2006 af  \r\n\r\n udenrigsministeren (Per Stig Møller)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om  \r\n\r\n en videreførelse af et dansk bidrag i Irak til den multinationale  \r\n\r\n sikringsstyrke  \r\n\r\n mv., og til at danske militære styrker stilles til rådighed for FN&#146;s  \r\n\r\n bistandsmission  \r\n\r\n til Irak (UNAMI)  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekst1Sp\" style='margin-top:24.0pt'>  \r\n\r\n Folketinget meddeler sit samtykke  \r\n\r\n til en videreførelse af et dansk militært bidrag i Irak til den  \r\n\r\n multinationale  \r\n\r\n sikringsstyrke, NATO&#146;s træningsmission og beskyttelse af civilt dansk  \r\n\r\n personel  \r\n\r\n og ejendom. Folketinget meddeler endvidere sit samtykke til, at danske  \r\n\r\n militære  \r\n\r\n styrker stilles til rådighed for FN&#146;s bistandsmission til Irak (UNAMI).  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til beslutningsforslaget  \r\n\r\n</P>  \r\n\r\n<P class=\"Paragraftekst\">  \r\n\r\n I. Det internationale samfund yder på grundlag af FN&#146;s  \r\n\r\n Sikkerhedsrådsresolution 1546 af 8. juni 2004 og resolution 1637 af 8.  \r\n\r\n november  \r\n\r\n 2005 samt efter anmodning fra den irakiske regering støtte til de politiske  \r\n\r\n og  \r\n\r\n økonomiske reformer i Irak og til opretholdelse af sikkerhed i landet.  \r\n\r\n</P>  \r\n\r\n<P class=\"Paragraftekst\">  \r\n\r\n I resolution 1546 bekræftede Sikkerhedsrådet sin  \r\n\r\n bemyndigelse til den multinationale sikringsstyrke i Irak og fastlagde  \r\n\r\n styrkens  \r\n\r\n mandat. Resolution 1546 indeholdt endvidere en appel til FN&#146;s  \r\n\r\n medlemsstater om  \r\n\r\n at yde bidrag til sikringsstyrken, herunder med militære styrker, for at  \r\n\r\n imødekomme  \r\n\r\n det irakiske folks behov for stabilitet og sikkerhed, humanitær assistance og  \r\n\r\n genopbygning samt støtte til FN&#146;s tilstedeværelse i landet.  \r\n\r\n</P>  \r\n\r\n<P class=\"Paragraftekst\">  \r\n\r\n Resolution 1637 har karakter af en &#148;roll over&#148;  \r\n\r\n resolution, hvilket betyder, at de dele af resolution 1546 som vedrører den  \r\n\r\n multinationale sikringsstyrkes mandat og opfordringen til FN&#146;s  \r\n\r\n medlemsstater om  \r\n\r\n at bidrage til styrken, fortsat er gældende. Knyttet til resolution 1637 er  \r\n\r\n breve fra den irakiske premierminister og USA&#146;s udenrigsminister til  \r\n\r\n formanden  \r\n\r\n for Sikkerhedsrådet. I brevet fra den irakiske premierminister anmoder denne  \r\n\r\n om  \r\n\r\n den multilaterale sikringsstyrkes fortsatte tilstedeværelse i Irak. Det  \r\n\r\n fastslås i resolution 1637, at mandatet for den multinationale sikringsstyrke  \r\n\r\n skal gennemgås af FN&#146;s Sikkerhedsråd senest den 15. juni 2006 eller på  \r\n\r\n anmodning  \r\n\r\n fra den irakiske regering, at mandatet udløber ved udgangen af 2006, samt at  \r\n\r\n mandatet vil ophøre tidligere, hvis den irakiske regering anmoder herom.  \r\n\r\n</P>  \r\n\r\n<P class=\"Paragraftekst\">  \r\n\r\n For at imødekomme FN&#146;s appel til medlemsstaterne består  \r\n\r\n Danmarks indsats i Irak af en række elementer fra bidrag til den  \r\n\r\n multinationale  \r\n\r\n sikringsstyrke til humanitær hjælp og genopbygningsbistand samt støtte til  \r\n\r\n FN&#146;s  \r\n\r\n aktiviteter.  \r\n\r\n</P>  \r\n\r\n<P class=\"Paragraftekst\">  \r\n\r\n Ved beslutning B 63 af 26. januar 2006 gav Folketinget  \r\n\r\n sit samtykke til, at danske militære styrker fortsat blev stillet til  \r\n\r\n rådighed  \r\n\r\n for en multinational sikringsstyrke i Irak frem til den 1. juli 2006. Det er  \r\n\r\n regeringens holdning, at en dansk militær indsats bør opretholdes, så længe  \r\n\r\n FN  \r\n\r\n og de irakiske myndigheder ønsker det, og så længe det gør nytte.  \r\n\r\n</P>  \r\n\r\n<P class=\"Paragraftekst\">  \r\n\r\n II. Den samlede internationale militære tilstedeværelse  \r\n\r\n i Irak finder sted på grundlag af samtykke fra den irakiske regering. Det  \r\n\r\n folkeretlige grundlag for den multinationale sikringsstyrkes tilstedeværelse  \r\n\r\n i  \r\n\r\n Irak udgøres således af den irakiske regerings anmodning og bemyndigelsen i  \r\n\r\n FN&#146;s  \r\n\r\n Sikkerhedsrådsresolution 1546 som forlænget ved resolution 1637. Grundlaget  \r\n\r\n for  \r\n\r\n NATO&#146;s træningsmission i Irak er en anmodning fra den irakiske regering.  \r\n\r\n</P>  \r\n\r\n<P class=\"Paragraftekst\">  \r\n\r\n Det danske bidrag til den multinationale sikringsstyrke  \r\n\r\n i Irak vil &#150; som alle øvrige styrker &#150; være undergivet folkeretten,  \r\n\r\n herunder  \r\n\r\n den humanitære folkeret.  \r\n\r\n</P>  \r\n\r\n<P class=\"Paragraftekst\">  \r\n\r\n III. Den multinationale sikringsstyrkes opgaver er  \r\n\r\n uændrede, jf. FN&#146;s Sikkerhedsrådsresolution 1546 og de dertilhørende  \r\n\r\n breve fra  \r\n\r\n den daværende irakiske premierminister og USA&#146;s daværende  \r\n\r\n udenrigsminister til  \r\n\r\n formanden for Sikkerhedsrådet, ligesom Sikkerhedsrådets bemyndigelse til at  \r\n\r\n anvende alle nødvendige foranstaltninger, herunder brug af væbnet magt, til  \r\n\r\n at  \r\n\r\n bistå med opretholdelse af stabilitet og sikkerhed i landet, herunder  \r\n\r\n bekæmpelse af terrorisme, står ved magt.  \r\n\r\n</P>  \r\n\r\n<P class=\"Paragraftekst\">  \r\n\r\n Den multinationale sikringsstyrke har pt. deltagelse af  \r\n\r\n Albanien, Armenien, Australien, Azerbajdjan, Bosnien, Bulgarien, Danmark, El  \r\n\r\n Salvador, Estland, Georgien, Italien, Japan, Kasakhstan, Letland, Litauen,  \r\n\r\n Makedonien, Mongoliet, Polen, Rumænien, Slovakiet, Storbritannien, Sydkorea,  \r\n\r\n Tjekkiet, Ukraine og USA.  \r\n\r\n</P>  \r\n\r\n<P class=\"Paragraftekst\">  \r\n\r\n IV. Det danske styrkebidrag er sammensat i  \r\n\r\n overensstemmelse med målsætningen om at overdrage ansvaret for  \r\n\r\n sikkerhedsvaretagelsen til irakerne i takt med, at de er i stand til at  \r\n\r\n påtage  \r\n\r\n sig denne opgave og har derfor en indbygget fleksibilitet mellem udnyttelse  \r\n\r\n af  \r\n\r\n ressourcer til direkte sikkerhedsopgaver, monitoreringsopgaver, støtte til  \r\n\r\n træning og uddannelse af irakiske sikkerhedsstyrker samt støtte til den  \r\n\r\n civile  \r\n\r\n genopbygningsindsats.  \r\n\r\n</P>  \r\n\r\n<P class=\"Paragraftekst\">  \r\n\r\n I overensstemmelse med beslutning B 63 udgør det  \r\n\r\n nuværende samlede danske militære bidrag ca. 530 personer. Bidraget er  \r\n\r\n sammensat af det danske styrkebidrag til den multinationale sikringsstyrke i  \r\n\r\n Irak, som består af en bataljon på ca. 490 mand, ca. 21 personer til  \r\n\r\n NATO&#146;s  \r\n\r\n træningsmission, samt et mindre antal soldater, pt. 20, specielt uddannede i  \r\n\r\n personbeskyttelse, som er udsendt med henblik på beskyttelse af den danske  \r\n\r\n repræsentation i Bagdad, den danske styringsenhed i Basra og de udsendte  \r\n\r\n danske  \r\n\r\n civile rådgivere knyttet hertil.  \r\n\r\n</P>  \r\n\r\n<P class=\"Paragraftekst\">  \r\n\r\n Fokus for det samlede danske styrkebidrag vil i høj grad  \r\n\r\n være rettet mod træning og uddannelse af irakiske sikkerhedsstyrker. Dette  \r\n\r\n gælder bataljonens træningsindsats, bidraget til den multinationale  \r\n\r\n sikringsstyrkes militære uddannelsesenhed (CMATT) og bidraget til NATO&#146;s  \r\n\r\n træningsmission i Irak. I bataljonens træning og i uddannelsen ved  \r\n\r\n NATO&#146;s  \r\n\r\n træningsmission indgår bl.a. indledende uddannelse i humanitær folkeret.  \r\n\r\n Bataljonen vil fortsat også skulle løse de opgaver, der i øvrigt er fastlagt  \r\n\r\n i  \r\n\r\n mandatet fra FN&#146;s Sikkerhedsråd, herunder imødegåelse af  \r\n\r\n sikkerhedsmæssige  \r\n\r\n trusler.  \r\n\r\n</P>  \r\n\r\n<P class=\"Paragraftekst\">  \r\n\r\n Bataljonen indgår i den britiske brigade, som er  \r\n\r\n underlagt den britisk-ledede division i det sydøstlige Irak, og som er en del  \r\n\r\n af den multinationale sikringsstyrke. Operationsområdet er således det  \r\n\r\n sydøstlige Irak. Bataljonen er sammensat af et panserinfanterikompagni, en  \r\n\r\n spejdereskadron, et stabs- og logistikkompagni, et ingeniørdetachement, et  \r\n\r\n militærpolitidetachement, en sanitetsdeling, en støtte- og samtænkningsenhed  \r\n\r\n vedrørende militær støtte til genopbygningsindsatsen, et nationalt  \r\n\r\n støtteelement samt stab og stabsofficerer, herunder et mindre antal officerer  \r\n\r\n ved den britiske brigade og division. Et bidrag fra Litauen på ca. 55  \r\n\r\n personer  \r\n\r\n er fortsat tilknyttet den danske bataljon. Endvidere er et britisk kompagni  \r\n\r\n fortsat underlagt den danske bataljon. Yderligere bidrages med 5  \r\n\r\n stabsofficerer  \r\n\r\n til den polsk-ledede multinationale division.  \r\n\r\n</P>  \r\n\r\n<P class=\"Paragraftekst\">  \r\n\r\n Den danske bataljon anvender pt. ca. 25 pct. af sin  \r\n\r\n operative kapacitet til uddannelse af irakiske sikkerhedsstyrker. Hertil  \r\n\r\n kommer  \r\n\r\n de op til 11 til styringsenheden knyttede udsendte civile polititjenestemænds  \r\n\r\n bidrag til uddannelse af det irakiske politi i Basra-provinsen og Bagdad i  \r\n\r\n samarbejde med den danske bataljons militærpolitidetachement og  \r\n\r\n Storbritannien.  \r\n\r\n For at styrke træningen af de irakiske sikkerhedsstyrker bemander Danmark  \r\n\r\n desuden to stillinger ved den multinationale sikringsstyrkes militære  \r\n\r\n uddannelsesenhed i Bagdad (CMATT), ligesom der fortsat ydes rådgiverstøtte  \r\n\r\n til  \r\n\r\n den multinationale sikringsstyrkes centrale uddannelses- og  \r\n\r\n koordinationsenhed  \r\n\r\n for polititræning (NCC/CPATT).  \r\n\r\n</P>  \r\n\r\n<P class=\"Paragraftekst\">  \r\n\r\n Den irakiske premierminister har anmodet NATO om hjælp  \r\n\r\n vedrørende træning af irakiske sikkerhedsstyrker. Regeringen agter at  \r\n\r\n fortsætte  \r\n\r\n støtten til NATO&#146;s træningsmission, i det omfang NATO har behov herfor  \r\n\r\n og i  \r\n\r\n lyset af Danmarks øvrige indsats i Irak. Danmark er en af de største  \r\n\r\n bidragydere til NATO&#146;s træningsmission i Irak med pt. 21 personer,  \r\n\r\n svarende til  \r\n\r\n godt 10 pct. af den samlede mission.  \r\n\r\n</P>  \r\n\r\n<P class=\"Paragraftekst\">  \r\n\r\n Den særlige støtte- og samtænkningsenhed indgår som en  \r\n\r\n del af bataljonen. Enheden omfatter pt. ca. 45 personer, der indgår som en  \r\n\r\n del  \r\n\r\n af bataljonen og fortsat dedikeres til støtte for genopbygningsindsatsen,  \r\n\r\n herunder sikrings-, transport og eskorteopgaver. Enheden udfører dels egne  \r\n\r\n projekter (CIMIC) og faciliterer projekter finansieret af  \r\n\r\n Udenrigsministeriet,  \r\n\r\n dels bistår enheden den civile genopbygningsbistand med logistik og  \r\n\r\n sikkerhed.  \r\n\r\n Andre dele af bataljonen understøtter fortsat situationsbestemt den danske  \r\n\r\n genopbygningsindsats i det sydlige Irak, herunder ikke mindst i form af  \r\n\r\n logistik og beskyttelse.  \r\n\r\n</P>  \r\n\r\n<P class=\"Paragraftekst\">  \r\n\r\n Udenrigsministeriet har udsendt en civil rådgiver til  \r\n\r\n bataljonen, der primært arbejder med samtænkningsinitiativer. Den civile  \r\n\r\n rådgiver har hjulpet med at identificere højt prioriterede lokale behov så  \r\n\r\n som  \r\n\r\n forbedringer og udvidelser af skoler og klinikker. Dette samarbejde har bl.a.  \r\n\r\n medført en række mindre projekter i lokalområder udført med bistand fra  \r\n\r\n danske  \r\n\r\n soldater. Regeringen har målbevidst løbende opprioriteret samtænkningen af  \r\n\r\n militære og civile indsatser. En vigtig opgave for bataljonen i den  \r\n\r\n forbindelse  \r\n\r\n er støtte til det civile danske politis opgaveløsning og beskyttelse af de  \r\n\r\n civile danske rådgivere fra styringsenheden og korttidsrådgivere udsendt af  \r\n\r\n Udenrigsministeriet.  \r\n\r\n</P>  \r\n\r\n<P class=\"Paragraftekst\">  \r\n\r\n Bataljonen forestår indkvartering, logistik og sikkerhed  \r\n\r\n i forbindelse med udsendelse af de danske politifolk til det sydlige Irak,  \r\n\r\n der  \r\n\r\n bistår med træning af det irakiske politi, og de udsendte danske civile  \r\n\r\n rådgivere.  \r\n\r\n</P>  \r\n\r\n<P class=\"Paragraftekst\">  \r\n\r\n V. Regeringen finder det vigtigt, at Danmark sammen med  \r\n\r\n den bredest mulige kreds af lande fortsat deltager i en multinational  \r\n\r\n sikringsstyrke i Irak. Regeringen lægger vægt på, at sikringsstyrken er  \r\n\r\n nødvendig for at understøtte og sikre den internationale indsats i Irak,  \r\n\r\n således at den langsigtede genopbygning af landet kan finde sted og den  \r\n\r\n politiske transitionsproces kan gennemføres.  \r\n\r\n</P>  \r\n\r\n<P class=\"Paragraftekst\">  \r\n\r\n Til brug for overvejelserne om det fremtidige danske  \r\n\r\n engagement i Irak har regeringen udarbejdet en Irak-analyse. Analysen  \r\n\r\n indeholder  \r\n\r\n en beskrivelse af den politiske proces, genopbygningsbistanden, herunder  \r\n\r\n samarbejdet med de irakiske myndigheder, samt sikkerhedssituationen. Den  \r\n\r\n politiske proces i Irak fortsætter og har fået nyt momentum efter udpegelsen  \r\n\r\n af  \r\n\r\n en designeret premierminister til at lede forhandlingerne om dannelsen af en  \r\n\r\n ny  \r\n\r\n regering.  \r\n\r\n</P>  \r\n\r\n<P class=\"Paragraftekst\">  \r\n\r\n Fra en international tilstedeværelse, som hidtil har  \r\n\r\n været domineret af den multinationale sikringsstyrke og varetagelsen af  \r\n\r\n sikkerhedsopgaver, baserer det internationale samfunds indsats sig nu i endnu  \r\n\r\n højere grad på en flerstrenget og sammenhængende strategi, hvor sikkerhed kun  \r\n\r\n er et blandt flere ligeværdige elementer i en international tilstedeværelse.  \r\n\r\n Sammenfattet i en enkelt sætning står Irak i et vadested.  \r\n\r\n</P>  \r\n\r\n<P class=\"Paragraftekst\">  \r\n\r\n Meget er opnået, men der er fortsat store udfordringer.  \r\n\r\n Det er vigtigt ikke at overlade hele byrden for forbedring af sikkerheden,  \r\n\r\n demokratisk konsolidering og fortsat genopbygning hos de stadigt skrøbelige  \r\n\r\n civile og militære irakiske institutioner. Derfor har både den irakiske  \r\n\r\n regering  \r\n\r\n og FN opfordret den multinationale sikringsstyrke til at blive og gøre  \r\n\r\n arbejdet  \r\n\r\n færdigt. FN forlængede således sit mandat i november 2005 for den  \r\n\r\n multinationale sikringsstyrkes tilstedeværelse frem til udgangen af 2006.  \r\n\r\n Mandatet skal gennemgås af FN&#146;s Sikkerhedsråd ikke senere end den 15.  \r\n\r\n juni  \r\n\r\n 2006.  \r\n\r\n</P>  \r\n\r\n<P class=\"Paragraftekst\">  \r\n\r\n Det vil på den baggrund efter regeringens opfattelse  \r\n\r\n være forkert at fastlægge en dato for tilbagetrækning af det danske militære  \r\n\r\n bidrag, som ikke har sammenhæng med udviklingen, herunder  \r\n\r\n sikkerhedssituationen  \r\n\r\n og opbygningen af irakiske sikkerhedsstyrker. Det er således fortsat  \r\n\r\n regeringens holdning, at ændringer i det danske styrkebidrag i Irak primært  \r\n\r\n skal ske i takt med overdragelsen af ansvaret for sikkerheden til irakerne.  \r\n\r\n</P>  \r\n\r\n<P class=\"Paragraftekst\">  \r\n\r\n Iraks regering påtager sig et stadigt større ansvar for  \r\n\r\n sikkerhedsstrukturerne, og der er i marts 2006 opstillet mere end 240.000  \r\n\r\n styrker ud af de planlagte 325.000, som i fortsat stigende grad har ansvaret  \r\n\r\n for sikkerhedsoperationer. Den multinationale sikringsstyrke har fortsat det  \r\n\r\n overordnede ansvar for sikkerheden, men det er forventningen, at irakerne  \r\n\r\n gradvist også vil kunne overtage dette ansvar. Processen er i gang over hele  \r\n\r\n Irak, og det er ikke mindst fremdriften i den proces, der afgør, hvornår  \r\n\r\n tiden  \r\n\r\n er moden til, at de internationale styrker, herunder de danske, kan trækkes  \r\n\r\n hjem.  \r\n\r\n</P>  \r\n\r\n<P class=\"Paragraftekst\">  \r\n\r\n I det sydlige Irak forventes Al Muthanna og Maysan at  \r\n\r\n være de første provinser, hvor sikkerheden overdrages til irakerne, mens  \r\n\r\n ansvaret for sikkerheden i Dhi Qar og Basra &#150; hvor de danske styrker  \r\n\r\n befinder sig  \r\n\r\n &#150; forventes overdraget i en senere fase. En forventet generel  \r\n\r\n forskydning i  \r\n\r\n arbejdsopgaverne for det danske styrkebidrag som følge af, at de irakiske  \r\n\r\n sikkerhedsstyrker i det sydlige Irak overtager flere opgaver selv, vil dog  \r\n\r\n kunne give mulighed for tilpasninger i det danske bidrag, inden ansvaret for  \r\n\r\n sikkerheden overdrages formelt til irakerne i det nuværende danske  \r\n\r\n operationsområde. Dette forventes at kunne ske i form af en justering af det  \r\n\r\n danske styrkebidrags sammensætning som følge af den forventede udvikling og  \r\n\r\n de  \r\n\r\n deraf afledte ændringer i de øvrige bidrag til den multinationale  \r\n\r\n sikringsstyrke i det sydlige Irak.  \r\n\r\n</P>  \r\n\r\n<P class=\"Paragraftekst\">  \r\n\r\n Den danske bataljon planlægges reduceret med to delinger  \r\n\r\n og elementer fra støttestrukturen i alt ca. 80 personer fra august 2006 i  \r\n\r\n forbindelse med den almindelige rotation. Det muliggøres som følge af, at  \r\n\r\n sikkerhedsopgaverne for den danske styrke gradvist ændrer sig fra egentlige  \r\n\r\n sikkerhedsoperationer så som patruljering til at fungere som reserve og  \r\n\r\n støtte  \r\n\r\n til de irakiske sikkerhedsstyrkers opgaveløsning. Endvidere forventes  \r\n\r\n træningsindsatsen over for de irakiske sikkerhedsstyrker i det danske  \r\n\r\n operationsområde at ændre sig fra egentlig træning til monitering og  \r\n\r\n mentoring.  \r\n\r\n</P>  \r\n\r\n<P class=\"Paragraftekst\">  \r\n\r\n Endvidere forventes det, at det danske bidrag med op til  \r\n\r\n 5 personer til den polsk-ledede multinationale division skal tilpasses  \r\n\r\n størrelsen på den polsk-ledede division i det centralt sydlige Irak.  \r\n\r\n</P>  \r\n\r\n<P class=\"Paragraftekst\">  \r\n\r\n Det samlede danske styrkebidrag vil således efter  \r\n\r\n justeringerne udgøre op til ca. 450 personer. Dette bidrag udgøres foruden  \r\n\r\n den reducerede  \r\n\r\n bataljon af et fortsat bidrag til personbeskyttelse ved den danske ambassade  \r\n\r\n i  \r\n\r\n Bagdad og styringsenheden i Basra, herunder udsendte danske civile rådgivere  \r\n\r\n knyttet hertil, bidrag til NATO&#146;s træningsmission, fortsat bidrag med  \r\n\r\n stabspersonel til den britiske brigade og division, fortsat bidrag med  \r\n\r\n stabspersonel til den polsk-ledede division samt fortsat bidrag til den  \r\n\r\n multinationale sikringsstyrkes uddannelsesenhed (CMATT). Regeringen vil  \r\n\r\n løbende  \r\n\r\n overveje mulighederne for at styrke indsatsen i forhold til NATO&#146;s  \r\n\r\n træningsmission i Irak.  \r\n\r\n</P>  \r\n\r\n<P class=\"Paragraftekst\">  \r\n\r\n FN&#146;s Sikkerhedsrådsresolution 1637 bekræfter FN&#146;s  \r\n\r\n bistandsmission til Irak (UNAMI). Til støtte for FN&#146;s aktiviteter i Irak  \r\n\r\n har  \r\n\r\n Danmark pt. udsendt i alt syv personer til FN&#146;s bistandsmission til Irak  \r\n\r\n (UNAMI): En officer som assisterende militærrådgiver fra december 2005 samt  \r\n\r\n yderligere en officer som assisterende militærrådgiver, en militær  \r\n\r\n forbindelsesofficer samt en logistisk styringsenhed for personel- og  \r\n\r\n materieltransport på fire personer fra marts 2006. For yderligere at styrke  \r\n\r\n FN&#146;s aktiviteter i Irak, herunder FN-aktiviteter i det sydlige Irak,  \r\n\r\n agter  \r\n\r\n regeringen at tilbyde FN lufttransportstøtte i form af et C-130 transportfly  \r\n\r\n med jordpersonel, i alt ca. 40 personer samt om nødvendigt op til yderligere  \r\n\r\n 30  \r\n\r\n personer til beskyttelse af bidraget på jorden, til UNAMI i perioden medio  \r\n\r\n november  \r\n\r\n 2006 til medio maj 2007. Et sådant transportflybidrag er efterspurgt af FN.  \r\n\r\n</P>  \r\n\r\n<P class=\"Paragraftekst\">  \r\n\r\n Når ansvaret for egentlige sikkerhedsopgaver i det  \r\n\r\n danske operationsområde i Basra-provinsen er overdraget til de irakiske  \r\n\r\n sikkerhedsstyrker og ansvaret for sikkerheden overdraget til de irakiske  \r\n\r\n myndigheder, vil fokus for et dansk styrkebidrag i Irak kunne justeres  \r\n\r\n yderligere i retning af bidrag til en beredskabsstyrke i det sydlige Irak,  \r\n\r\n der  \r\n\r\n kan støtte de irakiske sikkerhedsstyrker, fortsat træning af irakiske  \r\n\r\n sikkerhedsstyrker samt understøttelse af den civile danske  \r\n\r\n genopbygningsbistand. I takt med denne udvikling vil regeringen søge at  \r\n\r\n justere  \r\n\r\n det danske bidrag til den multinationale sikringsstyrke. Gennemførslen af den  \r\n\r\n civile danske genopbygningsbistand i sin nuværende form vil fortsat kræve  \r\n\r\n understøttelse fra styrkebidraget i form af logistik og beskyttelse.  \r\n\r\n Genopbygningsbistanden vil løbende blive tilpasset den militære  \r\n\r\n tilstedeværelse  \r\n\r\n i Irak. Regeringen har til hensigt at fremlægge et nyt aktstykke på op til 50  \r\n\r\n millioner kroner vedrørende bistand til Irak.  \r\n\r\n</P>  \r\n\r\n<P class=\"Paragraftekst\">  \r\n\r\n Henset til a) anmodningen fra FN&#146;s Sikkerhedsråd og den  \r\n\r\n irakiske regering, b) vigtigheden af støtte til den fortsatte politiske  \r\n\r\n proces  \r\n\r\n i Irak, c) ønsket om at etablere et fredeligt og stabilt Irak, d) vigtigheden  \r\n\r\n af fortsat støtte til den civile genopbygning samt e) vigtigheden af støtte  \r\n\r\n til  \r\n\r\n opbygning af de irakiske sikkerhedsstyrker foreslår regeringen, at der  \r\n\r\n træffes  \r\n\r\n beslutning om forlængelse af det danske militære bidrag til bl.a. en  \r\n\r\n multinational sikringsstyrke i Irak frem til 1. juli 2007 og at tilbyde FN et  \r\n\r\n efterspurgt lufttransportbidrag til FN&#146;s bistandsmission til Irak  \r\n\r\n (UNAMI).  \r\n\r\n</P>  \r\n\r\n<P class=\"Paragraftekst\">  \r\n\r\n Et folketingssamtykke for en sådan periode øger  \r\n\r\n sandsynligheden for, at der inden periodens udløb er sket overdragelse af  \r\n\r\n ansvaret for sikkerheden til irakerne i Basra og giver mulighed for en  \r\n\r\n hensigtsmæssig planlægning af genopbygningsindsatsen. Hertil kommer, at det  \r\n\r\n efterspurgte lufttransportbidrag til FN&#146;s bistandsmission til Irak  \r\n\r\n (UNAMI)  \r\n\r\n ønskes indsat fra medio november 2006 til medio maj 2007.  \r\n\r\n</P>  \r\n\r\n<P class=\"Paragraftekst\">  \r\n\r\n VI. Indsættelsen af de danske militære bidrag i Irak er  \r\n\r\n forbundet med risiko. Forsvarets Efterretningstjeneste har afgivet følgende  \r\n\r\n vurdering af situationen i Irak:  \r\n\r\n</P>  \r\n\r\n<P class=\"Paragraftekst\">  \r\n\r\n &#148;Truslen fra angreb mod danske styrker, herunder  \r\n\r\n terrortruslen, vurderes som høj i det sydlige Irak og meget høj i det  \r\n\r\n centrale  \r\n\r\n Irak. Truslen fra civile uroligheder i det sydlige og centrale Irak vurderes  \r\n\r\n som høj, mens truslen fra sabotage og subversion (undergravende virksomhed)  \r\n\r\n mod danske styrker vurderes som middel. Den landmilitære minefare og faren  \r\n\r\n fra  \r\n\r\n ueksploderet ammunition vurderes som middel til høj alt efter område. Truslen  \r\n\r\n mod lufttransport af danske styrker i irakisk luftrum varierer fra lav til  \r\n\r\n høj,  \r\n\r\n afhængig af flyvehøjde og område. En række grupperinger og organisationer i  \r\n\r\n Irak gennemfører omfattende spionage imod den multinationale styrke, herunder  \r\n\r\n den danske styrke i Basra-provinsen. Spionagen foretages primært af irakiske  \r\n\r\n oprørsgrupper, kriminelle organisationer, visse militser og stammer samt  \r\n\r\n udenlandske efterretningstjenester. Truslen fra spionage mod de danske  \r\n\r\n styrker  \r\n\r\n i Irak vurderes derfor som høj. Truslen fra biologiske og kemiske kampstoffer  \r\n\r\n vurderes som lav, mens truslen fra terrorgruppers egenfremstillede biologiske  \r\n\r\n og kemiske giftstoffer vurderes som middel. Truslen mod danske enheder i form  \r\n\r\n af organiseret kriminalitet, der også kan omfatte gidseltagning, vold og brug  \r\n\r\n af håndvåben, vurderes at være middel&#148;.  \r\n\r\n</P>  \r\n\r\n<P class=\"Paragraftekst\">  \r\n\r\n VII. Forsvarets personel vil under udsendelsen være  \r\n\r\n omfattet af forsvarets særlige erstatnings- og godtgørelsesordning. Status  \r\n\r\n for  \r\n\r\n forsvarets personel vil under udseendelsen være reguleret af den reviderede  \r\n\r\n &#148;Coalition Provisional Authority Order number 17 (revised)&#148; af 27.  \r\n\r\n juni 2004.  \r\n\r\n</P>  \r\n\r\n<P class=\"Paragraftekst\">  \r\n\r\n VIII. Da det danske militære bidrag vil indgå i en  \r\n\r\n indsats, hvor der kan blive tale om anvendelse af militære magtmidler,  \r\n\r\n forelægges sagen for Folketinget under henvisning til Grundlovens §&nbsp;19,  \r\n\r\n stk.&nbsp;2.  \r\n\r\n</P>  \r\n\r\n<P class=\"Paragraftekst\">  \r\n\r\n Regeringen foreslår, at Folketinget meddeler sit samtykke  \r\n\r\n til en videreførelse af et dansk militært bidrag i Irak til den  \r\n\r\n multinationale  \r\n\r\n sikringsstyrke, NATO&#146;s træningsmission og beskyttelse af civilt dansk  \r\n\r\n personel  \r\n\r\n og ejendom frem til 1. juli 2007. Folketinget meddeler endvidere sit samtykke  \r\n\r\n til, at et dansk militært transportflybidrag stilles til rådighed for  \r\n\r\n FN&#146;s  \r\n\r\n bistandsmission til Irak (UNAMI) i en seks måneders periode fra medio  \r\n\r\n november  \r\n\r\n 2006.  \r\n\r\n</P>  \r\n\r\n<P class=\"Paragraftekst\">  \r\n\r\n Såfremt det skulle vise sig hensigtsmæssigt at forlænge  \r\n\r\n bidraget yderligere, agter regeringen at forelægge sagen for Folketinget.  \r\n\r\n Såfremt det i øvrigt skulle vise sig hensigtsmæssigt at justere bidraget,  \r\n\r\n herunder ansvarsområdet væsentligt, eller såfremt der i øvrigt skulle ske en  \r\n\r\n væsentlig ændring i opgavernes karakter eller det folkeretlige grundlag for  \r\n\r\n sikringsstyrkens tilstedeværelse, vil regeringen rådføre sig med Det  \r\n\r\n Udenrigspolitiske Nævn herom eller om nødvendigt på ny forelægge sagen for  \r\n\r\n Folketinget.  \r\n\r\n</P>  \r\n\r\n<P class=\"Paragraftekst\">  \r\n\r\n IX. Merudgiften ved fortsat udsendelse af det danske  \r\n\r\n militære bidrag til Irak vurderes samlet at udgøre ca. 360 mio. kr. for 12  \r\n\r\n måneder samt yderligere ca. 45 mio. kr. i forbindelse med udsendelse af et  \r\n\r\n lufttransportbidrag til UNAMI i 6 måneder fra ultimo 2006. Merudgifterne  \r\n\r\n afholdes over finanslovens § 35.11.26.10., reserve til merudgifter forbundet  \r\n\r\n med forsvarets internationale operationer.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2005/1 BF 139",
            "stateLabel": "Vedtaget",
            "references": [
                {
                    "shortName": "2005/1 SF. B 139",
                    "title": "Skriftlig fremsættelse (11. maj 2006) - B 139",
                    "presentationName": "Skriftlig fremsættelse af besl. forslag",
                    "documentTypeId": 390,
                    "documentId": 90876,
                    "eliUri": "/eli/ft/20051XX00487",
                    "externalLink": ""
                },
                {
                    "shortName": "2005/1 BSF 139",
                    "title": "Forslag til folketingsbeslutning om en videreførelse af et dansk bidrag i Irak til den multinationale sikringsstyrke mv., og til at danske militære styrker stilles til rådighed for FN¿s bistandsmission til Irak (UNAMI)",
                    "presentationName": "Beslutningsforslag som fremsat",
                    "documentTypeId": 480,
                    "documentId": 90875,
                    "eliUri": "/eli/ft/20051BB00139",
                    "externalLink": ""
                },
                {
                    "shortName": "2005/1 BTB 139",
                    "title": "Betænkning over Forslag til folketingsbeslutning om en videreførelse af et dansk bidrag i Irak til den multinationale sikringsstyrke m.v. og til, at danske militære styrker stilles til rådighed for FN¿s bistandsmission til Irak (UNAMI)",
                    "presentationName": "Betænkning over beslutningsforslag",
                    "documentTypeId": 500,
                    "documentId": 99305,
                    "eliUri": "/eli/ft/20051DB00566",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20051/beslutningsforslag/b139/index.htm"
                },
                {
                    "shortName": "2005/1 ÆF2 139",
                    "title": "Ændringsforslag til 2. behandling af Forslag til folketingsbeslutning om en videreførelse af et dansk bidrag til den multinationale sikringsstyrke m.v. i Irak og om, at danske militære styrker stilles til rådighed for FN¿s bistandsmission til Irak (UNAMI)",
                    "presentationName": "Ændringsforslag til 2. behandling (B)",
                    "documentTypeId": 520,
                    "documentId": 99357,
                    "eliUri": "/eli/ft/20051FB00581",
                    "externalLink": ""
                },
                {
                    "shortName": "2005/1 BSV 139",
                    "title": "Folketingsbeslutning om en videreførelse af et dansk bidrag til den multinationale sikringsstyrke m.v. i Irak og om, at danske militære styrker stilles til rådighed for FN¿s bistandsmission til Irak (UNAMI)",
                    "presentationName": "Beslutningsforslag som vedtaget",
                    "documentTypeId": 490,
                    "documentId": 99340,
                    "eliUri": "/eli/ft/20051CB00139",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "11/05/2006"
        },
        {
            "displayName": "Accession",
            "displayValue": "20051BB00139"
        },
        {
            "displayName": "Entydig dokumentidentifikation",
            "displayValue": "AS000815"
        },
        {
            "displayName": "Dato for førstegangsindlæggelse",
            "displayValue": "11/05/2006"
        },
        {
            "displayName": "Dato for indlæggelse",
            "displayValue": "11/05/2006"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "139"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}