{
    "id": 2311,
    "title": "Kendelse fra Pressenævnet i sag 2005-6-252",
    "documentTypeId": "240",
    "isSagsforlobPeriodValid": true,
    "shortName": "KEN nr 9118 af 22/02/2006",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n<SPAN style='font-family:\"Bookman Old Style\"'>Klager klagede over  \r\n\r\n artiklerbragt i Ekstra Bladet.  \r\n\r\n</SPAN>  \r\n\r\n</P>  \r\n\r\n<P class=\"Resume\">  \r\n\r\n Det  \r\n\r\n fremgår af de vejledende presseetiske regler, at oplysninger, som kan være  \r\n\r\n skadelige, krænkende eller virke agtelsesforringende for nogen, skal  \r\n\r\n efterprøves i særlig grad, inden de bringes, først og fremmest ved  \r\n\r\n forelæggelse  \r\n\r\n for den pågældende.  \r\n\r\n</P>  \r\n\r\n<P class=\"Resume\">  \r\n\r\n Det er  \r\n\r\n Pressenævnets opfattelse, at der må indrømmes medierne vide rammer med hensyn  \r\n\r\n til satiriske gengivelser eller kommentarer i forhold til personer eller  \r\n\r\n begivenheder.  \r\n\r\n</P>  \r\n\r\n<P class=\"Resume\">  \r\n\r\n Pressenævnet  \r\n\r\n fandt imidlertid, at oplysningerne vedrørende årsagen til ophøret af klagers  \r\n\r\n tidligere advokatsamarbejde, var af en sådan konkret og faktuel karakter, at  \r\n\r\n de  \r\n\r\n burde have været forelagt klager til udtalelse inden offentliggørelsen. Det  \r\n\r\n samme gjaldt artiklens oplysninger om hans salær for landsretten i  \r\n\r\n Thule-sagen.  \r\n\r\n Nævnet udtalte derfor sin kritik.  \r\n\r\n</P>  \r\n\r\n<P class=\"Resume\">  \r\n\r\n Nævnet  \r\n\r\n fandt derimod ikke, at de andre passager, som klager særligt havde fremhævet,  \r\n\r\n eller billedteksten i forbindelse med indlægget den 20. oktober 2005, gik ud  \r\n\r\n over rammerne for satiriske kommentarer.  \r\n\r\n</P>  \r\n\r\n<P class=\"Resume\">  \r\n\r\n I  \r\n\r\n artiklen den 19. oktober 2005 anførtes, at et medlem af Advokatrådet gjorde  \r\n\r\n opmærksom på, at klager ikke havde villet løbe risikoen for at der førtes  \r\n\r\n sandhedsbevis under en injuriesag. Det var i denne forbindelse uden  \r\n\r\n betydning,  \r\n\r\n at Advokatrådet i brevet af 3. november 2005 som svar på klagers anmodning om  \r\n\r\n dementi fra Rådet havde oplyst, at der ikke var nogen, der på Rådets vegne  \r\n\r\n havde udtalt sig som gengivet.  \r\n\r\n</P>  \r\n\r\n<P class=\"Resume\">  \r\n\r\n Pressenævnet  \r\n\r\n fandt heller ikke grundlag for at kritisere Ekstra Bladets redigering af det  \r\n\r\n indlæg fra én af klagers klienter, som avisen bragte den 20. oktober 2005.  \r\n\r\n Nævnet bemærkede herved, at et massemedie som led i den redaktionelle proces  \r\n\r\n havde ret til på egen hånd at forkorte og redigere i manuskripter til  \r\n\r\n læserbreve og debatindlæg, såfremt skribentens opfattelse trods sådanne  \r\n\r\n forkortelser og redigering fremstod som uforvansket.  \r\n\r\n<B>  \r\n\r\n<BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Kendelse  \r\n\r\n fra Pressenævnet i sag 2005-6-252  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Advokat [K] har klaget til  \r\n\r\n Pressenævnet over artikler offentliggjort i Ekstra Bladet den 16., 18., 19.  \r\n\r\n og  \r\n\r\n 20. oktober 2005, idet han mener, at god presseskik er tilsidesat.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 1. Sagsfremstilling  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 16. oktober 2005 bragte  \r\n\r\n Ekstra Bladet under overskrifterne &#148;Den pengeglade kværulant&#148; og  \r\n\r\n &#148;Stjerne for  \r\n\r\n en uge&#148; følgende artikel på bladets bagside:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;Han burde være en type, som  \r\n\r\n Ekstra Bladet begejstret bakkede op i kampen mod magtgale autoriteter. Det er  \r\n\r\n han ikke.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n For hvis en advokat vil bide  \r\n\r\n skeer med regeringer, skal han være lysende i pæren, knivskarp i juraen og  \r\n\r\n dreven i retorikken.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n[K] er ingen af delene. Han  \r\n\r\n er uklar i tanken, slatten i juraen og vævende som procedør. Herregud, manden  \r\n\r\n kan ikke læse op i retten uden at hakke den simpleste tekst i spåner.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jura ifølge [K]  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ikke desto mindre: Han er  \r\n\r\n den, som 24 velmenende og kvartkendte danskere har sat i spidsen for en  \r\n\r\n retssag  \r\n\r\n imod statsministeren, der stævnes med påstand om, at Danmarks deltagelse i  \r\n\r\n Irak-krigen strider imod grundlovens § 19.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det er ikke nemt at forstå,  \r\n\r\n for paragraffen kræver blot, at regeringen skal have dansk krigsindsats  \r\n\r\n godkendt  \r\n\r\n i Folketinget, hvilket præcis skete i marts 2003. Selv Socialdemokraternes  \r\n\r\n udenrigsordfører Mogens Lykketoft, som stemte imod krigsdeltagelsen, ryster  \r\n\r\n på  \r\n\r\n hovedet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Men sagfører [K] har opfundet  \r\n\r\n sin helt egen fortolkning af, hvad der skal til &#150; og fører som vidne en  \r\n\r\n for  \r\n\r\n længst afdød venstremands ord i Folketinget i 1953.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den stridbare advokat har  \r\n\r\n prøvet det før. Han førte også sagen i 1998, hvor han anklagede Poul Nyrup  \r\n\r\n Rasmussen for at have underskrevet Maastricht-traktaten i strid med  \r\n\r\n grundloven.  \r\n\r\n Den blev tabt med et brag i Højesteret, hvis dommere siges at være så trætte  \r\n\r\n af  \r\n\r\n mandens væv, at de har drøftet mulighederne for at spærre ham vej til  \r\n\r\n skranken.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Topsalær for tabersag  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Nogen ren idealist er [K]  \r\n\r\n ikke. Ekstra Bladet har således haft den tvivlsomme fornøjelse at tvære ham  \r\n\r\n ud  \r\n\r\n i retten nogle gange. Senest i en sag, som han hovedløst førte imod bladet  \r\n\r\n for  \r\n\r\n direktør [A] og formand [B] fra [C]. Vi havde kaldt arkitektbosserne løgnere,  \r\n\r\n fordi de havde holdt direktørens blakkede fortid i AOF hemmeligt for  \r\n\r\n medlemmerne.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n[K] tabte sagen i byretten,  \r\n\r\n men rådede de to til at anke til landsretten &#150; hvor han også tabte. Men  \r\n\r\n han  \r\n\r\n tillod sig at kræve 200.000 dejlige salærkroner for sin tåbelige rådgivning  \r\n\r\n og  \r\n\r\n forstyrrede måde at producere sagen på. Pengene blev hentet i  \r\n\r\n arkitektfagforeningens  \r\n\r\n uvidende medlemmers lommer, skønt sagen slet ikke angik dem &#150; men  \r\n\r\n skyldtes  \r\n\r\n personlige angreb på foreningens uduelige direktør.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Lige så verdensfjern  \r\n\r\n rådgivning gav [K] i seks år [D], der mistede embedet som Gisselfelds  \r\n\r\n overdirektør.  \r\n\r\n Den pinagtige affære medførte, at [K] i 1999 blev smidt ud af sit  \r\n\r\n advokatfællesskab med [E] og [F], der ikke ville dele dørskilt med denne  \r\n\r\n taber.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Idealisme for millioner  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n[K]s tilløbere af drømmere,  \r\n\r\n sværmere og kværulantforrykte tillægger den lange bønnestage med det  \r\n\r\n rødhårede  \r\n\r\n temperament en gevaldig idealisme. Jeg skal ikke afvise, at han mener at  \r\n\r\n kæmpe  \r\n\r\n for visse borgerlige idealer, når han med mellemrum sætter sig i spidsen for  \r\n\r\n et  \r\n\r\n optog af forurettede mennesker. Men der er grænser for idealismen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det kunne man iagttage, da  \r\n\r\n han førte &#150; og tabte &#150; Thule-fangernes sag mod staten i 2003. Den  \r\n\r\n drejede sig  \r\n\r\n om deres tvangsflytning fra fangstpladser i Thule i 1953.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Højesteret sagde nej til, at  \r\n\r\n thulestammen i dag udgør et selvstændigt folk, og dermed brasede sagen  \r\n\r\n sammen.  \r\n\r\n Advokaterne gik med 8 mio. kr. i salær &#150; fire gange mere end fangerne  \r\n\r\n fik!  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Alene i Højesteret hævede [K]  \r\n\r\n 1,5 mio. kr., mens han scorede 2,2 mio. kr. i landsretten. Alligevel jamrede  \r\n\r\n idealisten højlydt pressen rundt over sin underbetaling.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Der findes større blålys  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n[K]s hårdeste kritiker er  \r\n\r\n kollegaen [G], som Ekstra Bladet også nylig havde fornøjelsen at vinde over i  \r\n\r\n en retssag i sportsverdenen. [G] beskrev forleden i Berlingeren ugens  \r\n\r\n stjerneadvokat [K] sådan:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n - Han er uduelig, komplet  \r\n\r\n uforberedt og det største blålys, jeg nogen sinde har arbejdet med. Han åbner  \r\n\r\n sine papirer i retten og er totalt overrasket, fordi han aldrig har set dem  \r\n\r\n før.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n[G] hænger videre [K] ud for  \r\n\r\n at tage de kontroversielle sager for at kunne føre sig frem i medierne. Hvad  \r\n\r\n det angår, kan de to fjender tage hinanden i hånden. Forskellen på dem er, at  \r\n\r\n[G]  \r\n\r\n altid er topforberedt og skarp.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg mener dog, hans  \r\n\r\n karakteristik af [K] er for hård. [G] må have set større blålys, i hvert fald  \r\n\r\n i  \r\n\r\n udlandet. Komplet uforberedt er [K] heller ikke hver gang. Vi har taget ham i  \r\n\r\n at kende navnet på sin klient.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Årets Jurist bliver han  \r\n\r\n aldrig. Dagens Humorist heller ikke. Men Stjerne For en Uge kårer vi ham  \r\n\r\n gerne  \r\n\r\n som. Såmænd også gerne Månedens Hysteriker.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Tillykke, [K], med det alt  \r\n\r\n sammen!  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n  &#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Artiklen er illustreret med  \r\n\r\n en farvelagt karikaturtegning forestillende [K], der holder en pose penge i  \r\n\r\n den  \r\n\r\n ene hånd og en mappe med påskriften &#148;tabersager&#148; i den anden, alt  \r\n\r\n imens en  \r\n\r\n dommer slår ham i hovedet med sin hammer.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Rundt omkring brødteksten er  \r\n\r\n følgende udsagn gentaget i overskriftsform:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;Der ER set større blålys,  \r\n\r\n selv om man skal til udlandet for at hitte en, Han er uklar i tanken, slatten  \r\n\r\n i  \r\n\r\n juraen og vævende som procedør og Nogen ren idealist er [K] ikke&#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 18. oktober 2005 bragte  \r\n\r\n Ekstra Bladet følgende artikel med overskriften &#148;I retten med ham&#148;  \r\n\r\n under  \r\n\r\n rubrikken &#148;Dagens debat&#148;:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;Her på siden har vi  \r\n\r\n tidligere beskæftiget os med taberadvokaten [K], der får velmenende mennesker  \r\n\r\n til at føre deres sag ved domstolene. Som regel uden andet resultat end det,  \r\n\r\n der kan aflæses på [K]s konto.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Forleden karakteriserede  \r\n\r\n advokaten [G] sin kollega [K] som det største blålys, han nogen sinde havde  \r\n\r\n arbejdet sammen med, en mand, der mødte totalt uforberedt op til retsmøderne,  \r\n\r\n hvor han blev overrasket over at læse sagens akter, fordi han aldrig havde  \r\n\r\n set  \r\n\r\n dem før.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n En påstand, vi i  \r\n\r\n retfærdighedens navn så os nødsaget til at opbløde, idet [K] i et enkelt  \r\n\r\n tilfælde  \r\n\r\n har været i stand til at huske klientens navn.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Alligevel opfordrede vi [K]  \r\n\r\n til at anlægge sag mod [G] for at redde stumperne af sit rygte. Og minsandten  \r\n\r\n om ikke han følger vort råd.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Således skriver [K] i  \r\n\r\n Berlingske Tidende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;Advokatnævnet har dømt  \r\n\r\n advokat [G] for at overtræde de advokatetiske regler over for mig i den sag,  \r\n\r\n hvorom han i avisen fremsætter nogle aldeles usande beskyldninger, igen mod  \r\n\r\n mig.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Hvis [G] er korrekt gengivet,  \r\n\r\n vil også dette blive indbragt for Advokatnævnet til en skærpet vurdering med  \r\n\r\n deraf følgende konsekvenser for [G].&#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n ---  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Vorherre bevars! Her stempler  \r\n\r\n[G] på det nærmest [K] som dum, doven og uduelig og en plet for sin stand.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det er grove anklager der  \r\n\r\n ikke hører hjemme i den søvnige forsamling af støvede retslærde, som med  \r\n\r\n knirkende røst og lange mellemrum udtaler deres virkningsløse misbilligelse  \r\n\r\n af  \r\n\r\n denne eller hin sagfører.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Der er tale om injurier og ærekrænkelse,  \r\n\r\n så hvis der er lidt mandfolk tilbage i [K], går han i krig med åben pande ved  \r\n\r\n landets rigtige domstole.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Dog vil vi anbefale ham at  \r\n\r\n finde en anden advokat end sig selv.&#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Indlægget var ledsaget af et  \r\n\r\n billede af advokat [G] med følgende billedtekst:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;[G] &#150; hvorfor tør advokat [K]  \r\n\r\n ikke slæbe ham i retten?&#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Under samme rubrik bragte  \r\n\r\n Ekstra Bladet under overskriften &#148;Dagens [K]&#148; følgende artikel den  \r\n\r\n 19. oktober  \r\n\r\n 2005:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;Ekstra Bladet har i nogle  \r\n\r\n dage været optaget af, hvad der kan gøres for at rette op på taber-advokat  \r\n\r\n[K]s  \r\n\r\n flossede rygte. Vi tænker især på kollegaen, advokat [G]s karakteristik af  \r\n\r\n ham,  \r\n\r\n som vi tvinges til at gentage af hensyn til nye læsere:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;Han er uduelig, komplet  \r\n\r\n uforberedt og det største blålys, jeg nogensinde har arbejdet med. Han åbner  \r\n\r\n sine papirer i retten og er totalt overrasket, fordi han aldrig har set dem  \r\n\r\n før.&#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n[K] har pga. udtalelsen  \r\n\r\n indbragt [G] for det ligegyldige Advokatnævn, hvilket i går fik Side 2 til at  \r\n\r\n spørge, hvorfor [K] dog ikke anlægger en gedigen injuriesag ved retten,  \r\n\r\n naturligvis med bistand af en rigtig jurist?  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n ---  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Svaret indløb i går fra et  \r\n\r\n estimeret medlem af Advokatrådet. Han gør opmærksom på, at [K] naturligvis  \r\n\r\n ikke  \r\n\r\n vil løbe risikoen for, at [G] i retten fører sandhedsbevis for sin  \r\n\r\n karakteristik af taber-sagføreren!&#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I teksten til det ledsagende  \r\n\r\n billede af [K] stod der:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;Sagfører [K] &#150; frygter  \r\n\r\n sandhedsbevis i retten&#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Endvidere bragte Ekstra  \r\n\r\n Bladet den 20. oktober 2005 under overskriften &#148;[K]s fanklub&#148;  \r\n\r\n følgende artikel  \r\n\r\n under rubrikken &#148;Brev til ledersiden&#148;:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;Ingen troede det muligt, men  \r\n\r\n den kendte taber-advokat [K] har en fanklub. Man skal ikke længere end til  \r\n\r\n det  \r\n\r\n nordligste Grønland for at finde den. Dens talsmand [H], formand for  \r\n\r\n foreningen  \r\n\r\n[I] skriver helt af sig selv (fork.):  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;Heroppe i Qaannaaq ved Thule  \r\n\r\n har vi læst Ekstra Bladet, som i flere dage nu har skrevet, at den sag, som  \r\n\r\n advokat [K] førte for os tvangsforflyttede thuleboere i 1999, senere blev  \r\n\r\n &#148;tabt&#148;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Avisens oplysninger er  \r\n\r\n absolut usande.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Tværtimod fik vi som resultat  \r\n\r\n af advokatens imponerede indsats domstolenes definitive ord for, at vi var  \r\n\r\n tvangsforflyttede, og at sagerne ikke var forældet  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n   Da sagen kom i Højesteret,  \r\n\r\n måtte kammeradvokaten helt opgive den del af sagen, som vi således vandt i  \r\n\r\n Højesteret, der dog kun gav os i gennemsnit 17.000 kr. hver (og en mio. kr.)  \r\n\r\n for tvangsflytningen. Denne erstatningssag og sagen om landområderne er i  \r\n\r\n 2004  \r\n\r\n indbragt for menneskerettighedsdomstolen.&#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n SVAR:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Tak for brevet, som er endnu  \r\n\r\n et vidnesbyrd om [K]s magiske evne til at indbilde klienter, at de har vundet  \r\n\r\n sager.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Vi skrev i søndags, at [K] og  \r\n\r\n statens advokat gik fra sagen med sammenlagt 8 mio. kr. i salær &#150; fire  \r\n\r\n gange  \r\n\r\n mere, end fangerne fik i erstatning. Af de to sagførere fik kammeradvokaten  \r\n\r\n mest, fordi han vandt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Men hvis hr. [H] er tilfreds,  \r\n\r\n skal vi ikke forstyrre hans sjælefred. Det er ingen skam at være et beskedent  \r\n\r\n menneske. Og fangernes talsmand kan leve i sikker forvisning om, at uanset  \r\n\r\n udfaldet ved domstolen i Strasbourg vil hans idol  \r\n\r\n[K] ikke blive fattigere.&#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Sammen med artiklen var trykt  \r\n\r\n et billede af [K] på Højesterets trappe med følgende tekst:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;Fangerhelten [K], da han  \r\n\r\n flaksede rundt for pressen foran Højesteret&#148;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 2. Parternes synspunkter  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 2.1. [K]s synspunkter  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n[K] har anført, at Ekstra  \r\n\r\n Bladet har tilsidesat god presseskik ved at viderebringe en række usande og  \r\n\r\n udokumenterede oplysninger i artiklen den 16. oktober 2005. Disse oplysninger  \r\n\r\n har ikke været forelagt [K] til udtalelse inden offentliggørelsen.  \r\n\r\n Oplysningerne stammer i øvrigt fra advokat [G], der imidlertid ikke er  \r\n\r\n angivet  \r\n\r\n som kilde.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n[K] klager hverken over humor  \r\n\r\n eller ironi, og heller ikke over overdrivelse af faktiske kendsgerninger. Der  \r\n\r\n klages over, at der kolporteres en række erhvervsmæssigt belastende og  \r\n\r\n udokumenterede usandheder, der er objektivt krænkende for hans omdømme som  \r\n\r\n advokat. Det drejer sig konkret om følgende passager i artiklen den 16.  \r\n\r\n oktober  \r\n\r\n 2005:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 1.&#148;Herregud, manden kan ikke  \r\n\r\n læse op i retten uden at hakke den simpleste tekst i spåner.&#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 2.&#148;Den blev tabt med et brag  \r\n\r\n i Højesteret, hvis dommere siges at være så trætte af mandens væv, at de har  \r\n\r\n drøftet mulighederne for at spærre ham vejen til skranken.&#148; &#150;  \r\n\r\n Hertil bemærker [K],  \r\n\r\n at der er tale om en overordentlig grov beskyldning. Han har siden 1990 ført  \r\n\r\n tæt på 50 typisk ganske store sager, og har således årligt adskillige sager i  \r\n\r\n Højesteret.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 3.&#148;Den pinagtige adfærd  \r\n\r\n medførte, at [K] i 1999 blev smidt ud af sit advokatfællesskab med [E] og  \r\n\r\n[F],  \r\n\r\n der ikke ville dele dørskilt med denne taber.&#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 4.&#148;Det kunne man iagttage, da  \r\n\r\n han førte &#150; og tabte &#150; Thulefangernes sag mod staten i  \r\n\r\n 2003.&#148;  \r\n\r\n &#150; [K] anfører nærmere herom, at  \r\n\r\n den pågældende sag ikke blev tabt, men vundet, idet staten blev dømt til at  \r\n\r\n betale sagsøgerne et beløb på 2.079.559,40 kr. Staten tabte således sine  \r\n\r\n grundlæggende indsigelser om, at Thule-boerne havde flyttet frivilligt, og at  \r\n\r\n deres eventuelle krav mod staten var fortabt som følge af passivitet  \r\n\r\n henholdsvis forældelse. Højesteretsdom var en stadfæstelse af landsrettens  \r\n\r\n dom.  \r\n\r\n Sidstnævnte dom betegnede også Ekstra Bladet i sin dækning af sagen den 31.  \r\n\r\n august 1999 som vundet af Thule-befolkningen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 5.&#148; , mens han scorede 2,2  \r\n\r\n mio. kr. i landsretten.&#148; &#150; Dette er ifølge [K] forkert, idet hans  \r\n\r\n salær i den  \r\n\r\n pågældende sag alene androg 1,2 mio. kr. Han henviser til en udskrift af  \r\n\r\n Østre  \r\n\r\n Landsrets Retsbog af 20. august 1999, som er sendt til Pressenævnet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 6.&#148;Han åbner sine papirer i  \r\n\r\n retten og er totalt overrasket.&#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Disse påstande gentages i  \r\n\r\n forskelligt omfang i de øvrige påklagede artikler. I den forbindelse nævner  \r\n\r\n[K]  \r\n\r\n særligt indlægget den 19. oktober 2005, hvori der henvises til en udtalelse  \r\n\r\n fra  \r\n\r\n &#148; et estimeret medlem af Advokatrådet &#148;. Han henviser til et brev  \r\n\r\n fra  \r\n\r\n Advokatrådet af 3. november 2005, der foreligger for Pressenævnet, og hvoraf  \r\n\r\n det fremgår, at Advokatrådet ikke er bekendt med, at nogen skulle have udtalt  \r\n\r\n sig på rådets vegne til Ekstra Bladet som anført i indlægget.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n For så vidt angår indlægget  \r\n\r\n den 20. oktober 2005, er den tilhørende billedtekst objektivt usand. Det  \r\n\r\n fremgår således af billedteksten, at [K] &#148;flaksede rundt for  \r\n\r\n pressen&#148;, uanset  \r\n\r\n at han faktisk stod på Højesterets trappe og besvarede spørgsmål fra  \r\n\r\n journalisterne og derpå gik direkte til porten ud af Prins Jørgens Gård.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I selve indlægget den 20.  \r\n\r\n oktober 2005 har Ekstra Bladet endvidere fjernet de dele af teksten i [H]  \r\n\r\n brev,  \r\n\r\n som modsiger oplysningerne i artiklen den 16. oktober 2005.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 2.2. Ekstra Bladets  \r\n\r\n synspunkter  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ekstra Bladet har anført, at  \r\n\r\n artiklen den 16. oktober 2005 er led i en fast søndagsklumme, som under  \r\n\r\n navnet  \r\n\r\n &#148;Stjerne for en uge&#148; leverer et satirisk portræt af en person, der  \r\n\r\n har gjort  \r\n\r\n sig bemærket i de forløbne syv dage. På grund af portrættets karakter af  \r\n\r\n satire  \r\n\r\n har der ikke været anledning til at forelægger artiklens oplysninger for [K]  \r\n\r\n inden offentliggørelsen. Et krav om forelæggelse ville være imod selve  \r\n\r\n genrens  \r\n\r\n natur, idet en satirisk artikel som den omhandlede netop går ud på at levere  \r\n\r\n et  \r\n\r\n subjektivt portræt af sit offer.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Med hensyn til påstanden om  \r\n\r\n den manglende angivelse af advokat [G] som kilde til nogle af artiklens  \r\n\r\n oplysninger anfører Ekstra Bladet videre, at [G] i artiklens tre sidste  \r\n\r\n afsnit  \r\n\r\n faktisk citeres for sine udtalelser om [K] til Berlingske Tidende.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ad de seks passager, [K] har  \r\n\r\n fremhævet i sin klage, har Ekstra Bladet anført følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 1.Enhver, der har befundet  \r\n\r\n sig en retssal sammen med [K], kan bekræfte, at enhver form for oplæsning fra  \r\n\r\n hans mund er en lidelse at påhøre. Under den række af sager, [K] har ført mod  \r\n\r\n artiklens forfatter i dennes egenskab af chefredaktør for Ekstra Bladet, har  \r\n\r\n sidstnævntes advokat således ofte påtaget sig væsentlige dele af  \r\n\r\n dokumentationen for at muliggøre, at de kom igennem den.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 2.Emnet har været debatteret  \r\n\r\n mellem advokater, der færdes i Højesteret. Ekstra Bladet er endog vidende om,  \r\n\r\n at højesteretsdommere har udtalt sig i samme retning, idet bladet dog har  \r\n\r\n valgt  \r\n\r\n ikke at gengive oplysningen ved direkte citat.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 3.Det er en kendsgerning, at [K]s  \r\n\r\n to tidligere kolleger ikke ønskede at fortsætte i kompagniskab med ham.  \r\n\r\n Udtrykket &#148;taber&#148; sigter alene til udfaldet af de sager, han har  \r\n\r\n ført.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 4.Opfattelsen hos andre end [K]  \r\n\r\n og dennes klienter er, at han faktisk tabte Thulefangernes sag mod staten.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 5.[K] opnåede ifølge Ekstra  \r\n\r\n Bladets oplysninger at hæve 2,2 mio. kr. i landsretten for sin indsat i  \r\n\r\n forbindelse med Thule-sagen og 1,5 mio. kr. i Højesteret.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 6.Der er tale om et citat af [G],  \r\n\r\n hvis beskrivelse af [K]s sagsforberedelse Ekstra Bladets chefredaktør  \r\n\r\n imidlertid kan genkende fra egne møder med [K].  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Hvad angår klagen over  \r\n\r\n billedteksten til indlægget den 20. oktober 2005, anfører Ekstra Bladet, at  \r\n\r\n udtrykket &#148;flakse&#148; er en præcis beskrivelse af det passerede, idet  \r\n\r\n[K] modsat  \r\n\r\n de fleste andre advokater ynder at stille sig i positur på Højesterets trappe  \r\n\r\n &#150;  \r\n\r\n helst iført advokatkappe &#150; mens han gør sig klog på, hvad der foregår i  \r\n\r\n Højesteret.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 3. Pressenævnet afgørelse og  \r\n\r\n begrundelse:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I sagens behandling har  \r\n\r\n følgende nævnsmedlemmer deltaget:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Niels Grubbe, Finn Rowold,  \r\n\r\n Kaare R. Skou og Leif Max Hansen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det fremgår af de vejledende  \r\n\r\n presseetiske regler, at oplysninger, som kan være skadelige, krænkende eller  \r\n\r\n virke agtelsesforringende for nogen, skal efterprøves i særlig grad, inden de  \r\n\r\n bringes, først og fremmest ved forelæggelse for den pågældende.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det er Pressenævnets  \r\n\r\n opfattelse, at der må indrømmes medierne vide rammer med hensyn til satiriske  \r\n\r\n gengivelser eller kommentarer i forhold til personer eller begivenheder.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Pressenævnet finder imidlertid,  \r\n\r\n at oplysningerne vedrørende årsagen til ophøret af [K]s tidligere  \r\n\r\n advokatsamarbejde, er af en sådan konkret og faktuel karakter, at de burde  \r\n\r\n have  \r\n\r\n været forelagt [K] til udtalelse inden offentliggørelsen. Det samme gælder  \r\n\r\n artiklens oplysninger om hans salær for landsretten i Thule-sagen. Nævnet  \r\n\r\n udtaler derfor sin kritik.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Nævnet finder derimod ikke,  \r\n\r\n at de andre passager, som [K] særligt har fremhævet, eller billedteksten i  \r\n\r\n forbindelse med indlægget den 20. oktober 2005, går ud over rammerne for  \r\n\r\n satiriske kommentarer.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I artiklen den 19. oktober  \r\n\r\n 2005 anføres, at et medlem af Advokatrådet gør opmærksom på, at [K] ikke vil  \r\n\r\n løbe risikoen for at der føres sandhedsbevis under en injuriesag. Det er i  \r\n\r\n denne forbindelse uden betydning, at Advokatrådet i brevet af 3. november  \r\n\r\n 2005  \r\n\r\n som svar på advokat [K]s anmodning om dementi fra Rådet har oplyst, at der  \r\n\r\n ikke  \r\n\r\n er nogen, der på Rådets vegne har udtalt sig som gengivet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Pressenævnet finder heller  \r\n\r\n ikke grundlag for at kritisere Ekstra Bladets redigering af det indlæg fra én  \r\n\r\n af [K]s klienter, som avisen bragte den 20. oktober 2005. Nævnet bemærker  \r\n\r\n herved, at et massemedie som led i den redaktionelle proces har ret til på  \r\n\r\n egen  \r\n\r\n hånd at forkorte og redigere i manuskripter til læserbreve og debatindlæg,  \r\n\r\n såfremt skribentens opfattelse trods sådanne forkortelser og redigering  \r\n\r\n fremstår som uforvansket.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I medfør af medieansvarsloven  \r\n\r\n § 49 pålægger Pressenævnet herefter den ansvarshavende redaktør for Ekstra  \r\n\r\n Bladet at offentliggøre følgende:  \r\n\r\n</P>  \r\n\r\n<P class=\"Tekst\" align=\"center\" style='text-align:center'>  \r\n\r\n<I>  \r\n\r\n &#148;Kendelse fra Pressenævnet  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n<I>  \r\n\r\n Den 16., 18., 19. og 20.  \r\n\r\n oktober 2005 bragte Ekstra Bladet artikler og satiretegninger vedrørende  \r\n\r\n advokat [K]. [K] har klaget til Pressenævnet, idet han mener, at god  \r\n\r\n presseskik  \r\n\r\n er tilsidesat. Han har bl.a. henvist til følgende udtalelse om, &#148;at [K]  \r\n\r\n i 1999  \r\n\r\n blev smidt ud af sit advokatfællesskab med [E] og [F], der ikke ville dele  \r\n\r\n dørskilt med denne taber&#148; og en udtalelse om, at [K] i salær for  \r\n\r\n Thule-sagen  \r\n\r\n &#148;scorede 2,2 mio. kr. i landsretten&#148;.  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n<I>  \r\n\r\n Pressenævnet afgørelse og  \r\n\r\n begrundelse:  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n<I>  \r\n\r\n Det fremgår af de  \r\n\r\n vejledende presseetiske regler, at oplysninger, som kan være skadelige,  \r\n\r\n krænkende  \r\n\r\n eller virke agtelsesforringende for nogen, skal efterprøves i særlig grad,  \r\n\r\n inden de bringes, først og fremmest ved forelæggelse for den pågældende.  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n<I>  \r\n\r\n Det er Pressenævnets  \r\n\r\n opfattelse, at der må indrømmes medierne vide rammer med hensyn til satiriske  \r\n\r\n gengivelser eller kommentarer i forhold til personer eller begivenheder.  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n<I>  \r\n\r\n Pressenævnet finder  \r\n\r\n imidlertid, at oplysningerne vedrørende årsagen til ophøret af [K]s tidligere  \r\n\r\n advokatsamarbejde, er af en sådan konkret og faktuel karakter, at de burde  \r\n\r\n have  \r\n\r\n været forelagt [K] til udtalelse inden offentliggørelsen. Det samme gælder  \r\n\r\n artiklens oplysninger om hans salær for landsretten i Thule-sagen. Nævnet  \r\n\r\n udtaler derfor sin kritik.  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n<I>  \r\n\r\n Nævnet finder derimod  \r\n\r\n ikke, at de andre passager, som [K] særligt har fremhævet, eller  \r\n\r\n billedteksten  \r\n\r\n i forbindelse med indlægget den 20. oktober 2005, går ud over rammerne for  \r\n\r\n satiriske kommentarer.  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n<I>  \r\n\r\n I artiklen den 19. oktober  \r\n\r\n 2005 anføres, at et medlem af Advokatrådet gør opmærksom på, at [K] ikke vil  \r\n\r\n løbe risikoen for at der føres sandhedsbevis under en injuriesag. Det er i  \r\n\r\n denne forbindelse uden betydning, at Advokatrådet i brevet af 3. november  \r\n\r\n 2005  \r\n\r\n som svar på advokat [K]s anmodning om dementi fra Rådet har oplyst, at der  \r\n\r\n ikke  \r\n\r\n er nogen, der på Rådets vegne har udtalt sig som gengivet.  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n<I>  \r\n\r\n Pressenævnet finder heller  \r\n\r\n ikke grundlag for at kritisere Ekstra Bladets redigering af det indlæg fra én  \r\n\r\n af [K]s klienter, som avisen bragte den 20. oktober 2005. Nævnet bemærker  \r\n\r\n herved, at et massemedie som led i den redaktionelle proces har ret til på  \r\n\r\n egen  \r\n\r\n hånd at forkorte og redigere i manuskripter til læserbreve og debatindlæg,  \r\n\r\n såfremt skribentens opfattelse trods sådanne forkortelser og redigering  \r\n\r\n fremstår som uforvansket.  \r\n\r\n</I>  \r\n\r\n</P>  \r\n\r\n<P class=\"Tekst\" align=\"center\" style='text-align:center'>  \r\n\r\n<I>  \r\n\r\n København, den 22. februar 2006  \r\n\r\n</I>  \r\n\r\n</P>  \r\n\r\n<P class=\"Tekst\" align=\"center\" style='text-align:center'>  \r\n\r\n<I>  \r\n\r\n Niels Grubbe, Finn Rowold, Kaare R. Skou og Leif Max Hansen.&#148;  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n Afgjort den 22. februar 2006  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/03/2006"
        },
        {
            "displayName": "Accession",
            "displayValue": "W20060911825"
        },
        {
            "displayName": "Entydig dokumentidentifikation",
            "displayValue": "AA003203"
        },
        {
            "displayName": "Dato for indlæggelse",
            "displayValue": "20/03/2006"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9118"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "22/02/2006"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2005-6-252"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}