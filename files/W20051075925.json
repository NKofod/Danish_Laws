{
    "id": 154972,
    "title": "Ankestyrelsens principafgørelse M-5-05 om boligstøtte - omregning - modregning - retligt krav - hjemmel",
    "documentTypeId": "240",
    "isSagsforlobPeriodValid": true,
    "shortName": "KEN nr 10759 af 22/12/2005",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse M-5-05 om boligstøtte - omregning - modregning - retligt krav - hjemmel</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Det var i overensstemmelse med reglerne i boligstøtteloven, at for meget udbetalt boligstøtte kunne kræves tilbagebetalt, da oplysningspligten ikke var opfyldt.</p>\r\n   <p class=\"TekstGenerel\">Efter boligstøtteloven kunne krav på tilbagebetaling af for meget udbetalt boligstøtte m.v. modregnes i fremtidig boligsikring eller boligydelse.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om individuel boligstøtte - lovbekendtgørelse nr. 75 af 19. januar 2005 - § 43, stk. 3, § 46, stk. 2, § 46, stk. 8 og § 49, stk. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Det fremgik af sagen, at kvinden modtog førtidspension,og at hun modtog boligydelse den 1. januar 2003.</p>\r\n<p>Kommunen oplyste i brev af 21. maj 2003, at kvinden havde fået tilkendt højeste førtidspension med virkning fra 1. juni 2003.</p>\r\n<p>Kommunen traf afgørelse om, at boligydelsen for tiden 1. januar til 31. oktober 2004 var udbetalt med et for højt beløb, hvorfor boligydelsen blev krævet tilbagebetalt med 3.280 kr.</p>\r\n<p>Begrundelsen var, at der var sket en indkomststigning, idet kvinden havde fået tilkendt højeste førtidspension med virkning fra 1. juni 2003.</p>\r\n<p>Det sociale nævn stadfæstede kommunens afgørelse om omberegning efter boligstøttelovens § 46, stk. 8 samt om modregningen efter § 49.</p>\r\n<p>Nævnet begrundede afgørelsen med, at kvinden ikke havde givet oplysninger om indkomstændringer, der i 2004 beløb sig til mere end 19.400 kr.</p>\r\n<p>Kvinden klagede over nævnets afgørelse.</p>\r\n<p>I klagen til Ankestyrelsen var det anført, at sagen havde principiel betydning. Kvinden var klar over, at hun skulle have informeret om alle ændringer i personlige og økonomiske forhold. Kvinden havde dog ikke tænkt på at kontakte kommunen, da den tilkendte førtidspension var blevet bevilget af kommunen.</p>\r\n<p>Sagen blev behandlet i principielt møde til belysning af det retlige grundlag for at kræve</p>\r\n<p>tilbagebetaling af for meget udbetalt boligstøtte i indeværende år, når der var</p>\r\n<p>foretaget omberegning efter boligstøttelovens § 46. Herudover indgik en</p>\r\n<p>vurdering af muligheden for at foretage modregning med kravet efter</p>\r\n<p>bestemmelsen i § 49.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Kvinden skulle tilbagebetale boligstøtten.</p>\r\n<p>Ankestyrelsen fandt, at betingelserne for at foretage omberegningen for boligstøtteåret 2004 var opfyldt i overensstemmelse med reglerne i boligstøttelovens § 46, stk. 2, jf. § 46, stk. 8.</p>\r\n<p>Betingelserne for at foretage modregning var også opfyldt i overensstemmelse med reglen i boligstøttelovens § 49.</p>\r\n<p>Det fremgår af lovbemærkningerne til § 46, stk. 8, at man ved indførelsen af § 46, stk. 8 ville præcisere en udtrykkelig lovbestemmelse til at kræve for meget udbetalt boligstøtte tilbagebetalt.</p>\r\n<p>Ankestyrelsen lagde vægt på, at kvinden havde tilsidesat oplysningspligten.</p>\r\n<p>Ankestyrelsen lagde herudover vægt på, at kommunen i brev af 21. maj 2003 havde oplyst, at kvinden havde fået tilkendt højeste førtidspension med virkning fra 1. juni 2003.</p>\r\n<p>Ankestyrelsen lagde videre vægt på, at der i løbet af året 2004 var sket en forhøjelse af den samlede forventede husstandsindkomst ud over de nævnte indtægtsgrænser.</p>\r\n<p>Ankestyrelsen lagde vedrørende modregningen vægt på, at der fremgår af lovbemærkningerne til boligstøttelovens § 49, at der kan foretages modregning for såvel krav på tilbagebetaling af for meget udbetalt boligstøtte som for tilbagebetalingskrav vedrørende forfaldne boligydelseslån m.v.</p>\r\n<p>Ankestyrelsen lagde endvidere vægt på, at kvinden havde fået udbetalt for meget i boligstøtte fra 1. januar til 31. oktober 2004.</p>\r\n<p>Ankestyrelsen tiltrådte således nævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 19. februar 2019, da den ikke længere har vejledningsværdi."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20051075925"
        },
        {
            "displayName": "Entydig dokumentidentifikation",
            "displayValue": "BS007768"
        },
        {
            "displayName": "Dato for indlæggelse",
            "displayValue": "23/03/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10759"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Dato for underskrift",
            "displayValue": "22/12/2005"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 8500041-05"
        },
        {
            "displayName": "Stikord",
            "displayValue": "M-5-05"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}