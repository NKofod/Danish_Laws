{
    "id": 108929,
    "title": "1994 BTL 146   BETÆNKNING OVER FORSLAG TIL LOV OM VISSE HOVEDLANDEVEJSSTRÆKNINGER (RING-   BOULEVARDEN I RANDERS)    NR L 146 1994-95, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1994/1 BTL 146",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 146 </P>  \r\n\r\n<P></P>  \r\n\r\n<P>Betænkning over Forslag til lov om visse hovedlandevejsstrækninger (Ring-  \r\n\r\n boulevarden i Randers) <BR>  \r\n\r\n Nr L 146 1994-95, 1. samling </P>  \r\n\r\n<P></P>  \r\n\r\n<P>Afgivet af Trafikudvalget </P>  \r\n\r\n<P></P>  \r\n\r\n<P>Afgivet: 19950330 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til trafikministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige henvendelser fra Danmarks  \r\n\r\n Naturfredningsforening og Kampagnen mod Ringboulevarden. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Det Radikale Venstres og Centrum-Demokraternes  \r\n\r\n medlemmer af udvalget) lovforslaget til <I>vedtagelse uændret.</I>  </P>  \r\n\r\n<P>Et <I>mindretal</I> (Socialistisk Folkepartis medlem af udvalget)  \r\n\r\n indstiller lovforslaget til <I>vedtagelse</I> med de af mindretallet stillede  \r\n\r\n ændringsforslag. Ændringsforslagene tager højde for en løsning af de fleste  \r\n\r\n af de problemer, som selve lovforslaget søger at løse. Samtidig skaber  \r\n\r\n ændringsforslagene ikke de problemer, som lovforslaget skaber, ved at  \r\n\r\n borgerne nord for Randers mere eller mindre bliver lukket ude fra resten af  \r\n\r\n Randers. Det drejer sig formentlig om ca. 10.000 mennesker, der bliver  \r\n\r\n afskåret fra direkte adgang til skoler, daginstitutioner m.v. Tallet for,  \r\n\r\n hvor mange der vil blive ramt, er ikke helt sikkert, fordi det ikke er blevet  \r\n\r\n undersøgt, hvilket fremgår af trafikministerens svar til Trafikudvalget. </P>  \r\n\r\n<P>Men det betyder i hvert fald, at de nævnte personer med Ringboulevarden  \r\n\r\n mere eller mindre bliver afskåret fra resten af byen, selv om der bliver  \r\n\r\n lavet tunneler under Ringboulevarden m.v. Dertil kommer, at Ringboulevarden  \r\n\r\n har henligget ubebygget i mange år, og arealet er derfor blevet anvendt som  \r\n\r\n et grønt område for beboerne i området. Det mister de, samtidig med at byen  \r\n\r\n bliver skåret igennem, og den nordlige bydel, der rummer de mere socialt  \r\n\r\n belastede dele af Randers, bliver endnu mindre attraktiv at bo i. </P>  \r\n\r\n<P>De stillede ændringsforslag svarer i øvrigt til de forslag, som et  \r\n\r\n mindretal i Århus Amtsråd (Socialistisk Folkeparti, Det Radikale Venstre og  \r\n\r\n Enhedslisten) har peget på. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling.  \r\n\r\n Mindretallet vil stemme imod de stillede ændringsforslag. </P>  \r\n\r\n<P>Fremskridtspartiet mener ikke, at det 60 år gamle forslag lever op til  \r\n\r\n nutidens krav. En gennemførelse af projektet vil blive til stor ulempe for  \r\n\r\n befolkningen i Randers. </P>  \r\n\r\n<P>Fremskridtspartiet ville kunne støtte et forslag som alternativ B  \r\n\r\n eventuelt med enkelte ændringer. </P>  \r\n\r\n<P>Fremskridtspartiet mener, at staten burde spare på det planlagte projekt  \r\n\r\n til fordel for et alternativ og bruge de sparede midler til bekæmpelse af de  \r\n\r\n &#187;sorte pletter&#171;. </P>  \r\n\r\n<P>Et <I>tredje mindretal</I> (Enhedslistens medlem af udvalget) indstiller  \r\n\r\n lovforslaget til <I>forkastelse</I> ved 3. behandling. Mindretallet kan dog  \r\n\r\n stemme for de stillede ændringsforslag. </P>  \r\n\r\n<P>Mindretallet finder, at Randers Ringboulevard er et helt forældet projekt  \r\n\r\n udformet i 1930'erne. Det forventes at løse et trafikalt problem, som man end  \r\n\r\n ikke kender omfanget af, eftersom det ikke er lykkedes at få  \r\n\r\n Trafikministeriet til at gennemføre nye trafikmålinger. De benyttede  \r\n\r\n trafikmålinger er fra 1982, og der er siden åbnet motorvejsstrækninger, der  \r\n\r\n under alle omstændigheder påvirker den gennemkørende trafik. </P>  \r\n\r\n<P>Projektet skaber en lang række miljømæssige og sociale problemer i  \r\n\r\n lokalområdet, hvorfra der også er udgået en omfattende protestbevægelse.  \r\n\r\n Siden projektet blev foreslået, er byen vokset ud omkring de reserverede  \r\n\r\n arealer, og anlægges vejen, vil den påføre store boligområder væsentlige  \r\n\r\n miljøgener langs med anlægget samt overskære væsentlige forbindelseslinjer på  \r\n\r\n tværs af arealet. </P>  \r\n\r\n<P>Dertil kommer, at et vejanlæg af den foreslåede art vil generere  \r\n\r\n yderligere biltrafik i modstrid med den overordnede miljømålsætning i  \r\n\r\n &#187;Trafik 2005&#171;. De 39 mio. kr. fra beskæftigelsespakken kunne i  \r\n\r\n stedet anvendes til en forbedring af en kollektiv trafikbetjening, en  \r\n\r\n trafikdifferentiering i området samt en generel trafiksanering i byen,  \r\n\r\n herunder forbedring af mulighed for transport af gods på bane. </P>  \r\n\r\n<P>ÆndringsforslagAf et <I>mindretal</I> (SF), tiltrådt af et  \r\n\r\n<I>mindretal</I> (EL): </P>  \r\n\r\n<P>Til § 1 <B>1)</B> Paragraffen affattes således: </P>  \r\n\r\n<P> <B>&#187;§ 1.</B> Trafikministeren bemyndiges til at lade anlægge en ny  \r\n\r\n hovedlandevej umiddelbart nord for Randers. Vejen går fra landevej 462 ved  \r\n\r\n industriområdet Jomfruløkke nord om Randers til det sted, hvor landevej 505  \r\n\r\n passerer motorvejen.&#171; </P>  \r\n\r\n<P>Til § 2 <B>2)</B> Paragraffen udgår. </P>  \r\n\r\n<P>Bemærkninger </P>  \r\n\r\n<P>Til nr. 1 og 2 Ændringsforslagene indebærer, at Ringboulevarden ikke  \r\n\r\n anlægges. Til gengæld anlægges der en hovedlandevej nord om Randers. Det  \r\n\r\n betyder, at al den trafik, der er gennemgående nordfra, ikke skal igennem  \r\n\r\n Randers, samtidig med at trafikken fra industriområdet Jomfruløkke sydpå  \r\n\r\n heller ikke skal passere igennem Randers. Derimod løser den her foreslåede  \r\n\r\n vejføring ikke problemerne for trafikken i Randers by, som delvis ville blive  \r\n\r\n løst ved anlæggelse af Ringboulevarden. Men løsning af disse opgaver bør  \r\n\r\n under alle omstændigheder være en opgave for Randers Kommune og kan ske ved  \r\n\r\n forbedringer af det eksisterende vejnet i Randers. </P>  \r\n\r\n<P>Helge Mortensen (S) nfmd. <I>Poul Andersen (S) Børge Bakholt (S) Søren  \r\n\r\n Hansen (S) Tove Lindbo Larsen (S) Tommy Dinesen (SF) Vibeke Peschardt (RV)  \r\n\r\n Jette Gottlieb (EL) Arne Melchior (CD)</I> fmd. <I>Svend Heiselberg (V) Svend  \r\n\r\n Erik Hovmand (V) Helge Sander (V) Hans Christian Schmidt (V) Kaj Ikast (KF)  \r\n\r\n Brian Mikkelsen (KF) Stefan G. Rasmussen (KF) Ole Donner (FP) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "12/04/1995"
        },
        {
            "displayName": "Accession",
            "displayValue": "199414K00146"
        },
        {
            "displayName": "Entydig dokumentidentifikation",
            "displayValue": "CL000730"
        },
        {
            "displayName": "Dato for førstegangsindlæggelse",
            "displayValue": "12/04/1995"
        },
        {
            "displayName": "Dato for indlæggelse",
            "displayValue": "12/04/1995"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "146"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}