{
    "id": 183237,
    "title": "Bekendtgørelse om Revisorrådet",
    "documentTypeId": "60",
    "isSagsforlobPeriodValid": true,
    "shortName": "BEK nr 964 af 28/06/2016",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#id48e0534f-4d90-4d81-aa0b-79eec1903190\">Kapitel 1</a>\r\n      </td>\r\n      <td class=\"IndholdsfortegnelseTekst\">Revisorrådets kompetence og organisation</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idb8e1ed7a-47b6-4b9d-810d-9aa517eae4fc\">Kapitel 2</a>\r\n      </td>\r\n      <td class=\"IndholdsfortegnelseTekst\">Eksamensudvalget</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id80cad68e-97e4-450b-91f9-342d5a31d540\">Kapitel 3</a>\r\n      </td>\r\n      <td class=\"IndholdsfortegnelseTekst\">Tavshedspligt</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#ideedb3b7b-9799-4a81-aeac-6fbe0b72c22b\">Kapitel 4</a>\r\n      </td>\r\n      <td class=\"IndholdsfortegnelseTekst\">Ikrafttræden</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om Revisorrådet</p>\r\n<p class=\"Indledning2\">I medfør af § 32 a, stk. 5, i lov nr. 468 af 17. juni 2008 om godkendte revisorer og revisionsvirksomheder (revisorloven), som ændret ved lov nr. 631 af 8. juni 2016, og § 4, stk. 6, i lov nr. 617 af 12. juni 2013 om ændring af revisorloven og lov om finansiel virksomhed, fastsættes:</p>\r\n<p class=\"Kapitel\" id=\"id48e0534f-4d90-4d81-aa0b-79eec1903190\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Revisorrådets kompetence og organisation</p>\r\n<p class=\"Paragraf\" id=\"id8547ca6b-650b-4980-9396-01de91871f0e\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Revisorrådet rådgiver Erhvervsstyrelsen om generelle forhold i revisorlovgivningen og i forbindelse med tilsynet med revisorer og revisionsvirksomheder efter revisorlovens § 32, stk. 2 og 3. Rådet kan ikke behandle forhold vedrørende Erhvervsstyrelsens konkrete tilsynsvirksomhed efter revisorlovens §§ 34 - 35b.</p>\r\n<p class=\"Stk2\">\r\n   <span class=\"StkNr\" id=\"id8fb2d576-7cf7-4b4d-86a9-347fdcb684e2\">Stk. 2.</span> Revisorrådet bistår endvidere Erhvervsstyrelsen vedrørende følgende eksamener og prøver:</p>\r\n<p class=\"Liste1\">\r\n   <span class=\"Liste1Nr\" id=\"id3ff05604-75e6-4d38-83f4-44f31dbd5211\">1)</span> Eksamen for statsautoriserede revisorer (revisoreksamen),</p>\r\n<p class=\"Liste1\">\r\n   <span class=\"Liste1Nr\" id=\"idf11d3ceb-1e38-4259-9a85-0a4d2040572f\">2)</span> Særlig prøve for personer, som har været uden godkendelse i en årrække, jf. revisorlovens § 9, stk. 3,</p>\r\n<p class=\"Liste1\">\r\n   <span class=\"Liste1Nr\" id=\"id42950c65-f451-45d9-9721-978f402dbdfb\">3)</span> Egnethedsprøve for personer, som i udlandet er godkendt til at udføre lovpligtig revision, jf. revisorlovens § 10, stk. 2, og</p>\r\n<p class=\"Liste1\">\r\n   <span class=\"Liste1Nr\" id=\"id388a76e7-1b41-45c2-83f6-d249f72df1f4\">4)</span> Kvalifikationseksamen for registrerede revisorer, jf. § 4 i lov nr. 617 af 12. juni 2013 om ændring af revisorloven og lov om finansiel virksomhed som ændret ved § 6 i lov nr. 631 af 8. juni 2016.</p>\r\n<p class=\"Stk2\">\r\n   <span class=\"StkNr\" id=\"id70a9f0ee-297c-4229-9630-0458031af6bc\">Stk. 3.</span> Rådet består af en formand, et medlem fra Erhvervsstyrelsen og ni andre medlemmer. Tre medlemmer skal være repræsentanter for revisorbranchen, og seks medlemmer skal være repræsentanter for investorer og regnskabsbrugere.</p>\r\n<p class=\"Stk2\">\r\n   <span class=\"StkNr\" id=\"idc31ad25f-e333-4665-9033-e8ad66b8ce18\">Stk. 4.</span> Repræsentanterne for investorerne og regnskabsbrugerne, herunder formanden, må ikke være godkendte revisorer eller ansat hos eller drive revisionsvirksomhed sammen med godkendte revisorer. De i 1. pkt. nævnte medlemmer må ikke indenfor de seneste tre år før udpegningen til medlem have været godkendte revisorer eller have været ansat hos eller drevet revisionsvirksomhed sammen med godkendte revisorer.</p>\r\n<p class=\"Paragraf\" id=\"idbb58eb8c-3593-450a-81fe-2163dd2b2e0f\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Erhvervsstyrelsen udpeger Revisorrådets formand og medlemmer for en periode af indtil fire år. Rådets formand og medlemmer kan genudpeges.</p>\r\n<p class=\"Paragraf\" id=\"idc2532f3d-29b3-4d5e-ba3f-62b20318be0a\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Revisorrådets sekretariatsopgaver varetages af Erhvervsstyrelsen.</p>\r\n<p class=\"Paragraf\" id=\"idb1151269-f7f9-4fad-91d5-ede92213ff99\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Lov om offentlighed i forvaltningen og forvaltningsloven gælder for Revisorrådets virksomhed.</p>\r\n<p class=\"ParagrafGruppeOverskrift\">\r\n   <span>Tilrettelæggelse af Revisorrådets arbejde</span>\r\n</p>\r\n<p class=\"Paragraf\" id=\"idb77d7691-3811-463b-b6a6-eee0b7e923e1\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Formanden tilrettelægger Revisorrådets arbejde.</p>\r\n<p class=\"Stk2\">\r\n   <span class=\"StkNr\" id=\"id91345e44-ff81-40d4-9365-09a8deb8c9d6\">Stk. 2.</span> Formanden påser, at de sager, der forelægges for rådet, fremmes med tilbørlig hurtighed.</p>\r\n<p class=\"Paragraf\" id=\"id7228652d-7fcb-4df9-aa8b-64a74d17e72a\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Revisorrådet mødes mindst fire gange årligt, eller så ofte formanden bestemmer det.</p>\r\n<p class=\"Stk2\">\r\n   <span class=\"StkNr\" id=\"idb1055d1a-ef0b-4c38-bd32-1ab0ac807314\">Stk. 2.</span> Indkaldelse til rådets møder sker så vidt muligt med mindst en uges varsel og med angivelse af, hvilke sager der kommer til behandling på mødet.</p>\r\n<p class=\"Stk2\">\r\n   <span class=\"StkNr\" id=\"id0c21b58a-e4b4-415d-b4ed-d36a5af6a844\">Stk. 3.</span> For at beslutning kan træffes, skal mindst seks medlemmer være til stede. Blandt de tilstedeværende skal være formanden, en repræsentant for revisorbranchen, en repræsentant for investorerne og regnskabsbrugerne samt Erhvervsstyrelsens medlem.</p>\r\n<p class=\"Stk2\">\r\n   <span class=\"StkNr\" id=\"id48849f06-37c1-4d25-8ca8-1a1495d88c88\">Stk. 4.</span> Beslutning træffes ved almindelig stemmeflerhed. I tilfælde af stemmelighed er formandens stemme afgørende.</p>\r\n<p class=\"Paragraf\" id=\"idb6655199-ba6d-40ec-950a-570f9b5972df\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Revisorrådets møder er ikke offentlige.</p>\r\n<p class=\"Stk2\">\r\n   <span class=\"StkNr\" id=\"id209c29e3-36ea-4699-b5ad-8d1ff7eca774\">Stk. 2.</span> En repræsentant fra Finanstilsynet og en repræsentant fra Skat kan deltage i rådets møder som observatører. Erhvervsstyrelsen kan beslutte, at andre kan deltage i møderne.</p>\r\n<p class=\"Paragraf\" id=\"idfcf6ac89-d4bc-491d-b0fd-9f89f26b6b41\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Formanden drager omsorg for, at der føres referat fra Revisorrådets møder. Eventuelle mindretal kan begære deres bemærkninger anført i rådets indstillinger eller udtalelser.</p>\r\n<p class=\"Stk2\">\r\n   <span class=\"StkNr\" id=\"id2682b13f-55a9-4f1c-aa39-f3b332c471b5\">Stk. 2.</span> Rådet kan beslutte at offentliggøre sine udtalelser på rådets hjemmeside, såfremt rådet finder, at en udtalelse har almen interesse.</p>\r\n<p class=\"Stk2\">\r\n   <span class=\"StkNr\" id=\"id4abf0d6a-312f-449c-be32-392656010d21\">Stk. 3.</span> Formanden underskriver på rådets vegne.</p>\r\n<p class=\"Kapitel\" id=\"idb8e1ed7a-47b6-4b9d-810d-9aa517eae4fc\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Eksamensudvalget</p>\r\n<p class=\"Paragraf\" id=\"id4adc019d-119a-40f5-9cc7-55d2ee2262a0\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Revisorrådet nedsætter et eksamensudvalg, hvis formand er Revisorrådets formand, og som udgøres af op til 12 andre medlemmer, hvoraf mindst et medlem udpeges af Erhvervsstyrelsen. Flertallet af medlemmer må ikke være godkendte revisorer eller repræsentere revisorbranchen. § 1, stk. 4, finder tilsvarende anvendelse.</p>\r\n<p class=\"Stk2\">\r\n   <span class=\"StkNr\" id=\"id9ddf2fe7-13d3-42b9-a504-e0d05211eb42\">Stk. 2.</span> Udvalgets medlemmer udpeges for en periode af indtil fire år. Udvalgets medlemmer kan genudpeges.</p>\r\n<p class=\"Paragraf\" id=\"id8da7b1c4-8246-41ff-8438-3cfb397b2bab\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Eksamensudvalget bistår Erhvervsstyrelsen ved de i § 1, stk. 2, nævnte eksamener og prøver.</p>\r\n<p class=\"Stk2\">\r\n   <span class=\"StkNr\" id=\"id942ae7e8-0c4d-4b5d-8d7e-99b049097626\">Stk. 2.</span> Sekretariatsfunktionen for udvalget varetages af Erhvervsstyrelsen.</p>\r\n<p class=\"Stk2\">\r\n   <span class=\"StkNr\" id=\"id9274b0ac-7c48-47d1-b4e8-2348432d3d22\">Stk. 3.</span> Lov om offentlighed i forvaltningen og forvaltningsloven gælder for udvalgets virksomhed, herunder reglerne om tavshedspligt og inhabilitet.</p>\r\n<p class=\"Paragraf\" id=\"id65a3cfb8-0f20-4a67-a114-2ae24b04c2cf\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Eksamensudvalget varetager følgende opgaver for de i § 1, stk. 2, nævnte eksamener og prøver:</p>\r\n<p class=\"Liste1\">\r\n   <span class=\"Liste1Nr\" id=\"id3898b40f-9686-4215-80d8-916264a037f2\">1)</span> Fastsættelse af retningslinjer for eksamenernes og prøvernes indhold,</p>\r\n<p class=\"Liste1\">\r\n   <span class=\"Liste1Nr\" id=\"idf3ab1ce9-89cd-4950-b373-19cef8f47ea4\">2)</span> Retningslinjer for fastsættelse af betaling for deltagelse,</p>\r\n<p class=\"Liste1\">\r\n   <span class=\"Liste1Nr\" id=\"id80a97d87-3203-4905-a814-8c014994e386\">3)</span> Ansættelse og afskedigelse af eksaminatorer og censorer,</p>\r\n<p class=\"Liste1\">\r\n   <span class=\"Liste1Nr\" id=\"id6c2642ce-02b4-46e4-86f3-213852e4c1a2\">4)</span> Behandling af anmodninger om dispensationer vedrørende deltagelse, og</p>\r\n<p class=\"Liste1\">\r\n   <span class=\"Liste1Nr\" id=\"id0fcb14dc-73da-48f8-9c9c-e2f3ef5a1045\">5)</span> Behandling af klager over meddelte bedømmelser.</p>\r\n<p class=\"ParagrafGruppeOverskrift\">\r\n   <span>Tilrettelæggelse af eksamensudvalgets arbejde</span>\r\n</p>\r\n<p class=\"Paragraf\" id=\"idda592686-35c9-454f-b20f-1c3fe54769b6\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Formanden tilrettelægger eksamensudvalgets arbejde.</p>\r\n<p class=\"Stk2\">\r\n   <span class=\"StkNr\" id=\"id66b1a18d-d1d7-488d-a5ee-4eb9d2bcb6b1\">Stk. 2.</span> For at beslutning kan træffes, skal mindst formanden og halvdelen af udvalgets øvrige medlemmer være til stede. Blandt de øvrige tilstedeværende skal være en repræsentant for revisorbranchen, en repræsentant for investorerne og regnskabsbrugerne samt Erhvervsstyrelsens medlem. Flertallet inklusiv formanden må ikke være godkendte revisorer eller repræsentere revisorbranchen.</p>\r\n<p class=\"Stk2\">\r\n   <span class=\"StkNr\" id=\"idce86f96d-da1c-436b-a7c7-32e91d60bccc\">Stk. 3.</span> Beslutning træffes ved almindelig stemmeflerhed. I tilfælde af stemmelighed er formandens stemme afgørende.</p>\r\n<p class=\"Paragraf\" id=\"id80d374b5-0bb4-4c3e-9099-e4e7677c0062\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Eksamensudvalgets møder er ikke offentlige.</p>\r\n<p class=\"Stk2\">\r\n   <span class=\"StkNr\" id=\"id25d30b28-2e53-4d2e-a87f-4673ae4f77ee\">Stk. 2.</span> En repræsentant fra Finanstilsynet og en repræsentant fra Skat kan deltage i udvalgets møder som observatører. Udvalgtes formand kan bestemme, at andre kan deltage i udvalgets møder.</p>\r\n<p class=\"Kapitel\" id=\"id80cad68e-97e4-450b-91f9-342d5a31d540\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Tavshedspligt</p>\r\n<p class=\"Paragraf\" id=\"id06df0763-164a-4ec8-9227-4a9603455b1f\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Revisorrådets formand, medlemmer samt observatører som nævnt i § 7, stk. 2, er undergivet tavshedspligt efter revisorlovens § 48 med hensyn til oplysninger, som medlemmerne bliver bekendt med vedrørende Erhvervsstyrelsens tilsyn med revisionsvirksomheder og revisorer.</p>\r\n<p class=\"Kapitel\" id=\"ideedb3b7b-9799-4a81-aeac-6fbe0b72c22b\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"idc083e7bc-6a27-4596-8c74-4a8113599570\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Bekendtgørelsen træder i kraft den 1. juli 2016.</p>\r\n<p class=\"Stk2\">\r\n   <span class=\"StkNr\" id=\"idd5e74430-614b-43a2-82ce-47147be069df\">Stk. 2.</span> Eksamensudvalget yder bistand m.v. ved de i § 1, stk. 2, nævnte eksamener og prøver, der afholdes efter den 1. oktober 2016. Revisorrådet kan dog for prøver, der afholdes i 4. kvartal 2016, varetage de i § 11 nævnte opgaver.</p><div class=\"Givet\" id=\"Givet\"><p class=\"Givet\" align=\"center\">Erhvervsstyrelsen, den 28. juni 2016</p><p class=\"Sign1\" align=\"center\">Victor Kjær</p><p class=\"Sign2\" align=\"right\">/ Henrik Davidsen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/06/2016"
        },
        {
            "displayName": "Accession",
            "displayValue": "B20160096405"
        },
        {
            "displayName": "Entydig dokumentidentifikation",
            "displayValue": "BP001702"
        },
        {
            "displayName": "Dato for førstegangsindlæggelse",
            "displayValue": "30/06/2016"
        },
        {
            "displayName": "Dato for indlæggelse",
            "displayValue": "30/06/2016"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "964"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "28/06/2016"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Erhvervsstyrelsen"
        },
        {
            "displayName": "Ressortministeriets journalnummer",
            "displayValue": "Erhvervs- og Vækstmin.,<br />Erhvervsstyrelsen, j.nr. 2014-9046"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}