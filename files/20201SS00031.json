{
    "id": 224170,
    "title": "Beretning om Ministeriet for Fødevarer, Landbrug og Fiskeris forvaltning af tilskud til landbrugere",
    "documentTypeId": "370",
    "isSagsforlobPeriodValid": true,
    "shortName": "2020/1 BR 31",
    "documentHtml": "<div class=\"bjelke\">Den fulde tekst</div><p class=\"DokumentHoved\">Beretning afgivet af Miljø- og Fødevareudvalget den 17. juni 2021</p>\r\n<p class=\"TitelPrefiks1\">Beretning</p>\r\n<p class=\"TitelPrefiks2\">om</p>\r\n<p class=\"Titel2\">Ministeriet for Fødevarer, Landbrug og Fiskeris forvaltning af tilskud til landbrugere</p>\r\n<p class=\"BetaenkningsTekst1\">1. Baggrund</p>\r\n<p class=\"TekstGenerel\">Statsrevisorerne har den 12. maj 2021 afgivet beretning nr. 15/2020 om forvaltning af tilskud til landbrugere. Statsrevisorernes bemærkninger indeholder skarp kritik.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Landbrugsstyrelsen – under Ministeriet for Fødevarer, Landbrug og Fiskeri – udbetaler årligt ca. 7 mia. kr. i tilskud til landbrugere som led i udmøntningen af EU’s landbrugspolitik, dels som direkte støtte, dels gennem Landdistriktsprogrammet.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Størstedelen af tilskuddene til landbrugerne er finansieret af EU-midler og skal administreres i overensstemmelse med reglerne i EU-forordningerne. Som udbetalingsorgan for EU-tilskud skal Landbrugsstyrelsen således kontrollere tilskudsmodtageres bagvedliggende ejerforhold for herved at kunne opdage og identificere mulige uregelmæssigheder og omgåelser af en række støttelofter, kontroller og sanktioner, som er fastsat i EU-regler og nationale regler. Ejerforholdene skal kontrolleres, da landbrugerne kan opnå uretmæssige fordele og tilskud ved at opsplitte deres bedrifter og ansøge om tilskud fra flere selskaber.</p>\r\n<p class=\"BetaenkningsTekst1\">2. Politiske bemærkninger</p>\r\n<p class=\"TekstGenerel\">Udvalget bakker op om Statsrevisorernes skarpe kritik af, at Ministeriet for Fødevarer, Landbrug og Fiskeri i perioden 2014-2019 ikke har sikret en korrekt og tilstrækkelig kontrol af tilskud til landbrugere. Den utilstrækkelige kontrol medfører risiko for, at nogle landbrugere uberettiget har fået tilskud, og at Danmark skal tilbagebetale EU-tilskud som følge af underkendelser fra Europa-Kommissionen.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Udvalget noterer, at det fremgår af Statsrevisorernes bemærkning, at Statsrevisorerne finder, at det i den forbindelse er en skærpende omstændighed, at Ministeriet for Fødevarer, Landbrug og Fiskeri ikke har styrket kontrollen eller ændret administrativ praksis, selv om Landbrugsstyrelsen siden 2005 har vidst, at det medførte, at nogle landbrugere har kunnet opnå uretmæssige fordele. Statsrevisorerne bemærker, at det ligeledes er en skærpende faktor, at miljø- og fødevareministeren i 2018 godkendte et administrationsgrundlag, som ikke sikrede en forvaltning i overensstemmelse med EU-forordningen, idet Landbrugsstyrelsen fortsatte sin praksis med at administrere efter cvr-numre.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Udvalget noterer, at Statsrevisorerne finder det hensigtsmæssigt, at Ministeriet for Fødevarer, Landbrug og Fiskeri på baggrund af beretning nr. 22/2016 om kvotekoncentrationen i dansk fiskeri, beretning nr. 1/2018 om tilskud på fiskeriområdet, beretning nr. 10/2019 om kontrol med dyretransport og nu beretning nr. 15/2020 om forvaltning af tilskud til landbrugere vurderer kvaliteten af ministeriets tilskudsforvaltning og kontrolvirksomhed samt departementets tilsyn hermed.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Udvalget opfordrer ministeren for fødevarer, landbrug og fiskeri til at følge op på Statsrevisorernes kritik ved at styrke kvaliteten af ministeriets tilskudsforvaltning og kontrolvirksomhed samt departementets tilsyn hermed. Udvalget opfordrer særlig ministeren til at indskærpe i ministeriet, at lovgivningen skal overholdes, og at der ikke må tages usaglige hensyn i ministeriets forvaltning af tilskudsordninger.</p>\r\n<p class=\"BetaenkningsTekst1\">3. Udvalgets arbejde</p>\r\n<p class=\"TekstGenerel\">På et møde i Miljø- og Fødevareudvalget torsdag den 17. juni 2021 har Statsrevisorerne foretaget en teknisk gennemgang af beretning nr. 15/2020 om forvaltning af tilskud til landbrugere sammen med Rigsrevisionen.</p>\r\n<p class=\"TekstGenerel\">\r\n</p>\r\n<p class=\"TekstGenerel\">I forlængelse af den tekniske gennemgang besvarede ministeren for fødevarer, landbrug og fiskeri samme dag MOF alm. del – samrådsspørgsmål BM, hvormed udvalget bad ministeren redegøre for, hvilke initiativer ministeren vil tage som opfølgning på den skarpe kritik, Statsrevisorerne udtaler af, at Ministeriet for Fødevarer, Landbrug og Fiskeri i perioden 2014-2019 ikke har sikret en korrekt og tilstrækkelig kontrol af tilskud til landbrugere. Herudover bad udvalget ministeren redegøre for, om ministeren er enig i kritikken af, at den utilstrækkelige kontrol medfører risiko for, at nogle landbrugere uberettiget har fået tilskud, og oplyse, om ministeren vil tage initiativ til at undersøge sager tilbage til 2014 og kræve tilbagebetaling af EU-støtte. Samrådsspørgsmålet var stillet efter ønske fra Søren Egge Rasmussen (EL).</p>\r\n<p class=\"BeretningsUnderskriverPUV\">P.u.v.</p>\r\n<p class=\"BeretningsUnderskriverTekst\">René Christensen</p>\r\n<p class=\"BeretningsUnderskriverTekst\">formand</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "22/06/2021"
        },
        {
            "displayName": "Accession",
            "displayValue": "20201SS00031"
        },
        {
            "displayName": "Entydig dokumentidentifikation",
            "displayValue": "AX026685"
        },
        {
            "displayName": "Dato for førstegangsindlæggelse",
            "displayValue": "22/06/2021"
        },
        {
            "displayName": "Dato for indlæggelse",
            "displayValue": "22/06/2021"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "31"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}