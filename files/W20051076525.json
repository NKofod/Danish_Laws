{
    "id": 155015,
    "title": "Ankestyrelsens principafgørelse N-5-05 om løntilskud til fleksjob - bortfald - folkepensionsalder",
    "documentTypeId": "240",
    "isSagsforlobPeriodValid": true,
    "shortName": "KEN nr 10765 af 06/07/2005",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse N-5-05 om løntilskud til fleksjob - bortfald - folkepensionsalder</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Løntilskud kunne ikke forlænges ud over folkepensionsalderen, hvor ansøger var sikret et forsørgelsesgrundlag.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om en aktiv beskæftigelsesindsats - lov nr. 419 af 10. juni 2003 - § 69, stk. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En kommune meddelte en borger, at løntilskud ville ophøre den 31. oktober 2005, da han fyldte 67 år i oktober 2005.</p>\r\n<p>Det sociale nævn tiltrådte afgørelsen.</p>\r\n<p>I klagen til Ankestyrelsen var det navnlig anført, at når det ikke fremgik udtrykkeligt af loven, at løntilskud ophørte, kunne tilskuddet bevares, så længe der var ret til ansættelsesforhold i henhold til gældende overenskomst. Desuden blev der henvist til at formålet med reglerne om fleksjob var, at flest mulige var i arbejde.</p>\r\n<p>Sagen blev behandlet i principielt møde for at afklare, om løntilskud til fleksjob kunne forlænges udover det 67. år.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at løntilskud ophørte ved udgangen af den måned, hvor aldersbetingelsen var nået, der i det konkrete tilfælde var 67 år.</p>\r\n<p>Der blev lagt vægt på, at ifølge § 69, stk. 2 i lov om en aktiv beskæftigelsesindsats sørger kommunen for, at personer under 65 år (67 år) med varige begrænsninger i arbejdsevnen har mulighed for</p>\r\n<p>* Ansættelse hos private eller offentlige arbejdsgivere i fleksjob efter § 70</p>\r\n<p>eller</p>\r\n<p>* støtte til at fastholde beskæftigelse i egen virksomhed efter § 75.</p>\r\n<p>Ankestyrelsen lagde vægt på, at reglerne om fleksjob efter lovteksten fandt anvendelse for personer under 65 år (67 år).</p>\r\n<p>Desuden fremgik det af forarbejderne til bestemmelsen, at reglerne om fleksjob var indført med det formål at sikre personer med begrænsninger i arbejdsevnen et forsørgelsesgrundlag. Når folkepensionsalderen var nået, var personen sikret et forsørgelsesgrundlag.</p>\r\n<p>Ankestyrelsen fandt således, at der var tilstrækkelig hjemmel for, at løntilskud ophørte ved det 67. år, og at en forlængelse udover folkepensionsalderen forudsatte udtrykkelig lovhjemmel herfor.</p>\r\n<p>Den omstændighed, at den gældende overenskomst på borgerens arbejdsområde også var gældende for ham i fleksjob, og at han efter overenskomstens regler kunne fortsætte til det fyldte 70. år, kunne efter lovens indhold ikke tillægges betydning.</p>\r\n<p>Ankestyrelsen kom således til samme resultat som kommunen og det sociale nævn.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20051076525"
        },
        {
            "displayName": "Entydig dokumentidentifikation",
            "displayValue": "BS007811"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10765"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Dato for underskrift",
            "displayValue": "06/07/2005"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2000016-05"
        },
        {
            "displayName": "Stikord",
            "displayValue": "N-5-05"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}