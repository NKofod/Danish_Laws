{
    "id": 28477,
    "title": "Manglende partshøring, underretning om lønindeholdelse, besvarelse af rykkerskrivelser m.v.",
    "documentTypeId": "300",
    "isSagsforlobPeriodValid": true,
    "shortName": "FOU nr 1992.232",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n A klagede over Told- og Skattestyrelsens (TOS) afgørelse, hvorved TOS ikke  \r\n\r\n fandt anledning til at kritisere en lønindeholdelse foretaget for K Kommune  \r\n\r\n for  \r\n\r\n A's skatterestance, idet A bl.a. bestred skatteopgørelsernes rigtighed og  \r\n\r\n gjorde gældende, at der burde være sket partshøring af ham, inden TOS traf  \r\n\r\n afgørelse. A klagede endvidere over, at lønindeholdelsen var iværksat uden  \r\n\r\n samtidig underretning af A, ligesom A klagede over TOS's sagsbehandlingstid.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden udtalte, at TOS burde have forelagt A nogle  \r\n\r\n skatteopgørelser, som ikke kunne antages at være A bekendt, forinden TOS traf  \r\n\r\n afgørelse, jf. forvaltningslovens § 19.  \r\n\r\n</P>  \r\n\r\n<P class=\"Resume\">  \r\n\r\n Endvidere udtalte ombudsmanden, at det fulgte af almindelige  \r\n\r\n regler om god forvaltningsskik, at den skattemyndighed, der havde  \r\n\r\n foranlediget  \r\n\r\n lønindeholdelse, samtidig burde have givet A underretning herom.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden henstillede desuden, at A fra K Kommune fik tilsendt  \r\n\r\n en sammenhængende og udførlig redegørelse for A's samlede mellemværende med  \r\n\r\n skattemyndighederne for en bestemt periode.  \r\n\r\n</P>  \r\n\r\n<P class=\"Resume\">  \r\n\r\n Endelig fandt ombudsmanden det særdeles kritisabelt, at TOS  \r\n\r\n undlod at underrette A om, hvorpå sagen beroede, at TOS ikke straks besvarede  \r\n\r\n nogle rykkerskrivelser fra A, samt at rykkerskrivelser fra ombudsmanden  \r\n\r\n heller  \r\n\r\n ikke blev besvaret straks. (J. nr. 1990-987-222 og 1990-1412-222).  \r\n\r\n</P>  \r\n\r\n<P class=\"Resume\">  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Manglende partshøring, underretning om lønindeholdelse,  \r\n\r\n besvarelse af rykkerskrivelser m.v.  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A klagede i skrivelse af 22.  \r\n\r\n juni 1990 over, at han ikke havde modtaget svar fra Told- og Skattestyrelsen  \r\n\r\n på  \r\n\r\n sin klage af 8. december 1989 til Statsskattedirektoratet, nu Told- og  \r\n\r\n Skattestyrelsen, over en af K Kommune iværksat skatteinddrivelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter at jeg i skrivelse af  \r\n\r\n 6. juli 1990 havde anmodet Told- og Skattestyrelsen om en udtalelse, herunder  \r\n\r\n om de ekspeditioner, der havde været foretaget i sagen, besvarede styrelsen  \r\n\r\n ved  \r\n\r\n skrivelse af 15. august  \r\n\r\n 1990 A  \r\n\r\n 's  \r\n\r\n klage af 8. december 1989, idet styrelsen efter at have gennemgået sagen  \r\n\r\n intet  \r\n\r\n havde at indvende imod den af K Kommune iværksatte skatteinddrivelse.  \r\n\r\n Styrelsen  \r\n\r\n beklagede samtidig sin langvarige sagsbehandlingstid. Kopi af skrivelsen blev  \r\n\r\n sendt til mig.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I skrivelse af 28. august  \r\n\r\n 1990 klagede A dernæst over Told- og Skattestyrelsens afgørelse af 15. august  \r\n\r\n 1990, idet han i sin skrivelse præciserede 4 nærmere anførte klagepunkter.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I anledning af denne nye  \r\n\r\n klage anmodede jeg i skrivelse af 21. september 1990 Told- og Skattestyrelsen  \r\n\r\n om en udtalelse efter forud indhentet erklæring fra skatteforvaltningen i K  \r\n\r\n Kommune samt om udlån af sagens akter. Jeg anmodede samtidig på ny om at  \r\n\r\n modtage oplysning om de i sagen foretagne ekspeditioner.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter at jeg den 3. januar og  \r\n\r\n den 18. februar 1991 havde rykket Told- og Skattestyrelsen for svar, modtog  \r\n\r\n jeg  \r\n\r\n ved skrivelse af 6. marts 1991 en del af sagens akter, ligesom Told- og  \r\n\r\n Skattestyrelsen ved skrivelse af 12. marts 1991 redegjorde for de  \r\n\r\n ekspeditioner, som havde været foretaget i sagen. I skrivelsen anførtes bl.a.  \r\n\r\n følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Grundet en fejl i  \r\n\r\n journalsystemet bliver sagen først taget op til ekspedition i januar 1990, da  \r\n\r\n (A) ved skrivelse af 31. januar 1990 forespørger til sin sag, idet (A)  \r\n\r\n vedlægger kopi af sin skrivelse af 8. december 1989.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ved skrivelse af 26. februar  \r\n\r\n 1990 blev sagen sendt til udtalelse i (K) Kommune.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Udtalelse i sagen modtages  \r\n\r\n uden bilag den 6. marts 1990, skrivelse af 28. februar 1990 fra (K) Kommune.  \r\n\r\n Bilag i sagen bliver styrelsen tilsendt den 29. juni 1990.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ved skrivelse af 15. august  \r\n\r\n 1990 besvarer Told- og Skattestyrelsen (A's) skrivelse af 8. december 1989,  \r\n\r\n med  \r\n\r\n kopi af skrivelsen til Ombudsmanden  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ved en forglemmelse vedlægges  \r\n\r\n ikke oplysninger om de ekspeditioner, der er foretaget i sagen til  \r\n\r\n Ombudsmanden, ligeledes ej heller kopi af sagens akter.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Journalsystemfejlen bevirker,  \r\n\r\n at Ombudsmandens rykkere ikke besvares.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Styrelsen besvarede ikke min  \r\n\r\n høringsskrivelse af 21. september 1990, hvorimod jeg modtog kopi af en  \r\n\r\n skrivelse af 20. marts 1991 med bilag fra styrelsen til A vedrørende hans  \r\n\r\n klage  \r\n\r\n over styrelsens afgørelse af 15. august 1990. Denne skrivelse besvaredes af A  \r\n\r\n ved skrivelse af 9. april 1991, ligeledes med kopi til mig.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ved skrivelse af 11. april  \r\n\r\n 1991 rykkede jeg Told- og Skattestyrelsen for svar på min høringsskrivelse af  \r\n\r\n 21. september 1990, idet jeg samtidig bad om at få oplyst, hvorvidt de  \r\n\r\n journaliseringsfejl, som styrelsen havde omtalt i sin skrivelse af 12. marts  \r\n\r\n 1991, var udtryk for enkeltstående konkrete fejl, eller om der var tale om  \r\n\r\n egentlige fejl ved opbygningen og driften af styrelsens journal.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ved skrivelse af 15. maj 1991  \r\n\r\n til Told- og Skattestyrelsens direktør orienterede jeg denne om den  \r\n\r\n stedfundne  \r\n\r\n korrespondance, idet jeg oplyste, at jeg endnu ikke havde modtaget den  \r\n\r\n udbedte  \r\n\r\n udtalelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ved skrivelse af 27. maj 1991  \r\n\r\n besvarede Told- og Skattestyrelsen min høringsskrivelse af 21. september  \r\n\r\n 1990,  \r\n\r\n idet udtalelsen dog blev afgivet uden en forud indhentet erklæring fra  \r\n\r\n skatteforvaltningen i (K) Kommune. Det oplystes samtidig vedrørende  \r\n\r\n journalsystemet, at der alene var tale om enkeltstående fejl.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter en yderligere  \r\n\r\n korrespondance imellem A og Told- og Skattestyrelsen, hvoraf jeg fik tilsendt  \r\n\r\n kopi, anførte A herefter i skrivelse af 5. oktober 1991, at hans klage over  \r\n\r\n Told- og Skattestyrelsens afgørelse af 15. august 1990 nu var præciseret til  \r\n\r\n at  \r\n\r\n angå følgende 3 forhold:  \r\n\r\n</P>  \r\n\r\n<P class=\"Litra\" style='margin-left:40.85pt;text-indent:-21.0pt;mso-list:l0  \r\n\r\n level1 lfo3;tab-stops:19.85pt list 40.85pt'>  \r\n\r\n At Told- og Skattestyrelsen ved afgørelsen havde  \r\n\r\n tilsidesat høringsreglen i forvaltningslovens § 19, stk. 1,  \r\n\r\n</P>  \r\n\r\n<P class=\"Litra\" style='margin-left:40.85pt;text-indent:-21.0pt;mso-list:l0  \r\n\r\n level1 lfo3;tab-stops:19.85pt list 40.85pt'>  \r\n\r\n at der af skatteforvaltningen i K Kommune var sket  \r\n\r\n fremsendelse af en begæring om lønindeholdelse til A's arbejdsgiver, uden at  \r\n\r\n han samtidig blev orienteret herom, og  \r\n\r\n</P>  \r\n\r\n<P class=\"Litra\" style='margin-left:40.85pt;text-indent:-21.0pt;mso-list:l0  \r\n\r\n level1 lfo3;tab-stops:19.85pt list 40.85pt'>  \r\n\r\n at skattemyndighederne havde inddrevet 21.025 kr. for  \r\n\r\n meget i restskatter for indkomstårene 1979-1984, hvilket beløb A gjorde krav  \r\n\r\n på  \r\n\r\n at få tilbagebetalt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter at være blevet anmodet  \r\n\r\n om en udtalelse over A's skrivelse af 5. oktober 1991 samt om fremsendelse af  \r\n\r\n de resterende akter i sagen, herunder A's klage af 8. december 1989 til  \r\n\r\n Statsskattedirektoratet, afgav Told- og Skattestyrelsen en udtalelse af 26.  \r\n\r\n marts 1992. Denne udtalelse kommenterede A i skrivelse af 27. april 1992 til  \r\n\r\n mig.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Baggrunden for A's klage af  \r\n\r\n 8. december 1989 til Statsskattedirektoratet var følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter at han havde vundet en  \r\n\r\n retssag mod sit tidligere pengeinstitut vedrørende pengeinstituttets  \r\n\r\n renteberegninger, opstod der en tvist imellem ham og skattevæsenet om  \r\n\r\n beregningen af hans restskat for indkomstårene 1979-1984.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter at A havde påklaget  \r\n\r\n skatteansættelserne for disse indkomstår, ansøgte han i skrivelse af 25.  \r\n\r\n november 1986 K Kommunes skatteforvaltning om henstand med betalingen af  \r\n\r\n retsskatterne for de pågældende år. A havde på dette tidspunkt samtidig en  \r\n\r\n skatterestance på 14.487 kr. for indkomståret 1985.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ansøgningen blev behandlet på  \r\n\r\n et møde i ligningskommissionen den 17. december 1986, hvor man i medfør af  \r\n\r\n bekendtgørelse nr. 189 af 17. marts 1986 vedtog at indrømme A henstand med  \r\n\r\n restskatterne for 1979-1984 opgjort til kr. 76.325 på betingelse af, at  \r\n\r\n restskatten for 1985 blev betalt senest 31. marts 1987.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ligningskommissionen  \r\n\r\n orienterede A om afgørelsen i skrivelse af 19. december 1986, idet han  \r\n\r\n samtidig  \r\n\r\n blev bedt om senest den 31. december 1986 at give pantefogeden besked om,  \r\n\r\n hvorvidt  \r\n\r\n han var indforstået med ligningskommissionens afgørelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ved skrivelse af 14. maj 1987  \r\n\r\n meddelte pantefogeden A følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Ligningskommissionen  \r\n\r\n har indrømmet Dem henstand med betaling af restskatter vedr. indkomstårene  \r\n\r\n 1979-84 på betingelse af, at De betalte restskatten for indkomståret 1985,  \r\n\r\n kr.  \r\n\r\n 14.487,- inden 31.03.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Vi har endnu ikke modtaget  \r\n\r\n beløbet. Derfor agter vi at fremsende lønindeholdelse til Deres arbejdsgiver,  \r\n\r\n hvis vi ikke har modtaget beløbet inden 8 dage fra dato.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Pantefogeden fremsendte  \r\n\r\n herefter den 25. maj 1987 en begæring om lønindeholdelse til A's arbejdsgiver  \r\n\r\n vedrørende restskatten for 1985.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 26. november 1987  \r\n\r\n fremsendte pantefogeden en begæring om lønindeholdelse til A's arbejdsgiver  \r\n\r\n vedrørende restskatter for indkomstårene 1979-1984 og 1986 opgjort til i alt  \r\n\r\n kr. 99.221.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ved skrivelse af 7. marts  \r\n\r\n 1988 meddelte Amtsligningsrådet for Y Amtsskattekreds A, at man havde ændret  \r\n\r\n de  \r\n\r\n tidligere foretagne indkomstansættelser for 1979-1984 således, at  \r\n\r\n indkomstansættelserne for disse år totalt set var blevet nedsat med kr.  \r\n\r\n 37.085.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Der syntes herefter at være  \r\n\r\n opstået uenighed imellem A og pantefogeden vedrørende opgørelsen af A's  \r\n\r\n skattemellemværende, hvilket resulterede i, at A i skrivelse af 8. december  \r\n\r\n 1989 klagede til Statsskattedirektoratet over den stedfundne  \r\n\r\n skatteinddrivelse  \r\n\r\n og beregning af morarenter.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det fremgik af sagen, at A  \r\n\r\n ved skrivelser af 31. januar 1990 og 4. april 1990 rykkede Told- og  \r\n\r\n Skattestyrelsen for svar på hans klage.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Told- og Skattestyrelsen  \r\n\r\n anførte i sin skrivelse af 27. maj 1991 til mig følgende vedrørende A's  \r\n\r\n klager  \r\n\r\n over styrelsens manglende overholdelse af høringsreglen i forvaltningslovens  \r\n\r\n §  \r\n\r\n 19 og pantefogedens undladelse af at give ham underretning om iværksættelse  \r\n\r\n af  \r\n\r\n lønindeholdelse:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Told- og  \r\n\r\n Skattestyrelsen modtog i forbindelse med (K) Kommunes udtalelse i sagen,  \r\n\r\n kopier  \r\n\r\n af skrivelser fra kommunen til (A) samt kopier af begæring om  \r\n\r\n lønindeholdelser.  \r\n\r\n Kommunen henviste i sin udtalelse til den omhandlede korrespondance.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Styrelsen skal udtale, at da  \r\n\r\n man i sagen ikke har modtaget nye oplysninger eller er i besiddelse af nye  \r\n\r\n oplysninger om sagens faktiske omstændigheder, som (A) ikke kan antages at  \r\n\r\n være  \r\n\r\n bekendt med, foreligger der efter styrelsens opfattelse ikke en  \r\n\r\n tilsidesættelse  \r\n\r\n af reglerne om kontradiktion, der medfører styrelsens afgørelse af 15. august  \r\n\r\n 1990 for ugyldig.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>....  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Told- og Skattestyrelsen skal  \r\n\r\n henvise til det i sin skrivelse af 20. marts 1991 til (A) anførte vedrørende  \r\n\r\n meddelelse om lønindeholdelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I øvrigt kan det anføres, at  \r\n\r\n der på alle indbetalingskort er fortrykt en bestemmelse om, at eventuelle  \r\n\r\n restancer vil blive opkrævet af bopælskommunen ved udlæg eller ved  \r\n\r\n indeholdelse  \r\n\r\n i løn m.v., ligesom styrelsens rykkerskrivelser og kommunens tilsigelser  \r\n\r\n vedrørende skatterestancer indeholder underretning herom.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Hvad angår det af (A) i sin  \r\n\r\n skrivelse anførte, at en skatteyder burde underrettes om  \r\n\r\n lønindeholdelsesbegæring ved fremsendelse af kopi af denne, samtidig med  \r\n\r\n begæringens fremsendelse til den indeholdelsespligtiges arbejdsgiver, skal  \r\n\r\n Told- og Skattestyrelsen meddele, at der intet krav fra lovgivningens side  \r\n\r\n foreligger til at følge denne fremgangsmåde.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I Told- og Skattestyrelsens  \r\n\r\n skrivelse til mig af 26. marts 1992 anførtes bl.a. følgende vedrørende A's  \r\n\r\n klage over, at der var inddrevet for meget i restskat for årene 1979-1984:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Styrelsen har på baggrund af  \r\n\r\n den af (K) Kommune udfærdigede opgørelse påvist, at skatterestancen for  \r\n\r\n indkomstårene 1979-84, efter regulering i overensstemmelse med  \r\n\r\n Amtsligningsrådets afgørelse af 7. marts 1988, var reduceret med kr. 21.025,  \r\n\r\n således at restancen reelt var nedbragt fra 76.325 til kr. 55.300.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det fremgår af sagen, at  \r\n\r\n klageren er enig heri, men at den pågældende stadig mener at have et krav på  \r\n\r\n tilbagebetaling af kr. 21.025.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n (A) er af den opfattelse, at  \r\n\r\n der er inddrevet et for stort beløb i restskat for de pågældende indkomstår,  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter styrelsens opfattelse  \r\n\r\n er (A) blevet tilgodeset i overensstemmelse med Amtsligningsrådets afgørelse  \r\n\r\n af  \r\n\r\n 7. marts, idet de skattepligtiges indkomster for årene 1979-1984 er blevet  \r\n\r\n ændret,  \r\n\r\n og skattetilsvaret tilsvarende reguleret.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Imidlertid medfører  \r\n\r\n nedbringelse af skattetilsvaret ikke nødvendigvis, at skatteyder skal have  \r\n\r\n differencen udbetalt. For (A's) vedkommende er regulering sket via udløsning  \r\n\r\n af  \r\n\r\n overskydende skatter, der er blevet modregnet i restskatterne, hvorved  \r\n\r\n skatterestancen er nedbragt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Styrelsen fastholder derfor,  \r\n\r\n at der ikke er noget beløb til udbetaling.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Årsopgørelser,  \r\n\r\n modregningserklæringer samt diverse bilag vedlægges.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I et brev af 23. juni 1992  \r\n\r\n til A udtalte jeg følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n &quot;1. Vedr. Told- og Skattestyrelsens sagsbehandlingstid.  \r\n\r\n</I>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I Justitsministeriets  \r\n\r\n vejledning fra 1986 om forvaltningsloven er i punkterne 206-208 anført  \r\n\r\n følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;  \r\n\r\n<B>  \r\n\r\n 206.  \r\n\r\n</B>  \r\n\r\n Hvis en forvaltningsmyndighed som følge af sagens karakter  \r\n\r\n eller den almindelige sagsbehandlingstid for den pågældende myndighed ikke  \r\n\r\n kan  \r\n\r\n træffe afgørelse inden kortere tid efter sagens modtagelse, bør myndigheden  \r\n\r\n give den, der er part i sagen, underretning om, hvorpå sagen beror, og så  \r\n\r\n vidt  \r\n\r\n muligt oplysning om, hvornår myndigheden regner med, at afgørelsen kan  \r\n\r\n foreligge.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<B>  \r\n\r\n 207.  \r\n\r\n</B>  \r\n\r\n Myndigheden bør endvidere give den, der er part i sagen,  \r\n\r\n underretning, når behandlingen af den konkrete sag på grund af særlige  \r\n\r\n omstændigheder vil tage længere tid end sædvanligt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<B>  \r\n\r\n 208.</B> Rykkerskrivelser fra den, der er part i sagen, og som er  \r\n\r\n rimeligt begrundet i sagsbehandlingstiden, bør i almindelighed besvares med  \r\n\r\n det  \r\n\r\n samme. Besvarelsen bør indeholde oplysning om, hvorpå sagen beror og så vidt  \r\n\r\n muligt oplysning om, hvornår myndigheden regner med, at afgørelsen kan  \r\n\r\n foreligge.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg finder det under  \r\n\r\n henvisning hertil særdeles kritisabelt, at Told- og Skattestyrelsen ikke  \r\n\r\n straks  \r\n\r\n besvarede Deres rykkerskrivelser af 30. januar 1990 og 4. april 1990, og  \r\n\r\n heller  \r\n\r\n ikke i øvrigt orienterede Dem om, hvorpå Deres sag beroede, uanset at der gik  \r\n\r\n mere end 8 måneder, førend De modtog et svar på Deres klage af 8. december  \r\n\r\n 1989.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg finder det ligeledes  \r\n\r\n særdeles kritisabelt, at Told- og Skattestyrelsen ikke straks har besvaret  \r\n\r\n mine  \r\n\r\n rykkerskrivelser af 21. december 1990, 3. januar 1991 og 11. april 1991, samt  \r\n\r\n at styrelsen først ved skrivelser af henholdsvis 12. marts 1991 og 27. maj  \r\n\r\n 1991  \r\n\r\n besvarede mine høringsskrivelser af 6. juli 1990 og 21. september 1990.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har gjort Told- og  \r\n\r\n Skattestyrelsen bekendt med min opfattelse, idet jeg samtidig har anmodet  \r\n\r\n styrelsen om at give mig en nærmere redegørelse for, hvad der i styrelsen er  \r\n\r\n gjort af foranstaltninger for at sikre, at de citerede punkter i  \r\n\r\n Justitsministeriets vejledning løbende bliver overholdt af styrelsens  \r\n\r\n sagsbehandlere, og for at sikre, at styrelsens erindringssystem er effektivt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n 2. Vedr. forvaltningslovens § 19.  \r\n\r\n</I>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Forvaltningslovens § 19, stk.  \r\n\r\n 1, er sålydende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;  \r\n\r\n<B>  \r\n\r\n § 19.  \r\n\r\n</B>  \r\n\r\n Kan en part i en sag ikke antages at være bekendt med, at  \r\n\r\n myndigheden er i besiddelse af bestemte oplysninger vedrørende sagens  \r\n\r\n faktiske  \r\n\r\n omstændigheder, må der ikke træffes afgørelse, før myndigheden har gjort  \r\n\r\n parten  \r\n\r\n bekendt med oplysningerne og givet denne lejlighed til at fremkomme med en  \r\n\r\n udtalelse. Det gælder dog kun, hvis oplysningerne er til ugunst for den  \r\n\r\n pågældende  \r\n\r\n part og er af væsentlig betydning for sagens afgørelse. Myndigheden kan  \r\n\r\n fastsætte en frist for afgivelsen af den nævnte udtalelse.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I § 19, stk. 2, er fastsat en  \r\n\r\n række undtagelser fra bestemmelsen i stk. 1, herunder at bestemmelsen ikke  \r\n\r\n gælder, hvis det efter oplysningernes karakter og sagens beskaffenhed må  \r\n\r\n anses  \r\n\r\n for ubetænkeligt at træffe afgørelse i sagen på det foreliggende grundlag.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I Deres henvendelse af 8.  \r\n\r\n december 1989 til Statsskattedirektoratet havde De bl.a. klaget over, at  \r\n\r\n inddrivelsen af Deres skatterestancer for 1979-84 skete på et ufyldestgørende  \r\n\r\n og uklart grundlag, idet De i den forbindelse havde anført, at  \r\n\r\n beregningsgrundlaget og det underliggende forhold flere gange var ændret  \r\n\r\n væsentligt, ligesom De havde henvist til, at de kontoudtog af henholdsvis 11.  \r\n\r\n april 1989 og 16. november 1989, som De havde modtaget, efter Deres  \r\n\r\n opfattelse  \r\n\r\n afveg betydeligt fra hinanden.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I Told- og Skattestyrelsens  \r\n\r\n afgørelse af 15. august 1990 tages ikke stilling til det af Dem anførte  \r\n\r\n vedrørende de hidtil modtagne kontoudtog, idet styrelsen med hensyn til  \r\n\r\n opgørelsen af det skyldige beløb henholder sig til en kontoudskrift udvisende  \r\n\r\n Deres skatterestance pr. 1. august 1990 samt en samlet oversigt vedrørende  \r\n\r\n morarenteberegningen for de omhandlende år.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Under hensyn til, at De i  \r\n\r\n Deres klage havde betvivlet rigtigheden af de hidtil foretagne  \r\n\r\n skatteopgørelser, og til, at De ikke kunne antages at være bekendt med, at  \r\n\r\n Told- og Skattestyrelsen var i besiddelse af senere opgørelser, er det min  \r\n\r\n opfattelse, at styrelsen i medfør af forvaltningslovens § 19, stk. 1, burde  \r\n\r\n have forelagt Dem dette materiale, forinden styrelsen traf afgørelse i sagen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har gjort Told- og  \r\n\r\n Skattestyrelsen bekendt med min opfattelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n 3. Vedr. underretning om iværksættelse af lønindeholdelse.  \r\n\r\n</I>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Har en skatteyder ikke betalt  \r\n\r\n sine skatter m.v. inden det tidspunkt, da udlæg kan begæres, kan vedkommende  \r\n\r\n skattemyndighed i medfør af kildeskattelovens § 73 give den pågældendes  \r\n\r\n arbejdsgiver et skriftligt pålæg om at foretage lønindeholdelse i  \r\n\r\n skatteydernes  \r\n\r\n løn m.v.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Kildeskattelovens § 73  \r\n\r\n pålægger kun skattemyndigheden at give skatteyderen skriftlig underretning om  \r\n\r\n det meddelte pålæg i de særlige tilfælde, som er omfattet af  \r\n\r\n kildeskattelovens  \r\n\r\n § 73, stk. 6.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter kildeskattelovens § 73,  \r\n\r\n stk. 10, sammenholdt med lovens § 84 påhviler det den indeholdelsespligtige  \r\n\r\n (arbejdsgiveren) skriftligt at holde skatteyderen underrettet om foretagne  \r\n\r\n lønindeholdelser efter regler, der fastsættes af skatteministeren. Regler  \r\n\r\n herom  \r\n\r\n er senest fastsat ved skatteministerens bekendtgørelse nr. 685 af 11. oktober  \r\n\r\n 1990 om opkrævning m.v. af indkomst- og formueskat, men der er hverken heri  \r\n\r\n eller i andre administrativt fastsatte regler taget stilling til, hvorvidt  \r\n\r\n skattemyndigheden har pligt til at give skatteyderen underretning om, at der  \r\n\r\n er  \r\n\r\n eller vil blive afgivet et lønindeholdelsespålæg.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Uanset der ikke er fastsat  \r\n\r\n regler herom, følger det imidlertid efter min opfattelse af almindelige  \r\n\r\n regler  \r\n\r\n om god forvaltningsskik, at en afgørelse normalt bør meddeles ikke alene  \r\n\r\n afgørelsens adressat, men tillige andre parter i sagen, som afgørelsen  \r\n\r\n berører.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det er derfor min opfattelse,  \r\n\r\n at en skattemyndighed, som vil skride til lønindeholdelse, bør give  \r\n\r\n skatteyderen meddelelse herom, således at skatteyderen får mulighed for at  \r\n\r\n varetage sine interesser. Dette gælder efter min opfattelse, uanset om  \r\n\r\n skatteyderen gennem fortrykte tekster på diverse skattemeddelelser og  \r\n\r\n incassoskrivelser er blevet advaret om, at skattemyndigheden har denne  \r\n\r\n inddrivelsesmulighed, såfremt rettidig betaling ikke finder sted.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Heller ikke det forhold, at  \r\n\r\n skatteyderens arbejdsgiver har pligt til at holde skatteyderen underrettet om  \r\n\r\n foretagne lønindeholdelser, fritager efter min opfattelse skattemyndigheden  \r\n\r\n for  \r\n\r\n at underrette skatteyderen om, at der er eller vil blive truffet beslutning  \r\n\r\n om  \r\n\r\n lønindeholdelse, idet skatteyderen bør gives mulighed for at afværge  \r\n\r\n lønindeholdelsen ved betaling, ligesom skatteyderen bør have mulighed for så  \r\n\r\n tidligt som muligt at indrette sig økonomisk på, at der fremover vil finde  \r\n\r\n lønindeholdelse sted.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Der kan i denne forbindelse  \r\n\r\n tillige henvises til § 13, stk. 2, i Justitsministeriets cirkulære nr. 217 af  \r\n\r\n 29. november 1978 til kommunerne m.fl. om inddrivelse af underholdsbidrag,  \r\n\r\n hvorefter skyldneren skal have underetning om et lønindeholdelsespålæg, som  \r\n\r\n sker til inddrivelse af underholdsbidrag.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg finder det på denne  \r\n\r\n baggrund kritisabelt, at pantefogeden for (K) Kommune den 26. november 1987  \r\n\r\n fremsendte begæring om lønindeholdelse vedrørende skatterestancer for årene  \r\n\r\n 1979-84 til Deres arbejdsgiver uden at underrette Dem herom.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Pantefogedens skrivelse af  \r\n\r\n 14. maj 1987, citeret ovenfor under sagsfremstillingen, kan i den forbindelse  \r\n\r\n alene anses for en underretning om, at skatterestancen for indkomståret 1985  \r\n\r\n ville blive inddrevet ved lønindeholdelse, medmindre beløbet blev betalt  \r\n\r\n inden  \r\n\r\n 8 dage.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n De blev i pantefogedens  \r\n\r\n skrivelse af 14. maj 1987 samtidig underrettet om, at den af  \r\n\r\n ligningskommissionen bevilligede henstand med betaling af restskatterne for  \r\n\r\n indkomstårene 1979-84 var bortfaldet, da De ikke havde opfyldt betingelsen om  \r\n\r\n at betale restskatten for 1985 inden 31. marts 1987. Dette giver mig  \r\n\r\n anledning  \r\n\r\n til at bemærke, at jeg finder det tvivlsomt, om der havde været hjemmel til  \r\n\r\n at  \r\n\r\n betinge henstanden med betaling af restskatter for 1979-84, mens  \r\n\r\n skatteansættelserne for disse år var under påklage, af, at De betalte  \r\n\r\n skatterestancen for 1985 inden en bestemt frist. Da dette spørgsmål  \r\n\r\n imidlertid  \r\n\r\n ikke ses at have givet anledning til tvist under sagen, har jeg ikke fundet  \r\n\r\n fuldt tilstrækkeligt grundlag for at tage spørgsmålet op af egen drift.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har gjort (K) Kommune og  \r\n\r\n Told- og Skattestyrelsen bekendt med min opfattelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n 4. Vedr. størrelsen af inddrevne restskatter for 1979-84.  \r\n\r\n</I>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har forstået Deres klage  \r\n\r\n vedrørende dette punkt således, at De bestrider rigtigheden af  \r\n\r\n skattemyndighedernes  \r\n\r\n oplysning om, at restancenedsættelsen i 1988 på 21.025 kr. for indkomstårene  \r\n\r\n 1979-1984 er blevet regnet Dem til gode. De har samtidig henvist til, at de  \r\n\r\n opgørelser og kontoudtog, som De har modtaget fra skattemyndighederne, har  \r\n\r\n været selvmodsigende og uforståelige.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har på denne baggrund  \r\n\r\n henstillet til (K) Kommune at sørge for, at De får tilsendt en sammenhængende  \r\n\r\n og udførlig redegørelse for Deres samlede mellemværende med  \r\n\r\n skattemyndighederne  \r\n\r\n for indkomstårene 1979-84 og for de senere foretagne modregninger, således at  \r\n\r\n De bliver i stand til at forstå, hvorledes skattevæsenet har afskrevet de hos  \r\n\r\n Dem inddrevne restskatter.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det bemærkes herved, at det  \r\n\r\n følger af dansk rets almindelige regler, at skattemyndighederne er berettiget  \r\n\r\n til at modregne overskydende skat i en skatteyders skatterestancer. Det  \r\n\r\n forhold, at De ikke har fået overskydende skat udbetalt, fordi der har fundet  \r\n\r\n en sådan modregning sted, kan derfor ikke give mig anledning til at udtale  \r\n\r\n kritik.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I skrivelse af 16. juli 1992  \r\n\r\n kom Told- og Skattestyrelsen med følgende bemærkninger til min udtalelse:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\"  \r\n\r\n style='margin-left:28.75pt;text-align:left;text-indent:-20.25pt;mso-list:l4  \r\n\r\n level1 lfo5;tab-stops:list 28.75pt'>  \r\n\r\n Styrelsen skal beklage de lange sagsbehandlingstider,  \r\n\r\n der kendetegner behandlingen af denne sag.  \r\n\r\n</P>  \r\n\r\n<P class=\"Tekst\" align=\"left\"  \r\n\r\n style='margin-left:28.75pt;text-align:left;text-indent:-20.25pt;mso-list:l4  \r\n\r\n level1 lfo5;tab-stops:list 28.75pt'>  \r\n\r\n Styrelsen vil over for sagsbehandlerne påny indskærpe,  \r\n\r\n at der skal afgives kvitteringsskrivelse ved modtagelsen af en henvendelse,  \r\n\r\n medmindre sagen kan afsluttes umiddelbart. Af kvitteringsskrivelsen skal det  \r\n\r\n fremgå, hvornår der kan forventes svar.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Modtages der rykkerskrivelser  \r\n\r\n i en sag, besvares disse hurtigst muligt med oplysning om, hvorpå sagen  \r\n\r\n beror,  \r\n\r\n medmindre sagens afslutning er umiddelbart forestående.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Told-Skat vil i øvrigt i  \r\n\r\n forbindelse med indførelse af et nyt journalsystem skærpe sagsstyringen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Told-Skat's nye  \r\n\r\n edb-journalsystem, som blev taget i brug i april måned 1992, indeholder bl.a.  \r\n\r\n en erindringsfunktion. Det er således muligt i systemet at indsætte  \r\n\r\n erindringsdatoer og udskrive lister over sager, hvorpå der er indsat  \r\n\r\n erindringsdato. Det vil blive indskærpet, at der mindst én gang om måneden  \r\n\r\n skal  \r\n\r\n udskrives erindringslister over disse sager til sagsbehandlere og chefer.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det vil i øvrigt blive  \r\n\r\n indskærpet, at der også efter iværksættelsen af det nye journalsystem hver  \r\n\r\n måned skal udskrives restancelister over alle sager, som er uafsluttede.  \r\n\r\n Listerne fordeles til berørte sagsbehandlere og chefer.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Siden korrespondancen i  \r\n\r\n Ombudsmandens sag journal nr. 1990-1446-224 og 1990-622-222, jf. Told- og  \r\n\r\n Skattestyrelsens brev af 23. april 1991, j.nr. 210/8507-49, er det styrelsens  \r\n\r\n opfattelse, at Told-Skat's sagsbehandlingstider er reduceret væsentligt.  \r\n\r\n</P>  \r\n\r\n<P class=\"Tekst\" align=\"left\"  \r\n\r\n style='margin-left:28.75pt;text-align:left;text-indent:-20.25pt;mso-list:l4  \r\n\r\n level1 lfo5;tab-stops:list 28.75pt'>  \r\n\r\n For så vidt angår spørgsmålet om overholdelse af  \r\n\r\n Forvaltningslovens § 19 i forbindelse med afgørelsen af 15. august 1990, er  \r\n\r\n det  \r\n\r\n styrelsens opfattelse, at der ikke er lagt oplysninger til grund herfor, som  \r\n\r\n klageren ikke var bekendt med.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den opgørelse pr. 1. august  \r\n\r\n 1990, der omtales i afgørelsen, og som ved en beklagelig fejl ikke var  \r\n\r\n vedlagt,  \r\n\r\n selvom der blev henvist til den i afgørelsen, var en statusopgørelse over  \r\n\r\n klagerens restance pr. august 1990 efter delvis betaling (ved  \r\n\r\n lønindeholdelse)  \r\n\r\n og morarentetilskrivning i perioden fra november 1989 til august 1990.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det vil sige, at der ikke fra  \r\n\r\n november 1989 til august 1990 er sket ændringer i de grundlæggende  \r\n\r\n skyldforhold  \r\n\r\n (restskatter) for de omhandlede indkomstår.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den morarenteoversigt, der  \r\n\r\n fremgik af afgørelsen af 15. august 1990, blev medtaget som svar på klagerens  \r\n\r\n bemærkning om differencen mellem de to kontoudtog af henholdsvis 11. april og  \r\n\r\n 16. november 1989.  \r\n\r\n</P>  \r\n\r\n<P class=\"Tekst\" align=\"left\"  \r\n\r\n style='margin-left:28.75pt;text-align:left;text-indent:-20.25pt;mso-list:l4  \r\n\r\n level1 lfo5;tab-stops:list 28.75pt'>  \r\n\r\n Styrelsen er enig i, at der ikke er lovgrundlag for at  \r\n\r\n betinge henstand med betaling af restskat under ligningsmæssig påklage af  \r\n\r\n ansættelserne for et eller flere indkomstår med, at restskat vedrørende et  \r\n\r\n ikke-påklaget indkomstår betales inden en given frist.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Imidlertid indgik dette  \r\n\r\n spørgsmål ikke som en del af skatteyderens klage, og styrelsen vurderede, at  \r\n\r\n man ikke af egen drift ville tage det op.  \r\n\r\n</P>  \r\n\r\n<P class=\"Tekst\" align=\"left\"  \r\n\r\n style='margin-left:28.75pt;text-align:left;text-indent:-20.25pt;mso-list:l4  \r\n\r\n level1 lfo5;tab-stops:list 28.75pt'>  \r\n\r\n Med hensyn til spørgsmålet om særskilt underretning til  \r\n\r\n borgerne, forinden en varslet lønindeholdelse iværksættes, kan det oplyses,  \r\n\r\n at  \r\n\r\n styrelsen på baggrund af Ombudsmandens opfattelse atter vil drøfte  \r\n\r\n spørgsmålet  \r\n\r\n med kommunerne med henblik på at etablere en ensartet praksis på området  \r\n\r\n under  \r\n\r\n iagttagelse af god forvaltningsskik. Styrelsen vil i den forbindelse rette  \r\n\r\n henvendelse til Skatteministeriets departement med henblik på ændring af  \r\n\r\n bekendtgørelsen om opkrævning m.v. af indkomst- og formueskat.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n For så vidt angår  \r\n\r\n lønindeholdelse, der kan iværksættes af told- og skatteregionerne, sker der  \r\n\r\n allerede i dag særskilt underretning til borgerne, inden lønindeholdelsen  \r\n\r\n iværksættes.  \r\n\r\n</P>  \r\n\r\n<P class=\"Tekst\" align=\"left\"  \r\n\r\n style='margin-left:28.75pt;text-align:left;text-indent:-20.25pt;mso-list:l4  \r\n\r\n level1 lfo5;tab-stops:list 28.75pt'>  \r\n\r\n Told- og Skattestyrelsen har nu af (K) Kommune udbedt  \r\n\r\n sig en orientering om sagens videre forløb samt en kopi af redegørelsen for  \r\n\r\n det  \r\n\r\n samlede mellemværende.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg meddelte Told- og  \r\n\r\n Skattestyrelsen, at jeg havde taget styrelsens svar til efterretning, idet  \r\n\r\n jeg  \r\n\r\n dog bemærkede, at det i min udtalelse af 23. juni 1992 anførte vedrørende  \r\n\r\n forvaltningslovens § 19 i det hele fastholdtes.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/11/2003"
        },
        {
            "displayName": "Accession",
            "displayValue": "O19920023270"
        },
        {
            "displayName": "Entydig dokumentidentifikation",
            "displayValue": "AX004973"
        },
        {
            "displayName": "Dato for førstegangsindlæggelse",
            "displayValue": "05/11/2003"
        },
        {
            "displayName": "Dato for indlæggelse",
            "displayValue": "13/03/2007"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "232"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Skatteministeriet"
        },
        {
            "displayName": "Underskriftdato",
            "displayValue": "01/01/1992"
        }
    ],
    "pdfLink": {
        "isPdfAvailable": false
    },
    "documentFobTagGroup": [
        {
            "tag": "Lønindeholdelse",
            "parents": [
                "Fogedret"
            ]
        },
        {
            "tag": "Lovbestemt",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Partsmedvirken",
                "Partshøring"
            ]
        },
        {
            "tag": "Bekendtgørelse og underretning",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Sagens afslutning"
            ]
        },
        {
            "tag": "Sagsbehandlingstid",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Særlige sagsbehandlingsspørgsmål"
            ]
        },
        {
            "tag": "Inddrivelse",
            "parents": [
                "Skatter (se også afgifter)",
                "Skatteprocess",
                "Skatteopkrævning"
            ]
        }
    ],
    "hasFobTags": true
}