{
    "id": 118165,
    "title": "MOMSVEJL., AFGØRELSER 1990   1090 MN. UDLEJNING AF FERIELEJLIGHEDER ",
    "documentTypeId": "1490",
    "isSagsforlobPeriodValid": true,
    "shortName": "STV nr 20021 af 01/01/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>1090 Mn. Udlejning af ferielejligheder </H1>  \r\n\r\n<P></P>  \r\n\r\n<BR>  \r\n\r\n<BR>  \r\n\r\n<P>Der har været rejst spørgsmål om, hvorvidt udlejning af ferieboliger i et  \r\n\r\n feriecenter omfattes af momspligten efter momslovens § 2, stk. 3, litra h, 2.  \r\n\r\n punktum. <BR>  \r\n\r\n</P>  \r\n\r\n<P>Feriecentret består af 207 ferieboliger, der er opført som toplans huse i  \r\n\r\n tæt, lav bebyggelse og sammenbygget som rækkehuse på et areal på ca 54.000 m2  \r\n\r\n på 2 matrikelnumre. I hver bolig er der indrettet 2, 3 eller 4  \r\n\r\n ferielejligheder. Til komplekset er der følgende faciliteter: <BR>  \r\n\r\n</P>  \r\n\r\n<P>Restaurationsbygning med konferencerum, overbygget gårdhave, 2 indendørs  \r\n\r\n og 2 udendørs swimmingpools med tilhørende omklædningsfaciliteter samt sauna,  \r\n\r\n billard, bordtennis, TV og familierum. Solarie og helsecenter og 2  \r\n\r\n tennisbaner. <BR>  \r\n\r\n</P>  \r\n\r\n<P>Sælgeren tilbyder indtil udgangen af 1990 en udlejningsaftale med en  \r\n\r\n garanteret lejeindtægt til ejerne på 42.000 kr årligt mod, at ejerne afgiver  \r\n\r\n udlejningsretten til sælgeren i en nærmere fastsat periode på 23 uger om  \r\n\r\n året. Det er frivilligt, om den enkelte ejer deltager i denne aftale. Der er  \r\n\r\n en aftale med et udlejningsbureau om, at bureauet forestår udlejningen af de  \r\n\r\n enkelte lejligheder, ligesom bureauet forestår betalingen af lejen til de  \r\n\r\n forskellige ejere. <BR>  \r\n\r\n</P>  \r\n\r\n<P>Selskabet gjorde gældende, at ejerlejligheder, der anvendes som  \r\n\r\n sommerboliger, skal følge reglerne for sommerhuse, således at udlejningen er  \r\n\r\n undtaget fra momspligten som udlejning af fast ejendom. <BR>  \r\n\r\n</P>  \r\n\r\n<P>Nævnet traf afgørelse om, at udlejning af ferieboliger i feriecentret ikke  \r\n\r\n kan sidestilles med udlejning af sommerhuse, men omfattes af momspligten  \r\n\r\n efter momslovens § 2, stk. 3, litra h, 2. punktum. <BR>  \r\n\r\n</P>  \r\n\r\n<P>Nævnet lagde vægt på, at der er tale om hotellignende udlejning af  \r\n\r\n ferieboliger med en række tilknyttede faciliteter. <BR>  \r\n\r\n</P>  \r\n\r\n<P>Nævnet lagde videre vægt på, at de 207 huse er opført på 2 matrikelnumre,  \r\n\r\n og at husene/ferielejlighederne således ikke kan betragtes som selvstændig  \r\n\r\n matrikulerede ejendomme. <BR>  \r\n\r\n</P>  \r\n\r\n<P>Se også Mn.594. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19907MA0008"
        },
        {
            "displayName": "Entydig dokumentidentifikation",
            "displayValue": "AN007123"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1990"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}