{
    "id": 216213,
    "title": "Bekendtgørelse om en central automatisk mekanisme for oplysninger om betalingskonti, bankkonti og deponeringsbokse",
    "documentTypeId": "60",
    "isSagsforlobPeriodValid": true,
    "shortName": "BEK nr 1330 af 09/09/2020",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om en central automatisk mekanisme for oplysninger om betalingskonti, bankkonti og deponeringsbokse<a class=\"FodnoteHenvisning\" name=\"Henvisning_ide70c8b3c-6e20-4f94-b98d-b4b1b61f5c2a\" href=\"#ide70c8b3c-6e20-4f94-b98d-b4b1b61f5c2a\">1)</a></p>\r\n<p class=\"Indledning2\">I medfør af § 30 a og § 78, stk. 6, i hvidvaskloven, jf. lovbekendtgørelse nr. 380 af 2. april 2020, fastsættes:</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Anvendelsesområde</span>\r\n   </span>\r\n</p>\r\n<p class=\"Paragraf\" id=\"id412df486-928d-409d-ba99-0c2224429719\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Bekendtgørelsen finder anvendelse for udbydere af betalings- eller bankkonti, der identificeres ved IBAN, eller deponeringsbokse samt udenlandske virksomheders filialer af sådanne udbydere i Danmark, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"id33a77681-9f45-42a7-983f-914cb94453cb\">Stk. 2.</span> § 2, stk. 3, og § 5 finder anvendelse for operatøren af den centrale automatiske mekanisme.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Central automatisk mekanisme til indberetning af oplysninger</span>\r\n   </span>\r\n</p>\r\n<p class=\"Paragraf\" id=\"idc805e62f-ebb7-4e43-b4e0-47e1856c91c5\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Udbydere og filialer, jf. § 1, stk. 1, skal oprette én central automatisk mekanisme, der muliggør identifikation af alle fysiske og juridiske personer, som har eller kontrollerer danske betalingskonti eller bankkonti, der identificeres gennem IBAN, eller deponeringsbokse. De enkelte udbydere og filialer er dataansvarlige for behandlingen af de personoplysninger, de indlægger i den centrale automatiske mekanisme. Den centrale automatiske mekanisme skal være i drift den 10. september 2020.</p>\r\n<p class=\"Stk2\">\r\n   <span class=\"StkNr\" id=\"ida4c0149b-4c93-4cc6-a013-3fd83d800556\">Stk. 2.</span> Etableringen af den centrale automatiske mekanisme varetages af udbydere og filialer, jf. § 1, stk. 1, der udpeger en operatør, der fungerer som databehandler for de enkelte udbydere og filialer, og er ansvarlig for driften af den centrale automatiske mekanisme.</p>\r\n<p class=\"Stk2\">\r\n   <span class=\"StkNr\" id=\"id1f40685b-3afb-411d-81bc-0fa74da59f96\">Stk. 3.</span> Operatøren skal foretage logning af behandlingsaktiviteterne; indsamling, ændring, søgning, videregivelse, herunder overførsel, samkøring og sletning. Logning skal indeholde oplysning om tidspunkt, bruger, type af anvendelse og angivelse af den person, de anvendte oplysninger vedrører, eller det anvendte søgekriterium. Loggen skal opbevares i 5 år, hvorefter den skal slettes.</p>\r\n<p class=\"Stk2\">\r\n   <span class=\"StkNr\" id=\"id2531d742-a8c6-476d-a189-abf8bed2be4f\">Stk. 4.</span> Operatøren skal efter anmodning gøre oplysningerne i loggen, jf. stk. 3, tilgængelige for Hvidvasksekretariatet med henblik på intern kontrol af Hvidvasksekretariatets behandling af personoplysninger og sikring mod uberettiget adgang i øvrigt.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Udbydernes og filialernes forpligtelser</span>\r\n   </span>\r\n</p>\r\n<p class=\"Paragraf\" id=\"id5ebabda8-81a4-4347-bd54-adeb3a3d9577\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Udbydere og filialer, jf. § 1, stk. 1, skal indberette oplysninger til den centrale automatiske mekanisme, når Hvidvasksekretariatet sender en forespørgsel til den centrale automatiske mekanisme. Oplysningerne skal indberettes straks og senest 3 bankdage efter, at forespørgslen er sendt. I hastende sager skal oplysningerne dog indberettes straks og senest 1 bankdag efter, at forespørgslen er sendt.</p>\r\n<p class=\"Stk2\">\r\n   <span class=\"StkNr\" id=\"id081ab9d6-5926-403c-aa06-38c7a12a973e\">Stk. 2.</span> Udbydere og filialer, jf. § 1, stk. 1, skal indberette følgende oplysninger til den centrale automatiske mekanisme vedrørende identifikation af fysiske og juridiske personer, som har eller kontrollerer betalingskonti og bankkonti:</p>\r\n<p class=\"Liste1\">\r\n   <span class=\"Liste1Nr\" id=\"id3bdf0959-08b7-4ada-a11c-0974d4406459\">1)</span> Identitetsoplysninger, jf. § 11, stk. 1, nr. 1, i hvidvaskloven, på kunden (kontohaveren) og på enhver person, der foregiver at handle på kundens vegne.</p>\r\n<p class=\"Liste1\">\r\n   <span class=\"Liste1Nr\" id=\"ida5998378-8b11-4845-b23e-d9a60d7b3805\">2)</span> Identitetsoplysninger, jf. § 11, stk. 1, nr. 3, i hvidvaskloven, på den reelle ejer, jf. § 2, stk. 1, nr. 9, i hvidvaskloven, bag kunden (kontohaveren).</p>\r\n<p class=\"Liste1\">\r\n   <span class=\"Liste1Nr\" id=\"ide5199b0c-82a4-43b2-ba0c-9c022bbe6882\">3)</span> Registrerings- og kontonummer eller IBAN-nummer på bankkonto eller betalingskonto.</p>\r\n<p class=\"Liste1\">\r\n   <span class=\"Liste1Nr\" id=\"id9cb09b33-7cf6-4807-8723-60f837f2658a\">4)</span> Dato for åbning og evt. lukning af kontoen.</p>\r\n<p class=\"Stk2\">\r\n   <span class=\"StkNr\" id=\"idb89bce49-26e5-47e9-a6ab-460d635aee85\">Stk. 3.</span> Udbydere af betalings- eller bankkonti, der identificeres ved IBAN, eller deponeringsbokse samt udenlandske virksomheders filialer skal indberette følgende oplysninger til den centrale automatiske mekanisme om deponeringsbokse i Danmark:</p>\r\n<p class=\"Liste1\">\r\n   <span class=\"Liste1Nr\" id=\"id41ffa510-4db4-4f16-8108-6d39aff74909\">1)</span> Identitetsoplysninger på lejeren af deponeringsboksen. For så vidt angår identitetsoplysninger henvises til § 11, stk. 1, nr. 1, i hvidvaskloven.</p>\r\n<p class=\"Liste1\">\r\n   <span class=\"Liste1Nr\" id=\"id346cdf16-6ef3-4785-a852-4a0c397634d7\">2)</span> Lejeperiodens varighed i form af dato for åbning og lukning af deponeringsboks.</p>\r\n<p class=\"Stk2\">\r\n   <span class=\"StkNr\" id=\"idf4d0c6cf-b606-45e1-a929-5108c98795d6\">Stk. 4.</span> Hver udbyder og filial, jf. § 1, stk. 1, er ansvarlig for, at de oplysninger, som udbyderen og filialen indberetter gennem den centrale automatiske mekanisme, er korrekte og opdaterede på det tidspunkt, hvor de indberettes i overensstemmelse med hvidvasklovens kapitel 3 om indhentelse, kontrol og ajourføring af oplysninger i forbindelse med kundekendskabsprocedurer.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Hvidvasksekretariatet</span>\r\n   </span>\r\n</p>\r\n<p class=\"Paragraf\" id=\"id9493d0bb-54dc-40c4-b312-71a218f45a38\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Hvidvasksekretariat har adgang til den centrale automatiske mekanisme. Ved forespørgsel på betalingskonti, bankkonti eller deponeringsbokse i den centrale automatiske mekanisme afgiver Hvidvasksekretariatet de oplysninger på fysiske eller juridiske personer, der er nødvendige for, at udbyderne og filialerne kan identificere eventuelle betalingskonti, bankkonti eller deponeringsbokse og disses lejere. Identifikationen kan bl.a. ske, ved at Hvidvasksekretariatet indtaster CPR- eller CVR-nummer, IBAN- eller boksnumre.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Opbevaring af data</span>\r\n   </span>\r\n</p>\r\n<p class=\"Paragraf\" id=\"id4b0a930c-6109-4b6e-9f0e-1578215972ab\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Forespørgsler og svar på forespørgsler opbevares i fem bankdage efter svarfristens udløb i den centrale automatiske mekanisme.</p>\r\n<p class=\"Stk2\">\r\n   <span class=\"StkNr\" id=\"id26b4e730-dad4-4ca6-8dc0-ff9f4be2e7cf\">Stk. 2.</span> Operatøren er ansvarlig for driften af den centrale automatiske mekanisme. Operatøren er ansvarlig for systemfejl, der er skyld i, at der gives ukorrekte oplysninger, eller at oplysningerne ikke kommer frem.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Sanktion</span>\r\n   </span>\r\n</p>\r\n<p class=\"Paragraf\" id=\"idfaab72f0-a23c-4b51-8ca1-9bcf2428c68a\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Forsætlig eller grov uagtsom overtrædelse af reglerne i § 2, stk. 3, § 3 og § 5, stk. 2, straffes med bøde.</p>\r\n<p class=\"Stk2\">\r\n   <span class=\"StkNr\" id=\"id825d742a-9898-4b91-b4be-733c8eb74713\">Stk. 2.</span> Der kan pålægges selskaber mv. (juridiske personer) strafansvar efter reglerne i straffelovens 5. kapitel.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ikrafttræden</span>\r\n   </span>\r\n</p>\r\n<p class=\"Paragraf\" id=\"idbdc915bb-a412-435a-8479-0e79d1093897\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Bekendtgørelsen træder i kraft ved bekendtgørelse i Lovtidende.</p><div class=\"Givet\" id=\"Givet\"><p class=\"Givet\" align=\"center\">Erhvervsministeriet, den 9. september 2020</p><p class=\"Sign1\" align=\"center\">Simon Kollerup</p><p class=\"Sign2\" align=\"right\">/ Hans Høj</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"ide70c8b3c-6e20-4f94-b98d-b4b1b61f5c2a\" href=\"#Henvisning_ide70c8b3c-6e20-4f94-b98d-b4b1b61f5c2a\">1)</a> Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2018/843/EU af 30. maj 2018 om ændring af direktiv (EU) 2015/849 om forebyggende foranstaltninger mod anvendelse af det finansielle system til hvidvask af penge eller finansiering af terrorisme og om ændring af direktiv 2009/138/EF og 2013/36/EU, EU-tidende 2018, nr. L 156, side 43.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/09/2020"
        },
        {
            "displayName": "Accession",
            "displayValue": "B20200133005"
        },
        {
            "displayName": "Entydig dokumentidentifikation",
            "displayValue": "CQ001360"
        },
        {
            "displayName": "Dato for førstegangsindlæggelse",
            "displayValue": "11/09/2020"
        },
        {
            "displayName": "Dato for indlæggelse",
            "displayValue": "11/09/2020"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1330"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "09/09/2020"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Erhvervsministeriet"
        },
        {
            "displayName": "Ressortministeriets journalnummer",
            "displayValue": "Erhvervsmin.,<br />Finanstilsynet, j.nr. 1952-0017"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}