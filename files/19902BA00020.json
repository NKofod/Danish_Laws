{
    "id": 107078,
    "title": "1990 BSF 20   FORSLAG TIL FOLKETINGSBESLUTNING OM IVÆRKSÆTTELSE AF EN OPLYSNINGSKAMPAGNE   OM DANMARKS PLACERING I DET FREMTIDIGE EUROPÆISKE SAMARBEJDE ",
    "documentTypeId": "480",
    "isSagsforlobPeriodValid": false,
    "shortName": "1990/2 BSF 20",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 20 </P>  \r\n\r\n<P></P>  \r\n\r\n<P>Forslag til folketingsbeslutning om iværksættelse af en oplysningskampagne  \r\n\r\n om Danmarks placering i det fremtidige europæiske samarbejde </P>  \r\n\r\n<P></P>  \r\n\r\n<P>Fremsat af Holger K. Nielsen (SF) Pernille Frahm (SF) Gade (SF) Lilli  \r\n\r\n Gyldenkilde (SF) Birthe Hansen (SF) Ebba Strange (SF) Jens Thoft (SF) </P>  \r\n\r\n<P></P>  \r\n\r\n<P>den 25. januar 1991 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at iværksætte en </P>  \r\n\r\n<P>oplysningskampagne om Danmarks placering i det fremtidige europæiske </P>  \r\n\r\n<P>samarbejde med det formål at give befolkningen bedre muligheder for </P>  \r\n\r\n<P>at tage stilling til de store europæiske spørgsmål og i særlig grad </P>  \r\n\r\n<P>EF's fremtidige udvikling. </P>  \r\n\r\n<P>Oplysningskampagnen skal iværksættes efter følgende retningslinjer: </P>  \r\n\r\n<P>1. Der nedsættes et udvalg med den opgave at tilrettelægge  \r\n\r\n oplysningsvirksomheden. Medlemmerne skal have tilknytning til dansk  \r\n\r\n folkeoplysning. </P>  \r\n\r\n<P>2. Oplysningsvirksomheden skal omfatte de centrale problemer, der knytter  \r\n\r\n sig til det fremtidige europæiske samarbejde, herunder </P>  \r\n\r\n<P>- konsekvenserne - politisk, økonomisk, socialt og økologisk - af en  \r\n\r\n økonomisk-monetær og en politisk union </P>  \r\n\r\n<P>- EF-udviklingens mulige konsekvenser for et bredere europæisk samarbejde  \r\n\r\n</P>  \r\n\r\n<P>- Danmarks muligheder i det fremtidige europæiske samarbejde, hvis et  \r\n\r\n flertal ved en kommende folkeafstemning stemmer ja henholdsvis nej til EF's  \r\n\r\n politiske union og økonomisk-monetære union. </P>  \r\n\r\n<P>3. Udvalget skal sikres fuld selvstændighed og skal - inden for den  \r\n\r\n finansielle ramme, som Folketinget fastlægger - selv tilrettelægge og  \r\n\r\n gennemføre oplysningsvirksomheden, således at udvalget selv vælger de  \r\n\r\n fremgangsmåder og det materiale m.m., som findes bedst egnet til formålet.  \r\n\r\n</P>  \r\n\r\n<P>4. Udvalget skal sikre, at der fremstilles og bearbejdes et alsidigt  \r\n\r\n materiale vedrørende den fremtidige europæiske udvikling. Der skal bl.a.  \r\n\r\n fremstilles bøger, studiehæfter og videofilm. </P>  \r\n\r\n<P>5 a. Udvalget administrerer gennem sit sekretariat oplysningsbevillingen  \r\n\r\n til de organisationer, skoler, foreninger m.v., der ønsker at tage  \r\n\r\n selvstændige initiativer. </P>  \r\n\r\n<P>5 b. Oplysningsforbund og andre skal have økonomisk mulighed for at  \r\n\r\n afholde studiekredse, foredrag og instruktørkurser. </P>  \r\n\r\n<P>6. Deltagelse i studiekredse og foredrag skal være gratis for deltagerne.  \r\n\r\n</P>  \r\n\r\n<P> <I>Bemærkninger til forslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Den danske befolkning vil inden for de næste år blive konfronteret med  \r\n\r\n nogle store valg omkring EF's fremtidige udvikling. </P>  \r\n\r\n<P>Det kan forventes, at den regeringskonference, som blev indledt i december  \r\n\r\n 1990, vil udmunde i konkrete forslag om ændringer af Romtraktaten og  \r\n\r\n EF-samarbejdet. Det er endnu for tidligt at sige, hvordan forslagene fra  \r\n\r\n regeringskonferencen præcis vil se ud, men i debatten på regeringskonferencen  \r\n\r\n samles de under betegnelserne &#187;den økonomisk-monetære union&#171; og  \r\n\r\n &#187;den politiske union&#171;. </P>  \r\n\r\n<P>Det står allerede nu klart - jf. udtalelser fra partierne i valgkampen -  \r\n\r\n at der efter regeringskonferencens afslutning vil komme en folkeafstemning om  \r\n\r\n EF-unionen i Danmark. </P>  \r\n\r\n<P>Det er derfor vigtigt, at der så tidligt som muligt starter en bred  \r\n\r\n folkelig debat for at sikre et reelt beslutningsgrundlag ved  \r\n\r\n folkeafstemningen. </P>  \r\n\r\n<P>Selve oplysningskampagnen vil for alvor blive aktuel, når forhandlingerne  \r\n\r\n er afsluttet på regeringskonferencerne. Men allerede nu bør udvalget  \r\n\r\n nedsættes og forarbejdet igangsættes. En del af debatmaterialet bør  \r\n\r\n udarbejdes allerede her i foråret på baggrund af eksisterende oplæg, åbne  \r\n\r\n høringer i Markedsudvalget m.v. </P>  \r\n\r\n<P>Til gennemførelse af kampagnen skal der afsættes et beløb på finansloven.  \r\n\r\n Forslagsstillerne forestiller sig en beløbsramme på ca. 6 mio. kr., hvoraf en  \r\n\r\n del skal dække sekretariatsbistand m.v. </P>  \r\n\r\n<P> <I>Bemærkninger til forslagets enkelte punkter </I></P>  \r\n\r\n<P> Ad 1 </P>  \r\n\r\n<P>Det er vigtigt at udnytte de erfaringer, der findes i de folkeoplysende  \r\n\r\n organisationer, i en sådan oplysningskampagne. Der er tale om erfaringer fra  \r\n\r\n diskussionen op til folkeafstemningen om EF-medlemskabet i 1972, erfaringerne  \r\n\r\n fra energioplysningskampagnen i midten af 1970'erne samt  \r\n\r\n oplysningsaktiviteterne om informationsteknologi. Forslagsstillerne mener, at  \r\n\r\n modellen med at knytte udvalget og administrationen af oplysningsbevillingen  \r\n\r\n til Dansk Folkeoplysnings Samråd er god og har vist sig nyttig i tidligere  \r\n\r\n oplysningskampagner. </P>  \r\n\r\n<P>Ad 2 </P>  \r\n\r\n<P>EF-udviklingen bør ses i sammenhæng med den generelle europæiske  \r\n\r\n udvikling, som i disse år er præget af store nybrud. Hvordan påvirker disse  \r\n\r\n EF, og hvordan påvirker EF-udviklingen den generelle europæiske situation?  \r\n\r\n</P>  \r\n\r\n<P>Befolkningen bør sikres mulighed for at skaffe sig en samlet indsigt i  \r\n\r\n konsekvenserne af henholdsvis et ja og et nej til resultaterne fra  \r\n\r\n unionskonferencerne. Derfor bør der også fremlægges vurderinger i  \r\n\r\n oplysningssamarbejdet af alternative løsninger, hvor Danmark ikke deltager i  \r\n\r\n en økonomisk-monetær union og en politisk union. </P>  \r\n\r\n<P>Ad 3 </P>  \r\n\r\n<P>De herunder valgte formuleringer følger de formuleringer, som man  \r\n\r\n anvendte, da man nedsatte Energioplysningsudvalget i 1974. </P>  \r\n\r\n<P>Ad 4 </P>  \r\n\r\n<P>Udvalget skal gennem sit sekretariat sørge for, at der fremstilles  \r\n\r\n relevant og alsidigt materiale, som skal være til rådighed for  \r\n\r\n oplysningsarbejdet. </P>  \r\n\r\n<P>Ad 5 a og 5 b </P>  \r\n\r\n<P>Den anden del af udvalgets arbejde drejer sig om at fordele støtte til  \r\n\r\n oplysningsinitiativer. Her forestiller forslagsstillerne sig, at der kan  \r\n\r\n gives støtte til forskellige slags initiativer, for det første til særlige  \r\n\r\n projekter, hvor der indsendes projektbeskrivelse (punkt 5 a), og for det  \r\n\r\n andet til mere ordinær oplysningsvirksomhed, hvor der efter fastsatte regler  \r\n\r\n udløses faste tilskud til lærere, foredragsholdere m.m. (punkt 5 b). </P>  \r\n\r\n<P>Ad 6 </P>  \r\n\r\n<P>Det vil være meget afgørende for den folkelige tilslutning til disse  \r\n\r\n kurser, at de er gratis for deltagerne. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "25/01/1991"
        },
        {
            "displayName": "Accession",
            "displayValue": "19902BA00020"
        },
        {
            "displayName": "Entydig dokumentidentifikation",
            "displayValue": "CL002692"
        },
        {
            "displayName": "Dato for førstegangsindlæggelse",
            "displayValue": "25/01/1991"
        },
        {
            "displayName": "Dato for indlæggelse",
            "displayValue": "25/01/1991"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "20"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}