{
    "id": 83890,
    "title": "Jordfordeling og matrikulær berigtigelse, Vejledning ",
    "documentTypeId": "180",
    "isSagsforlobPeriodValid": false,
    "shortName": "VEJ nr 13840 af 15/10/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Jordfordeling og matrikulær berigtigelse,  \r\n\r\n Vejledning </H1>  \r\n\r\n<P></P>  \r\n\r\n<BR>  \r\n\r\n<P>Indholdsfortegnelse 1. Indledning. </P>  \r\n\r\n<P CLASS=PUNKT> <B>2.</B> Matrikulær berigtigelse. </P>  \r\n\r\n<P>2.1 Materiale til brug ved matrikulær berigtigelse. </P>  \r\n\r\n<P>2.2 Matrikulær berigtigelse af sager med to kendelser (lovens § 2). </P>  \r\n\r\n<P>2.3 Matrikulær berigtigelse af sager med en kendelse (lovens § 2a). </P>  \r\n\r\n<P>2.3.1 Valg af berigtigelsesmåde. </P>  \r\n\r\n<P>2.3.2 Matrikulær berigtigelse forestået af Jordfordelingskontoret. </P>  \r\n\r\n<P>2.3.3 Matrikulær berigtigelse udført på lokalt initiativ. </P>  \r\n\r\n<P>2.3.4 Tilskud til matrikulær berigtigelse. </P>  \r\n\r\n<P CLASS=PUNKT> <B>3.</B> Retningslinier for udarbejdelse af den matrikulære  \r\n\r\n sag. </P>  \r\n\r\n<P>3.1 Beskrivelse af arbejdet. </P>  \r\n\r\n<P>3.2 Skematisk redegørelse. </P>  \r\n\r\n<P>3.3 Ændringskort. </P>  \r\n\r\n<P>3.4 Servituterklæring. </P>  \r\n\r\n<P>3.5 Vejredegørelse. </P>  \r\n\r\n<P>3.5.1 Sletning/nedlægning af veje. </P>  \r\n\r\n<P>3.5.1.1 Veje, der ophører som følge af jordfordeling. </P>  \r\n\r\n<P>3.5.1.2 Veje, der slettes på grund af aftale eller ønsker i jordfordelings  \r\n\r\n overenskomsterne. </P>  \r\n\r\n<P>3.5.2 Udlægning af nye veje i forbindelse med omlagte arealer. </P>  \r\n\r\n<P>3.5.3 Ændringer af veje, der er medtaget i den matrikulære sag. </P>  \r\n\r\n<P>3.5.4 Tinglyste dokumenter om vejrettigheder. </P>  \r\n\r\n<P CLASS=PUNKT> <B>4.</B> Notering i matrikel og tingbog m.v. </P>  \r\n\r\n<P>Bilag 1. Skematisk redegørelse </P>  \r\n\r\n<P>Bilag 2. Ændringskort </P>  \r\n\r\n<P CLASS=PUNKT> <B>1.</B> Indledning. </P>  \r\n\r\n<P>Denne vejledning beskriver udarbejdelsen af den matrikulære berigtigelse  \r\n\r\n af jordfordelingssager, der gennemføres i henhold til jordfordelingsloven.  \r\n\r\n</P>  \r\n\r\n<P>Retsgrundlaget består af lov om jordfordeling mellem landejendomme fra  \r\n\r\n 1955, jf. lovbekendtgørelse nr. 318 af 25. april 1996. Endvidere  \r\n\r\n bekendtgørelse nr. 902 af 11. oktober 1996 om tilskud til matrikulære  \r\n\r\n udgifter i visse jordfordelingssager samt af bekendtgørelse nr. 79 af 1.  \r\n\r\n februar 1995 om jordbrugskommissionernes behandling af sager efter  \r\n\r\n jordfordelingsloven. </P>  \r\n\r\n<P>Der henvises til vejledning om: </P>  \r\n\r\n<P>* &#187;Almindelig jordfordeling&#171;. </P>  \r\n\r\n<P>* &#187;Jordfordeling med 5-10 ejendomme&#171;. </P>  \r\n\r\n<P>* &#187;Jordfordeling og ophørsstøtte&#171;. </P>  \r\n\r\n<P CLASS=PUNKT> <B>2.</B> Matrikulær berigtigelse. </P>  \r\n\r\n<P>2.1 Materiale til brug ved matrikulær berigtigelse. </P>  \r\n\r\n<P>Til brug ved matrikulær berigtigelse af jordfordelingssagen fremsender  \r\n\r\n Strukturdirektoratet (Jordfordelingskontoret) kopier af  \r\n\r\n jordfordelingsoverenskomster, transparenter eller kopier af plan I og II samt  \r\n\r\n kopier af ejendomsattester og tingbogsattester til den berigtigende  \r\n\r\n landinspektør. Hvis landinspektøren har deltaget i planlægningen, sendes dog  \r\n\r\n alene kopier af de godkendte jordfordelingsoverenskomster. </P>  \r\n\r\n<P>Arbejdet skal udføres efter de retningslinier, som Jordfordelingskontoret  \r\n\r\n måtte give. Der henvises i den forbindelse til de generelle retningslinier,  \r\n\r\n der er medtaget i afsnit 3. </P>  \r\n\r\n<P>Landinspektørens materiale for de enkelte arbejder skal efter anmodning  \r\n\r\n fra Jordfordelingskontoret stilles vederlagsfrit til rådighed for kontorets  \r\n\r\n behandling af sagen. </P>  \r\n\r\n<P> <B>2.2 Matrikulær berigtigelse af sager med to kendelser (lovens §  \r\n\r\n 2).</B>  </P>  \r\n\r\n<P>Når der er afsagt foreløbig kendelse om, at en plan skal gennemføres i  \r\n\r\n henhold til lovens § 2, bestiller Jordfordelingskontoret en landinspektør til  \r\n\r\n at foretage afsætning af nye skel i marken og udarbejde de nødvendige  \r\n\r\n dokumenter til brug ved afsigelse af endelig kendelse og notering i matrikel  \r\n\r\n og tingbog. </P>  \r\n\r\n<P>Jordfordelingskontoret fastsætter normalt en frist på 6-9 måneder til at  \r\n\r\n udarbejde den matrikulære berigtigelsessag, alt afhængig af sagens størrelse.  \r\n\r\n</P>  \r\n\r\n<P> <B>2.3 Matrikulær berigtigelse af sager med en kendelse (lovens § 2a).  \r\n\r\n</B></P>  \r\n\r\n<P>2.3.1 Valg af berigtigelsesmåde. </P>  \r\n\r\n<P>Mindst en måned før den udarbejdede jordfordelingsplan som aftalt skal  \r\n\r\n indsendes til Jordfordelingskontoret, skal der indsendes meddelelse til  \r\n\r\n Jordfordelingskontoret om, hvorledes sagen ønskes berigtiget. </P>  \r\n\r\n<P>Lodsejerne skal oplyse, </P>  \r\n\r\n<P>* om Jordfordelingskontoret skal foranledige den matrikulære sag  \r\n\r\n udarbejdet, eller </P>  \r\n\r\n<P>* om lodsejerne selv vil bestille en landinspektør til at udarbejde den  \r\n\r\n matrikulære sag. </P>  \r\n\r\n<P> <B>2.3.2 Matrikulær berigtigelse forestået af Jordfordelingskontoret.</B>  \r\n\r\n</P>  \r\n\r\n<P>Såfremt Jordfordelingskontoret godkender sagen, vil kontoret tilstræbe, at  \r\n\r\n der foretages skelafsætning og opmåling m.v., inden kendelsen afsiges. </P>  \r\n\r\n<P>Jordfordelingskontoret afholder udgifterne ved udarbejdelsen af den  \r\n\r\n matrikulære sag. </P>  \r\n\r\n<P> <B>2.3.3 Matrikulær berigtigelse udført på lokalt initiativ.</B>  </P>  \r\n\r\n<P>Lodsejerne kan vælge selv at bestille en landinspektør til at udarbejde  \r\n\r\n den matrikulære sag. </P>  \r\n\r\n<P>Den matrikulære sag skal i fuldt udarbejdet stand indsendes til  \r\n\r\n Jordfordelingskontoret senest fire måneder efter skæringsdagen. </P>  \r\n\r\n<P> <B>2.3.4 Tilskud til matrikulær berigtigelse.</B>  </P>  \r\n\r\n<P>I sager, hvor lodsejerne har valgt selv at forestå den matrikulære  \r\n\r\n berigtigelse, skal lodsejerne afholde omkostningerne hertil. </P>  \r\n\r\n<P>Lodsejerne kan søge Jordfordelingskontoret om tilskud til omkostninger i  \r\n\r\n forbindelse med den matrikulære berigtigelse, jf. bekendtgørelse nr. 902 af  \r\n\r\n 11. oktober 1996 om tilskud til matrikulære udgifter i visse  \r\n\r\n jordfordelingssager. </P>  \r\n\r\n<P>Tilskuddet beregnes for sagen i sin helhed på grundlag af følgende satser:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) For hver ejendom, hvorfra der sælges et areal, beregnes et grundbeløb  \r\n\r\n på kr. 2.000.-. </LI>  \r\n\r\n</UL>  \r\n\r\n<P>Hertil lægges: </P>  \r\n\r\n<UL CLASS=PLAIN-LIST>  \r\n\r\n<LI>2) Et hektartillæg på kr. 550.- pr. solgt hektar. </LI>  \r\n\r\n<LI>3) Et lodtillæg på kr. 1.000.- for hver lod, der frasælges den enkelte  \r\n\r\n ejendom bortset fra de to første lodder. </LI>  \r\n\r\n</UL>  \r\n\r\n<P> <B>For hver ejendom, der ved jordfordelingen reduceres til en lod på  \r\n\r\n højst 5 ha, og hvor der i den forbindelse skal foretages skelafsætning,  \r\n\r\n beregnes følgende ekstra tillæg: </B></P>  \r\n\r\n<UL CLASS=PLAIN-LIST>  \r\n\r\n<LI>1) Et ekstra beløb på kr. 5.000.-. </LI>  \r\n\r\n<LI> <B>2) Et ekstra lodtillæg på kr. 1.000.- for solgt lod nummer 2.  \r\n\r\n</B></LI>  \r\n\r\n</UL>  \r\n\r\n<P>Disse ekstra tilskud kan også ydes til ophørsansøgere, jf.  \r\n\r\n lovbekendtgørelse nr. 676 af 9. August 1995 om ophørsstøtte til jordbrugere.  \r\n\r\n Dog gælder der andre krav med hensyn til ejendommens størrelse i relation til  \r\n\r\n ophørsreglerne, jf. §§ 5 og 6 i bekendtgørelse nr. 809 af 12. oktober 1995.  \r\n\r\n</P>  \r\n\r\n<P> <B>Således kan støttemodtageren kun bibeholde: </B></P>  \r\n\r\n<P>* Bygninger, have, gårdsplads, adgangsvej og skov. </P>  \r\n\r\n<P>* Et areal på op til 10% af bedriftens areal, dog højst 1 ha. Arealet skal  \r\n\r\n ligge i tilknytning til bygningslodden og må ikke anvendes til erhvervsmæssig  \r\n\r\n landbrugs- eller gartnerivirksomhed. </P>  \r\n\r\n<P> <B>Ved beregning af begge former for lodtillæg anses salg af  \r\n\r\n sammenhængende lodder fra en ejendom til en anden ejendom som en lod.  \r\n\r\n</B></P>  \r\n\r\n<P>Tilskuddet til sagen kan ikke overstige udgifterne til den matrikulære  \r\n\r\n berigtigelse. </P>  \r\n\r\n<P>Udbetaling af tilskuddet er betinget af, at der er afsagt kendelse i  \r\n\r\n sagen. </P>  \r\n\r\n<P>Ansøgningen indsendes til Jordfordelingskontoret af den ansvarlige for  \r\n\r\n sagen og skal indeholde følgende oplysninger: </P>  \r\n\r\n<UL CLASS=PLAIN-LIST>  \r\n\r\n<LI>a) Dokumentation for de afholdte omkostninger, jf. nedenfor. </LI>  \r\n\r\n<LI>b) Beregning af tilskuddet for sagen i sin helhed. </LI>  \r\n\r\n<LI>c) Angivelse af beløbsmodtagerens/-nes navn, adresse og evt. giro- eller  \r\n\r\n bankkonto. </LI>  \r\n\r\n<LI>d) Angivelse af, om tilskuddet ønskes udbetalt til </LI>  \r\n\r\n<LI>1) en af lodsejerne befuldmægtiget person eller </LI>  \r\n\r\n<LI>2) direkte til de enkelte lodsejerne på baggrund af en af lodsejerne  \r\n\r\n godkendt partsfordeling. </LI>  \r\n\r\n</UL>  \r\n\r\n<P>ad a) Som dokumentation for udbetaling af tilskuddet skal der vedlægges en  \r\n\r\n kvitteret regning fra landinspektøren for udarbejdelsen af den matrikulære  \r\n\r\n sag. Regningen skal specificeres, således at det tydeligt fremgår, hvilke  \r\n\r\n arbejdsprocesser og udlæg der ligger til grund for regningen. </P>  \r\n\r\n<P>ad d) Ønskes tilskuddet udbetalt samlet efter 1), vedlægges fuldmagt.  \r\n\r\n Ønskes tilskuddet udbetalt efter 2), skal ansøgningen være bilagt en af  \r\n\r\n lodsejerne godkendt partsfordeling. Fordelingen af tilskuddet blandt  \r\n\r\n lodsejerne er i øvrigt Jordfordelingskontoret uvedkommende. </P>  \r\n\r\n<P>Beløbet anvises normalt gennem giro eller bank. </P>  \r\n\r\n<P CLASS=PUNKT> <B>3.</B> Retningslinier for udarbejdelse af den matrikulære  \r\n\r\n sag. </P>  \r\n\r\n<P>3.1 Beskrivelse af arbejdet. </P>  \r\n\r\n<P>Afsætning af nye skel og udarbejdelse af den matrikulære berigtigelsessag  \r\n\r\n skal ske i overensstemmelse med de trufne aftaler, der er beskrevet i  \r\n\r\n jordfordelingsoverenskomsterne og angivet på jordfordelingsplan II. </P>  \r\n\r\n<P>Den matrikulære berigtigelsessag må alene omfatte de arbejder, der er  \r\n\r\n nødvendige for noteringen af jordomlægningerne i matriklen. Sagen skal  \r\n\r\n udarbejdes i henhold til Kort- og Matrikelstyrelsens vejledning om  \r\n\r\n matrikulære arbejder, jf. dog retningslinierne i afsnit 3.2 og 3.3 for  \r\n\r\n udarbejdelse af skematisk redegørelse og ændringskort. </P>  \r\n\r\n<P>Betingelser, der er knyttet til en myndigheds tilladelse, vil ofte blive  \r\n\r\n tinglyst på denne myndigheds foranstaltning. Hvis det ikke er tilfældet, skal  \r\n\r\n landinspektøren udfærdige en deklaration til sikring af betingelserne.  \r\n\r\n Deklarationen skal udfærdiges som et særskilt servitutdokument og sendes til  \r\n\r\n Jordfordelingskontoret sammen med den matrikulære sag. Jordfordelingskontoret  \r\n\r\n foranlediger deklarationen tinglyst. </P>  \r\n\r\n<P>Dette gælder blandt andet i tilfælde, hvor en ejendoms jorder frasælges,  \r\n\r\n således at et bestående spildevandsanlæg ikke længere er placeret på  \r\n\r\n restejendommen. </P>  \r\n\r\n<P>Inddragelse af matrikelnumre med henblik på forenkling af ejendommenes  \r\n\r\n matrikelbetegnelse kan kun foretages efter nærmere aftale med  \r\n\r\n Jordfordelingskontoret. Det er i givet fald en forudsætning, at der vedlægges  \r\n\r\n fornøden dommerattest om, at adkomst- og panteforhold ikke er til hinder for  \r\n\r\n inddragelsen. </P>  \r\n\r\n<P>Oplysninger om, hvorvidt der på de omlagte arealer findes bygninger eller  \r\n\r\n skov, herunder fredskov eller fredskovspligtige arealer, må anføres af  \r\n\r\n landinspektøren i en særlig redegørelse. Det forudsættes, at eventuel  \r\n\r\n fornøden tilladelse fra skovmyndighederne er indhentet af planlæggeren og  \r\n\r\n indsendt til Jordfordelingskontoret sammen med den udarbejdede  \r\n\r\n jordfordelingsplan. </P>  \r\n\r\n<P>Viser det sig ved udarbejdelsen af den matrikulære sag nødvendigt at  \r\n\r\n foretage væsentlige afvigelser fra jordfordelingsplanens og -overenskomstens  \r\n\r\n skelangivelser eller arealangivelser, skal spørgsmålet straks forelægges  \r\n\r\n Jordfordelingskontoret, inden der foretages videre. Eventuelle henvendelser  \r\n\r\n fra lodsejere om uoverensstemmelser mellem jordfordelingsaftaler og  \r\n\r\n skelafsætning skal ligeledes indberettes til Jordfordelingskontoret. </P>  \r\n\r\n<P>Det bemærkes, at der normalt ikke kan tillades nogen ændring af  \r\n\r\n jordfordelingsplanen efter afsigelse af kendelse om sagens fremme. </P>  \r\n\r\n<P>Hvis den matrikulære berigtigelse af jordfordelingssagen medfører  \r\n\r\n arbejder, der indebærer, at sagen belastes med større omkostninger, end hvad  \r\n\r\n der normalt kan forventes, skal landinspektøren underrette  \r\n\r\n Jordfordelingskontoret. Kontoret tager herefter stilling til, i hvilket  \r\n\r\n omfang arbejdet skal fremmes. Det gælder f.eks., hvis der er tale om særligt  \r\n\r\n omfattende tekniske opmålings- og afsætningsarbejder vedrørende de omlagte  \r\n\r\n arealer, udskillelse af større vejstrækninger eller matrikulær berigtigelse i  \r\n\r\n større omfang end strengt nødvendigt for de berørte ejendomme  \r\n\r\n (vandløbsberigtigelser, gadejordsberigtigelser m.v.). </P>  \r\n\r\n<P>I et samarbejde mellem Kort- og Matrikelstyrelsen og  \r\n\r\n Jordfordelingskontoret er der fastsat retningslinier for udarbejdelse af den  \r\n\r\n matrikulære sag. Retningslinierne har til formål at forenkle noteringen af  \r\n\r\n jordfordelingen i matriklen og tingbogen. </P>  \r\n\r\n<P>Ved den matrikulære berigtigelse af en jordfordelingssag sker fraskillelse  \r\n\r\n af afståede arealer fra sælgers ejendom og inddragelse af disse arealer under  \r\n\r\n modtagers ejendom i samme sag på grundlag af jordfordelingskendelsen. </P>  \r\n\r\n<P>Modtagne arealer, der tilgrænser modtagerens ejendom, inddrages normalt  \r\n\r\n under det pågældende matrikelnummer af modtagerens ejendom. </P>  \r\n\r\n<P>Der bør dog ved inddragelse af modtagne arealer under tilgrænsede  \r\n\r\n matrikelnummer af modtagerens ejendom kun ske ubetydelige ændringer af sogne-  \r\n\r\n og kommunegrænser (i almindelighed ikke over 3.000 m2). Der bør også  \r\n\r\n tilstræbes hensigtsmæssige ejerlavsgrænser, f.eks. således at de modtagne  \r\n\r\n arealer kan vises inden for kortplanens rammer. </P>  \r\n\r\n<P>Hvis et modtaget areal ikke tilgrænser modtagerens ejendom, kan arealet  \r\n\r\n betegnes ved </P>  \r\n\r\n<P>* det hidtidige matrikelnummer fra sælgers ejendom, idet  \r\n\r\n matrikelbetegnelsen samtidigt overføres til modtagers ejendom, eller </P>  \r\n\r\n<P>* et nyt matrikelnummer, d.v.s. i fortsættelse af de i vedkommende ejerlav  \r\n\r\n allerede benyttede matrikelnumre. </P>  \r\n\r\n<P> <B>3.2 Skematisk redegørelse.</B>  </P>  \r\n\r\n<P>Den skematiske redegørelse skal udarbejdes på særlige skemaer, der er  \r\n\r\n godkendt af Kort- og Matrikelstyrelsen, og som træder i stedet for den  \r\n\r\n almindeligt anvendte skematiske redegørelse, jf. bilag 1. Skemaerne kan fås i  \r\n\r\n Jordfordelingskontoret. </P>  \r\n\r\n<P>Kopi af redegørelsen skal anvendes som grundlag for jordfordelingssagens  \r\n\r\n notering i tingbogen. </P>  \r\n\r\n<P>Kopi af redegørelsen skal endvidere kunne anvendes af  \r\n\r\n Jordfordelingskontoret over for vurderingsmyndighederne, lodsejere,  \r\n\r\n panthavere m.fl. </P>  \r\n\r\n<P>Skemaerne er opdelt sådan, at alle arealforandringer, der sker i henhold  \r\n\r\n til jordfordelingskendelsen, skal anføres i arealrubrikken  \r\n\r\n &#187;Jordfordeling&#171;, mens matriklens arealer, arealforandringer, der  \r\n\r\n ikke er et led i jordfordelingen, og fremtidige arealer anføres i rubrikken  \r\n\r\n &#187;Matrikulære arealer&#171;. </P>  \r\n\r\n<P>For hvert løbenummer skal der først redegøres for de matrikulære  \r\n\r\n forandringer, der ikke sker på grundlag af jordfordelingskendelsen. Derefter  \r\n\r\n redegøres for forandringerne i henhold til jordfordelingskendelsen. </P>  \r\n\r\n<P>Der redegøres for hver enkelt arealoverdragelse fra sælgers ejendom til  \r\n\r\n købers ejendom. </P>  \r\n\r\n<P>De afgivne arealer betegnes hver for sig ved arealnummer, d.v.s. den  \r\n\r\n afgivende ejendoms løbenummer kombineret med fortløbende numre for alle  \r\n\r\n arealer, der fra de enkelte matrikelnumre overføres til andre ejendomme  \r\n\r\n (matrikelnumre). Arealnumre angives ved planlægning på jordfordelingsplan II  \r\n\r\n og på jordfordelingsoverenskomsterne. Der må ikke foretages omnummerering ved  \r\n\r\n den matrikulære berigtigelsessag, men der kan dog være behov for en  \r\n\r\n supplerende nummerering med nye arealnumre. </P>  \r\n\r\n<P>Det bemærkes, at afgivne og modtagne delarealer er identiske. Summen af  \r\n\r\n afgivne delarealer skal derfor sammenholdes med summen af de modtagne  \r\n\r\n delarealer. </P>  \r\n\r\n<P>Ved angivelse af ejendommens fremtidige notering skal angives hvilke  \r\n\r\n matrikelnumre der på grundlag af ejendomsattest medtages under noteringen i  \r\n\r\n henhold til landbrugslovens § 2.Der henvises til retningslinier for  \r\n\r\n udarbejdelse af skematisk redegørelse i vejledning om matrikulære arbejder og  \r\n\r\n til Jordfordelingskontorets paradigma, bilag 1. </P>  \r\n\r\n<P>I tilfælde, hvor en redegørelse for forandringer vanskeligt kan indpasses  \r\n\r\n i den skematiske redegørelse, kan der henvises til et særskilt bilag. Det  \r\n\r\n gælder f.eks. redegørelse for tekniske berigtigelser af matrikelkort og  \r\n\r\n ændringer af skel og veje. </P>  \r\n\r\n<P>I Sønderjylland anvendes en skematisk opstilling af jordfordelingssagen i  \r\n\r\n form af de hidtil anvendte fortsættelsesskemaer. </P>  \r\n\r\n<P> <B>3.3 Ændringskort.</B>  </P>  \r\n\r\n<P>Ændringskortet skal udarbejdes i overensstemmelse med vejledning om  \r\n\r\n matrikulære arbejder. Det skal forsynes med arealnumre til identifikation af  \r\n\r\n hvert enkelt af de arealer, der omlægges ved jordfordelingen. De arealer, der  \r\n\r\n tillægges en ejendom, skal også betegnes ved ejendommens løbenummer. </P>  \r\n\r\n<P>De arealer, der tillægges ejendommen løbenummer 8, skal således for hvert  \r\n\r\n sammenhængende tillagt areal betegnes ved 53. Der henvises til  \r\n\r\n Jordfordelingskontorets paradigma, bilag 2. </P>  \r\n\r\n<P> <B>3.4 Servituterklæring.</B>  </P>  \r\n\r\n<P>Servituterklæringer skal udarbejdes således, at omlagte arealer angives  \r\n\r\n ved arealnummer, jf. afsnit 3.2. Der skal udfærdiges servituterklæring  \r\n\r\n vedrørende samtlige servitutter bortset fra servitut om  \r\n\r\n jordfordelingskendelse i samme sag. </P>  \r\n\r\n<P> <B>3.5 Vejredegørelse.</B>  </P>  \r\n\r\n<P>Den matrikulære sag skal vedlægges en redegørelse med tilhørende kortbilag  \r\n\r\n med oplysning om de ændringer af private fællesveje, der foretages i sagen.  \r\n\r\n Redegørelsen opdeles i </P>  \r\n\r\n<P>* ændringer af veje, der sker som følge af de i  \r\n\r\n jordfordelingsoverenskomsterne aftalte jordomlægninger, jf. afsnit 3.5.1 og  \r\n\r\n 3.5.2, og </P>  \r\n\r\n<P>* ændringer af veje, der sker på grundlag af de almindelige regler i  \r\n\r\n vejledning om matrikulære arbejder, jf. afsnit 3.5.3. </P>  \r\n\r\n<P> <B>Kortbilaget udfærdiges på en kopi af sagens plan II. </B></P>  \r\n\r\n<P>Opstår der tvivl om vejspørgsmål, eller skønnes der at forestå større  \r\n\r\n undersøgelsesarbejder, skal landinspektøren drøfte spørgsmålet med  \r\n\r\n Jordfordelingskontoret, inden der foretages dispositioner over den pågældende  \r\n\r\n vej. </P>  \r\n\r\n<P> <B>3.5.1 Sletning/nedlægning af veje.</B>  </P>  \r\n\r\n<P> <B></B> <I>3.5.1.1 Veje, der ophører som følge af jordfordeling.</I>  \r\n\r\n</P>  \r\n\r\n<P>Landinspektøren skal her attestere for hver enkelt vej, at den efter  \r\n\r\n jordfordelingen ikke tjener som adgangsvej for anden ejendom end den, den  \r\n\r\n fører over. </P>  \r\n\r\n<P>Matrikelnumre skal anføres, og vejene vises på kortbilaget med særlig  \r\n\r\n signatur. </P>  \r\n\r\n<P> <B></B> <I>3.5.1.2 Veje, der slettes på grund af aftale eller ønsker i  \r\n\r\n jordfordelingsoverenskomsterne.</I>  </P>  \r\n\r\n<P>Landinspektøren skal her attestere for hver enkelt vej, at sletningen kan  \r\n\r\n ske uden krænkelse af andre vejberettigedes interesser. </P>  \r\n\r\n<P>Matrikelnumre skal anføres, og vejene vises på kortbilaget med særlig  \r\n\r\n signatur. </P>  \r\n\r\n<P> <B></B> <I>3.5.2 Udlægning af nye veje i forbindelse med omlagte  \r\n\r\n arealer.</I>  </P>  \r\n\r\n<P>Ved udlægning af ny vej i forbindelse med omlagte arealer skal der altid  \r\n\r\n foreligge skriftlig aftale mellem parterne. Aftalen bør indeholde oplysning  \r\n\r\n om vejberettigede, vejens placering og bredde, vejrettens omfang og  \r\n\r\n eventuelle bestemmelser om etablering og vedligeholdelse. </P>  \r\n\r\n<P>Aftalen skal udformes, så den er egnet til tinglysning på den eller de  \r\n\r\n tjenende ejendomme med angivelse af vejberettigede som påtaleberettigede.  \r\n\r\n Samtidig skal oplyses, om vejen er anlagt i marken, eller hvornår dette  \r\n\r\n forventes at ske. </P>  \r\n\r\n<P>Matrikelnumre skal anføres, og vejen vises på kortbilaget med særlig  \r\n\r\n signatur. Aftalen vedlægges. </P>  \r\n\r\n<P> <B>3.5.3 Ændringer af veje, der er medtaget i den matrikulære sag.</B>  \r\n\r\n</P>  \r\n\r\n<P>For alle øvrige ændringer af private fællesveje i sagen skal reglerne i  \r\n\r\n vejledning om matrikulære arbejder iagttages. Ændringerne grupperes under  \r\n\r\n henvisning til den relevante bestemmelse i nævnte vejledning. </P>  \r\n\r\n<P>Matrikelnumre anføres og vejene vises på kortbilaget med særlig signatur.  \r\n\r\n De foreskrevne erklæringer vedlægges. </P>  \r\n\r\n<P> <B>3.5.4 Tinglyste dokumenter om vejrettigheder.</B>  </P>  \r\n\r\n<P>Tinglyste vejrettigheder vil kunne udslettes af tingbogen ved den endelige  \r\n\r\n tinglysningsmæssige berigtigelse i tilfælde, hvor vejen slettes efter afsnit  \r\n\r\n 3.5.1 eller 3.5.3, jf. afsnit 4. </P>  \r\n\r\n<P>For sådanne dokumenter anføres matrikelnummer (og eventuelt løbenummer)  \r\n\r\n samt tinglysningsdato. Der skal vedlægges samtykke til aflysningen fra de  \r\n\r\n påtaleberettigede. Såfremt samtykke ikke vedlægges, skal det oplyses, hvorfor  \r\n\r\n aflysningen alligevel forudsættes gennemført. </P>  \r\n\r\n<P>Landinspektøren skal for øvrige ejendomme erklære, at der ikke er tinglyst  \r\n\r\n noget dokument til hinder for vejændringerne. </P>  \r\n\r\n<P CLASS=PUNKT> <B>4.</B> Notering i matrikel og tingbog m.v. </P>  \r\n\r\n<P>Jordfordelingskontoret sender den matrikulære sag med kontorets  \r\n\r\n bemærkninger til Kort- og Matrikelstyrelsen. </P>  \r\n\r\n<P>Ved notering i matriklen anføres nye matrikelnumre i den skematiske  \r\n\r\n redegørelse, og den skematiske redegørelse ajourføres til approbationsdatoen.  \r\n\r\n</P>  \r\n\r\n<P>Kopi af den skematiske redegørelse og ændringskortene medfølger ved Kort-  \r\n\r\n og Matrikelstyrelsens noteringsskrivelse til vurderingsmyndighederne. </P>  \r\n\r\n<P>Når sagen er noteret i matriklen, tilbagesendes den til  \r\n\r\n Jordfordelingskontoret, der udarbejder en tinglysningsbegæring og sender  \r\n\r\n sagen til tinglysning. </P>  \r\n\r\n<P>Efter at den endelige tinglysningsmæssige berigtigelse er foretaget,  \r\n\r\n sender Jordfordelingskontoret kopi af den ny tingbogsattest til lodsejere og  \r\n\r\n panthavere. Sagen er herefter afsluttet. </P>  \r\n\r\n<P>Lsp. j.nr. 123 </P>  \r\n\r\n<P>Skematisk redegørelse </P>  \r\n\r\n<P>(Endelig arealopgørelse) </P>  \r\n\r\n<P>angående </P>  \r\n\r\n<P>jordfordelingssagen &#187;Prøveby Enge&#171;, j.nr. xx </P>  \r\n\r\n<P>Udfærdiget den 15. juni 1995 af </P>  \r\n\r\n<P>N.N. </P>  \r\n\r\n<P>Landinspektør </P>  \r\n\r\n<P>Overenstemmende med matrikelregistret </P>  \r\n\r\n<P>Kort- og Matrikelstyrelsen, den </P>  \r\n\r\n<P>Anvendte forkortelser for beregningsmåde m.v. </P>  \r\n\r\n<PRE>  \r\n\r\n m    = matriklens arealangivelse  \r\n\r\n k    = efter kortet  \r\n\r\n s    = efter konstruktion i større målforhold  \r\n\r\n 0    = efter opmåling  \r\n\r\n ej b.    = (vejareal) ej beregnet  \r\n\r\n</PRE>  \r\n\r\n<P> <B>Ændringskort </B></P>  \r\n\r\n<P>til Kort- og Matrikelstyrelsen </P>  \r\n\r\n<P>Matr. nr.: </P>  \r\n\r\n<P>Ejerlav: Prøveby By, Prøve </P>  \r\n\r\n<P>Kommune: Test </P>  \r\n\r\n<P>Amt: Øvelse </P>  \r\n\r\n<P>Udfærdiget i <B>juni 1995 </B></P>  \r\n\r\n<P>Målforhold: <B>1:4.000 </B></P>  \r\n\r\n<P>Lsp. j.nr.: 123 NN </P>  \r\n\r\n<P>Landinspektør <BR>  \r\n\r\n</P>  \r\n\r\n<PRE>  \r\n\r\n Sagen omhandler følgende matrikulære forandringer:  \r\n\r\n Udstykning         Ejendomsberigtigelse  \r\n\r\n Matrikulering         Skelforretning  \r\n\r\n Sammenlægning        Teknisk ændring  \r\n\r\n Arealoverførsel  \r\n\r\n x Jordfordeling  \r\n\r\n</PRE>  \r\n\r\n<P>TA-kopien er dateret: </P>  \r\n\r\n<P>Kopien er af landinspektøren suppleret med sort tusch for så vidt angår  \r\n\r\n</P>  \r\n\r\n<P>Ejerlavskode: 99-22-29 </P>  \r\n\r\n<P>Kortbladsbetegnelse: 99-22-03 </P>  \r\n\r\n<P>Opmålingsdistrikt: 99-22 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19961384060"
        },
        {
            "displayName": "Entydig dokumentidentifikation",
            "displayValue": "CM043313"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "06/02/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13840"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "15/10/1996"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}