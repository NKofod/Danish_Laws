{
    "id": 124693,
    "title": "VEU-godtgørelse, ansat med løntilskud, ledig, ikke selvvalgt uddannelse",
    "documentTypeId": "240",
    "isSagsforlobPeriodValid": true,
    "shortName": "KEN nr 10044 af 12/09/2008",
    "documentHtml": "<div class=\"bjelke\">Den fulde tekst</div><p class=\"Titel2\">VEU-godtgørelse, ansat med løntilskud, ledig, ikke selvvalgt uddannelse</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Et medlem, der var uddannet som informatikassistent, ansøgte om VEU-godtgørelse under deltagelse i et AMU-kursus. Virksomheden udbetalte sædvanlig løn under kursusdeltagelsen.</div>\r\n        </p>\r\n        <p class=\"Tekst2\">\r\n          <div>Medlemmet var ansat i et løntilskudsjob i henhold til lov om aktiv beskæftigelsesindsats.</div>\r\n        </p>\r\n        <p class=\"Tekst2\">\r\n          <div>A-kassen traf afgørelse om, at medlemmet ikke var berettiget til VEU-godtgørelse, idet medlemmet var ansat med løntilskud.</div>\r\n        </p>\r\n        <p class=\"Tekst2\">\r\n          <div>Ankenævnet fandt ikke, at medlemmet var berettiget til VEU-godtgørelse under deltagelsen i AMU-kurset.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at medlemmet i relation til reglerne om VEU-godtgørelse skulle anses for ledig.</div>\r\n        </p>\r\n        <p class=\"Tekst2\">\r\n          <div>Der blev i den forbindelse lagt vægt på, at der med ansættelse med løntilskud var tale om en beskæftigelsesmæssig foranstaltning med det formål at skaffe den ledige i beskæftigelse i en ordinær ansættelse på almindelige løn- og ansættelsesvilkår efter lov om en aktiv beskæftigelsesindsats.</div>\r\n        </p>\r\n        <p class=\"Tekst2\">\r\n          <div>Der blev videre lagt vægt på, at der forud for tilbud om ansættelse med løntilskud skulle udarbejdes en jobplan, og der skulle afholdes samtaler i a-kassen senest hver gang medlemmet i sammenlagt 3 måneder havde deltaget i ansættelse med løntilskud.</div>\r\n        </p>\r\n        <p class=\"Tekst2\">\r\n          <div>Ankenævnet fandt videre, at der ikke var tale om selvvalgt uddannelse/kursus, idet uddannelse som en del af ansættelse i løntilskud forudsatte, at uddannelsen var aftalt med arbejdsgiver i forvejen.</div>\r\n        </p>\r\n        <p class=\"Tekst2\">\r\n          <div>Ankenævnet fandt på denne baggrund ikke, at medlemmet opfyldte betingelserne for ret til udbetaling af VEU-godtgørelse under deltagelsen i AMU-kurset.</div>\r\n        </p>\r\n        <p class=\"Tekst2\">\r\n          <div>Da medlemmet ikke havde ret til VEU-godtgørelse, havde virksomheden heller ikke ret til refusion. Det var en forudsætning for arbejdsgiverens ret til refusion, at den ansatte havde ret til VEU-godtgørelse.</div>\r\n        </p>\r\n        <p class=\"Tekst2\">\r\n          <div>Ankenævnet tiltrådte således a-kassens afgørelse.</div>\r\n        </p>\r\n      </div>\r\n      <p class=\"TekstV\">Ankenævnet har behandlet Deres klage på møde den 10. september 2008.</p>\r\n      <p class=\"TekstV\">Nævnet traf denne</p>\r\n      <p class=\"TekstV\">A F G Ø R E L S E</p>\r\n      <p class=\"TekstV\">De er ikke berettiget til voksen- og efteruddannelsesgodtgørelse (VEU-godtgørelse) under Deres deltagelse i AMU-kurset ”Online kommunikation til jobbrug” afholdt i perioden 6. til 7. maj 2008 svarende til i alt 2 dage.</p>\r\n      <p class=\"TekstV\">Ankenævnet tiltræder således a-kassens afgørelse af 20. maj 2008.</p>\r\n      <p class=\"TekstV\">B E G R U N D E L S E</p>\r\n      <p class=\"TekstV\">Efter reglerne er det en betingelse for at opnå VEU-godtgørelse, at ansøger ikke har en erhvervsrettet uddannelse, der med hensyn til niveau og varighed overstiger niveauet for erhvervsuddannelse. Det er endvidere en betingelse, at ansøger ikke har deltaget i kurset som led i en ansættelse med løntilskud i henhold til lov om en aktiv beskæftigelsesindsats kapitel 10-12.</p>\r\n      <p class=\"TekstV\">Ankenævnet har ved afgørelsen lagt til grund, at De er ansat med løntilskud i henhold til lov om en aktiv beskæftigelsesindsats.</p>\r\n      <p class=\"TekstV\">Ankenævnet har videre lagt til grund, at efter § 2 i lov om godtgørelse ved deltagelse i erhvervsrettet voksen- og efteruddannelse er målgruppen, for så vidt angår ledige, alene ledige, der er berettigede til dagpenge, og som efter eget valg deltager i uddannelse i højst 6 uger.</p>\r\n      <p class=\"TekstV\">Ankenævnet finder, at De i relation til VEU-godtgørelsesreglerne skal anses for ledig.</p>\r\n      <p class=\"TekstV\">Ankenævnet har i denne forbindelse lagt vægt på, at der med ansættelse med løntilskud er tale om en beskæftigelsesmæssig foranstaltning med det formål at skaffe den ledige i beskæftigelse i en ordinær ansættelse på almindelige løn- og ansættelsesvilkår.</p>\r\n      <p class=\"TekstV\">Ankenævnet har videre lagt vægt på, at der forud for tilbud om ansættelse i løntilskud efter lov om en aktiv beskæftigelsesindsats udarbejdes en jobplan, således at forløbet i løntilskudsansættelsen er en del af den lediges jobplan.</p>\r\n      <p class=\"TekstV\">Samtidig skal der afholdes individuelle samtaler i a-kassen senest hver gang medlemmet i sammenlagt 3 måneder har modtaget offentlige forsørgelsesydelser eller har deltaget i tilbud efter kapitlerne 10-12 i lov om en aktiv beskæftigelsesindsats (kapitel 12 omhandler ansættelse i løntilskud). Dette følger af § 43, jf. § 42, i bekendtgørelse om en aktiv beskæftigelsesindsats.</p>\r\n      <p class=\"TekstV\">Ankenævnet finder videre, at der ikke er tale om selvvalgt uddannelse/kursus, idet uddannelse som en del af en ansættelse i løntilskud forudsætter, at uddannelsen er aftalt med arbejdsgiver i forvejen. Dette følger af § 29, i lov om en aktiv beskæftigelsesindsats, og af § 105 i bekendtgørelse om en aktiv beskæftigelsesindsats.</p>\r\n      <p class=\"TekstV\">På ovennævnte baggrund finder ankenævnet ikke, at De opfylder betingelserne for ret til udbetaling af VEU-godtgørelse i forbindelse med deltagelse i de kurser, som De deltog i den 6. og 7. maj 2008.</p>\r\n      <p class=\"TekstV\">Da De ikke har ret til godtgørelse, har Deres arbejdsgiver heller ikke ret til refusion. Det er en forudsætning for arbejdsgivers ret til refusion, at den ansatte har ret til godtgørelse.</p>\r\n      <p class=\"TekstV\">De har oplyst, at De tidligere har modtaget VEU-godtgørelse. Det forhold, at De eventuelt tidligere måtte have modtaget VEU-godtgørelse kan ikke føre til et andet resultat, idet der ikke er hjemmel til at udbetale VEU-godtgørelse, når De er ansat i en løntilskudsordning efter reglerne om en aktiv beskæftigelsesindsats.</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 1, § 2, stk. 1 og 2, § 3, stk. 1, nr. 1, § 4, stk. 1 og 6, § 9, og § 15 stk. 3 i lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 772 af 27. juni 2007,</p>\r\n        <p class=\"Liste1\"><span class=\"Liste1Nr\" id=\"\">–</span> § 1, stk. 1 og 2, nr. 1, § 2, stk. 1, nr. 1-3, § 4, stk. 1, nr. 1-4 og § 14 i bekendtgørelse nr. 1362 af 5. december 2007 om godtgørelse ved deltagelse i erhvervsrettet voksen- og efteruddannelse,</p>\r\n        <p class=\"Liste1\"><span class=\"Liste1Nr\" id=\"\">–</span> § 2, nr. 1, § 3, stk. 3 og § 29 i lov om en aktiv beskæftigelsesindsats, jf. lovbekendtgørelse nr. 1074 af 7. september 2007 med de ændringer der følger af lov nr. 176 af 27. februar 2007, og</p>\r\n        <p class=\"Liste1\"><span class=\"Liste1Nr\" id=\"\">–</span> § 1, § 23, stk. 1, § 42, stk. 1-3, § 43, § 49, stk. 1, § 54, § 58 og § 105, stk. 1-2 i Arbejdsmarkedsstyrelsens bekendtgørelse nr. 1676 af 19. december 2006 om en aktiv beskæftigelsesindsats med de ændringer der følger af bekendtgørelse nr. 183 af 28. februar 2007 og bekendtgørelse nr. 1158 af 4. oktober 2007.</p>\r\n      </p>\r\n      <p class=\"TekstV\">Sagen er afgjort på grundlag af de akter som ankenævnet har modtaget fra a-kassen.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">A-kassen</p>\r\n      <p class=\"TekstV\"><span class=\"BoldUnderline\">Regler</span></p>\r\n      <p class=\"TekstV\"><span class=\"Bold\">Lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 772 af 27. juni 2007:</span></p>\r\n      <p class=\"TekstV\">Kapitel 1</p>\r\n      <p class=\"TekstV\"><span class=\"Italic\">Formål og område</span></p>\r\n      <p class=\"TekstV\"><span class=\"Bold\">§ 1.</span> Loven har til formål at skabe økonomisk grundlag for, at voksne, fortrinsvis kortuddannede, kan deltage i erhvervsrettet voksen- og efteruddannelse til og med erhvervsuddannelsesniveau. Dette formål sikres ved, at deltagerne under uddannelsen kan opnå godtgørelse for tab af indtægt eller arbejdsmulighed.</p>\r\n      <p class=\"TekstV\"><span class=\"Bold\">§ 2.</span> Den personkreds, der kan opnå ydelser efter § 1, omfatter:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> beskæftigede lønmodtagere, såvel privat som offentligt ansatte,</p>\r\n        <p class=\"Liste1\"><span class=\"Liste1Nr\" id=\"\">2)</span> selvstændige erhvervsdrivende og</p>\r\n        <p class=\"Liste1\"><span class=\"Liste1Nr\" id=\"\">3)</span> ledige, der er berettigede til dagpenge efter § 55 i lov om arbejdsløshedsforsikring m.v. og</p>\r\n      </p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 3.</span> Der kan opnås ydelser efter § 1, jf. dog § 5, ved deltagelse i følgende uddannelser til og med erhvervsuddannelsesniveau, i det omfang udbuddet, dog undtaget de i nr. 8 nævnte forløb, udløser tilskud efter lov om åben uddannelse (erhvervsrettet voksenuddannelse) m.v.:</p>\r\n      <p class=\"TekstV\">Arbejdsmarkedsuddannelser (AMU) efter lov om arbejdsmarkedsuddannelser m.v., dog undtaget Træningsskolens arbejdsmarkedsuddannelser (TAMU).</p>\r\n      <p class=\"TekstV\">…</p>\r\n      <p class=\"TekstV\">Kapitel 2</p>\r\n      <p class=\"TekstV\"><span class=\"Italic\">Godtgørelse</span></p>\r\n      <p class=\"TekstV\"><span class=\"Bold\">§ 4.</span> Under deltagelse i uddannelse, der er omfattet af § 3, kan beskæftigede lønmodtagere, selvstændige erhvervsdrivende og ledige med ret til selvvalgt uddannelse, jf. § 2, stk. 1, nr. 3, opnå godtgørelse for tab af indtægt eller arbejdsmulighed som følge af deres deltagelse, jf. dog stk. 2.</p>\r\n      <p class=\"TekstV\">…</p>\r\n      <p class=\"TekstV\"><span class=\"Italic\">Stk. 6.</span> Undervisningsministeren kan fastsætte nærmere regler om godtgørelse.</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 9.</span> For beskæftigede lønmodtagere kan godtgørelse i henhold til §§ 4 og 5 udbetales til arbejdsgiveren i tilfælde, hvor der er truffet aftale om, at arbejdsgiveren fortsætter med at udbetale sædvanlig løn under uddannelsen. Beløbet svarer til den godtgørelse, som en deltager kunne have fået udbetalt efter §§ 4 og 5. Beløbet kan dog højst udgøre et beløb, der svarer til arbejdsgiverens lønudgifter til en deltager under dennes uddannelse.</p>\r\n      <p class=\"TekstV\">…</p>\r\n      <p class=\"TekstV\">Kapitel 6</p>\r\n      <p class=\"TekstV\"><span class=\"Italic\">Regler for ledige</span></p>\r\n      <p class=\"TekstV\"><span class=\"Bold\">§ 15.</span> …</p>\r\n      <p class=\"TekstV\">…</p>\r\n      <p class=\"TekstV\"><span class=\"Italic\">Stk. 3.</span> For ledige med ret til selvvalgt uddannelse, jf. § 2, stk. 1, nr. 3, der deltager i uddannelse efter denne lovs § 3, fradrages perioder, der er anvendt til uddannelse med uddannelsesstøtte for voksne efter lov om statens voksenuddannelsesstøtte, i den periode, hvori der er mulighed for at deltage i selvvalgt uddannelse, jf. § 2, stk. 1, nr. 3. Deltagelse kan ikke ske som led i et tilbud efter kapitel 10-12 i lov om en aktiv beskæftigelsesindsats.</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">Bekendtgørelse nr. 1362 af 5. december 2007 om godtgørelse ved deltagelse i erhvervsrettet voksen- og efteruddannelse:</span></p>\r\n      <p class=\"TekstV\">Kapitel 1</p>\r\n      <p class=\"TekstV\"><span class=\"Italic\">Uddannelser, hvortil der kan opnås godtgørelse</span></p>\r\n      <p class=\"TekstV\"><span class=\"Bold\">§ 1.</span> Der kan opnås godtgørelse efter reglerne i denne bekendtgørelse ved deltagelse i erhvervsrettet voksen- og efteruddannelse til og med erhvervsuddannelsesniveau.</p>\r\n      <p class=\"TekstV\"><span class=\"Italic\">Stk. 2</span>. Erhvervsrettet voksen- og efteruddannelse, jf. stk. 1, er:</p>\r\n      <p class=\"TekstV\">Arbejdsmarkedsuddannelser (AMU) efter lov om arbejdsmarkedsuddannelser m.v., dog undtaget Træningsskolens arbejdsmarkedsuddannelser (TAMU).</p>\r\n      <p class=\"TekstV\">…</p>\r\n      <p class=\"TekstV\">Kapitel 2</p>\r\n      <p class=\"TekstV\"><span class=\"Italic\">Personkredsen</span></p>\r\n      <p class=\"TekstV\"><span class=\"Bold\">§ 2.</span> Deltagere, der kan opnå godtgørelse efter denne bekendtgørelse, er</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> beskæftigede lønmodtagere, såvel privat som offentligt ansatte, jf. dog § 3,</p>\r\n        <p class=\"Liste1\"><span class=\"Liste1Nr\" id=\"\">2)</span> selvstændige erhvervsdrivende, jf. dog § 3, og</p>\r\n        <p class=\"Liste1\"><span class=\"Liste1Nr\" id=\"\">3)</span> ledige, som er berettigede til dagpenge efter § 55 i lov om arbejdsløshedsforsikring m.v., og</p>\r\n      </p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 4.</span> Det er en betingelse for at opnå godtgørelse efter denne bekendtgørelse, at deltageren højst</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> har en uddannelse ud over en almen skoleuddannelse til og med gymnasialt niveau,</p>\r\n        <p class=\"Liste1\"><span class=\"Liste1Nr\" id=\"\">2)</span> har en erhvervsuddannelse efter lov om erhvervsuddannelser, en lærlingeuddannelse, en erhvervsfaglig grunduddannelse, en grundlæggende social- og sundhedsuddannelse eller en grundlæggende uddannelse efter lov om landbrugsuddannelser,</p>\r\n        <p class=\"Liste1\"><span class=\"Liste1Nr\" id=\"\">3)</span> har en kommunal- eller etatsuddannelse eller lignende, hvis uddannelsesniveau og varighed ikke overstiger erhvervsuddannelserne eller et niveau og en varighed, der kan sidestilles hermed, eller</p>\r\n        <p class=\"Liste1\"><span class=\"Liste1Nr\" id=\"\">4)</span> har en anden og højere uddannelse end nævnt i nr. 1-3, og ikke har haft beskæftigelse inden for uddannelsens område i de sidste 5 år.</p>\r\n      </p>\r\n      <p class=\"TekstV\">…</p>\r\n      <p class=\"TekstV\">Kapitel 6</p>\r\n      <p class=\"TekstV\"><span class=\"Italic\">Refusion til arbejdsgiver</span></p>\r\n      <p class=\"TekstV\"><span class=\"Bold\">§ 14.</span> Arbejdsgivere, der efter aftale med deltageren udbetaler sædvanlig løn under uddannelsen, har ret til refusion. Refusionen svarer til den godtgørelse, som deltageren ville have været berettiget til efter kapitlerne 3, 4 og 5. Refusionen kan dog ikke være højere end den løn, arbejdsgiveren udbetaler under uddannelsen.</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">Lov om en aktiv beskæftigelsesindsats, jf. lovbekendtgørelse nr. 1074 af 7. september 2007 med de ændringer der følger af lov nr. 176 af 27. februar 2007:</span></p>\r\n      <p class=\"TekstV\"><span class=\"Bold\">§ 2.</span> Målgrupper efter afsnit III-VII i denne lov er:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Ledige, der modtager dagpenge eller ydelser efter § 55 i lov om arbejdsløshedsforsikring m.v.,</p>\r\n      </p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 3.</span> For personer, der er omfattet af § 2, nr. 1-4, gælder kapitel 7 om det individuelle kontaktforløb, kapitel 9 om jobplan, kapitel 10-12 om tilbud, kapitel 14 om hjælpemidler og mentorordning og kapitel 15 om befordringsgodtgørelse m.v. samt § 99 om opkvalificering ved ansættelse. Personer, der er omfattet af § 2, nr. 1-3, er tillige omfattet af kapitel 16 og 17 om ret og pligt til tilbud.</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 29.</span> Forud for afgivelse af tilbud efter kapitel 10-12 til personer, der er omfattet af § 2, nr. 1-4, skal der udarbejdes en jobplan.</p>\r\n      <p class=\"TekstV\"><span class=\"Italic\">Stk. 2.</span> Hvis der er udarbejdet en jobplan og personen skal have et tilbud, som ikke indgår heri, skal jobplanen revideres.</p>\r\n      <p class=\"TekstV\"><span class=\"Italic\">Stk. 3.</span> Bestemmelserne i stk. 1 og 2 finder ikke anvendelse ved afgivelse af tilbud efter kapitel 10-12, der varer op til 4 uger. En person har dog ret til at få udarbejdet en jobplan, hvis den pågældende anmoder herom.</p>\r\n      <p class=\"TekstV\"><span class=\"Italic\">Stk. 4.</span> Tilbud, hvori der efter stk. 3 ikke kræves udarbejdet en jobplan, skal afgives skriftligt, og det skal fremgå af sagen, om personen har accepteret tilbuddet.</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">Bekendtgørelse nr. 1676 af 19. december 2006 om en aktiv beskæftigelsesindsats med de ændringer der følger af bekendtgørelse nr. 183 af 28. februar 2007 og bekendtgørelse nr. 1158 af 4. oktober 2007:</span></p>\r\n      <p class=\"TekstV\">Kapitel 1</p>\r\n      <p class=\"TekstV\"><span class=\"Italic\">Formål</span></p>\r\n      <p class=\"TekstV\"><span class=\"Bold\">§ 1.</span> Formålet med den aktive beskæftigelsesindsats er at bidrage til et velfungerende arbejdsmarked ved at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> bistå arbejdssøgende med at få arbejde,</p>\r\n        <p class=\"Liste1\"><span class=\"Liste1Nr\" id=\"\">2)</span> give service til private og offentlige arbejdsgivere, der søger arbejdskraft, eller som vil fastholde ansatte i beskæftigelse,</p>\r\n        <p class=\"Liste1\"><span class=\"Liste1Nr\" id=\"\">3)</span> bistå kontant- og starthjælpsmodtagere og ledige dagpengemodtagere til så hurtigt og effektivt som muligt at komme i beskæftigelse, således at de kan forsørge sig selv og deres familie, og</p>\r\n        <p class=\"Liste1\"><span class=\"Liste1Nr\" id=\"\">4)</span> støtte personer, der på grund af begrænsninger i arbejdsevnen har særlige behov for hjælp til at få arbejde.</p>\r\n      </p>\r\n      <p class=\"TekstV\">…</p>\r\n      <p class=\"TekstV\">Kapitel 3</p>\r\n      <p class=\"TekstV\"><span class=\"Italic\">Registrering og afmelding hos staten i jobcenteret</span></p>\r\n      <p class=\"TekstV\"><span class=\"Italic\">Afmelding, generelt</span></p>\r\n      <p class=\"TekstV\"><span class=\"Bold\">§ 23.</span> Staten i jobcenteret afmelder en arbejdssøgende - bortset fra registrerede uden ydelse - når:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> staten i jobcenteret har fået oplyst, at personen har fået ordinær fuldtidsbeskæftigelse, for deltidsforsikrede dog deltidsbeskæftigelse på mindst 30 timer om ugen, såfremt beskæftigelsesperioden er af mindst 14 dages varighed, medmindre personen fortsat ønsker at stå registreret,</p>\r\n        <p class=\"Liste1\"><span class=\"Liste1Nr\" id=\"\">2)</span> personen overgår til børnepasningsorlov,</p>\r\n        <p class=\"Liste1\"><span class=\"Liste1Nr\" id=\"\">3)</span> personen har været registreret som sygemeldt i mindst 14 dage,</p>\r\n        <p class=\"Liste1\"><span class=\"Liste1Nr\" id=\"\">4)</span> staten i jobcenteret ikke kan få pågældendes adresse oplyst, og en henvendelse til arbejdsløshedskassen henholdsvis kommunen ikke har løst problemet,</p>\r\n        <p class=\"Liste1\"><span class=\"Liste1Nr\" id=\"\">5)</span> personen ikke vil gøre sit CV tilgængeligt for søgning i Jobnet, ikke vil meddele sit CV-nummer til jobcenteret eller ikke i øvrigt vil give staten i jobcenteret formidlingsrelevante oplysninger,</p>\r\n        <p class=\"Liste1\"><span class=\"Liste1Nr\" id=\"\">6)</span> personen påbegynder uddannelse på baggrund af en uddannelsesaftale med en virksomhed eller kommune efter reglerne i bekendtgørelse om tilskud til regioner og kommuner, der indgår elevkontrakt med voksne i henhold til lov om grundlæggende social- og sundhedsuddannelser, eller</p>\r\n        <p class=\"Liste1\"><span class=\"Liste1Nr\" id=\"\">7)</span> staten i jobcenteret har fået oplyst, at personen påbegynder ordinær uddannelse, der ikke er givet i henhold til en jobplan.</p>\r\n      </p>\r\n      <p class=\"TekstV\">…</p>\r\n      <p class=\"TekstV\">Kapitel 6</p>\r\n      <p class=\"TekstV\"><span class=\"Italic\">Individuelt kontaktforløb m.v.</span></p>\r\n      <p class=\"TekstV\"><span class=\"Italic\">Tilrettelæggelse af det individuelle kontaktforløb</span></p>\r\n      <p class=\"TekstV\"><span class=\"Bold\">§ 42.</span> For personer, der er omfattet af § 2, nr. 1-3, skal der under kontaktforløbet afholdes individuelle jobsamtaler med fokus på konkrete job og jobsøgning. Under jobsamtalen tilrettelægges kontaktforløbet og indholdet i beskæftigelsesindsatsen fastlægges, ligesom der følges op på indgåede aftaler.</p>\r\n      <p class=\"TekstV\"><span class=\"Italic\">Stk. 2.</span> For personer, der er omfattet af § 2, nr. 3, skal der tillige ske en vurdering af, om der skal iværksættes beskæftigelsesfremmende aktiviteter for pågældende, samt om personen har opnået en tættere tilknytning til arbejdsmarkedet og dermed skal registreres som arbejdssøgende hos staten i jobcenteret.</p>\r\n      <p class=\"TekstV\"><span class=\"Italic\">Stk. 3.</span> For personer, der er omfattet af § 2, nr. 4, skal der under kontaktforløbet afholdes individuelle samtaler med personen med henblik på at følge op på personens deltagelse i tilbud efter kapitel 10-12.</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 43.</span> For personer, der er omfattet af § 2, nr. 1 og 2, skal den individuelle samtale efter § 42 afholdes, senest hver gang personen i sammenlagt 3 måneder har modtaget offentlige forsørgelsesydelser eller har deltaget i tilbud efter kapitlerne 10-12. Har personen kvalifikationer inden for erhvervsområder, hvor der er mangel på arbejdskraft, er der tvivl om personens rådighed, <span class=\"Italic\">eller er der risiko for, at personen ikke selv kan finde beskæftigelse, skal kontakten være hyppigere.</span></p>\r\n      <p class=\"TekstV\"><span class=\"Italic\">Stk. 2.</span> Ved vurderingen af, om der er mangel på arbejdskraft inden for et erhvervsområde, skal beskæftigelsesregionens lister over fagområder eller stillingsbetegnelser, hvor der er mangel på arbejdskraft, anvendes.</p>\r\n      <p class=\"TekstV\"><span class=\"Italic\">Stk. 3.</span> Samtalen kan ske telefonisk, digitalt eller på anden måde, hvis personen deltager i tilbud efter kapitel 10-12.</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 49.</span> For personer, der er omfattet af § 2, nr. 1, medregnes i opgørelsen af perioden på sammenlagt 3 måneder efter § 43, stk. 1, perioder, hvor personen har modtaget offentlige forsørgelsesydelser eller har deltaget i tilbud efter kapitel 10-12. Ved offentlige forsørgelsesydelser forstås:</p>\r\n      <p class=\"TekstV\">…</p>\r\n      <p class=\"TekstV\">Kapitel 7</p>\r\n      <p class=\"TekstV\"><span class=\"Italic\">Tilbud, generelt</span></p>\r\n      <p class=\"TekstV\"><span class=\"Italic\">Tilbudsmuligheder</span></p>\r\n      <p class=\"TekstV\"><span class=\"Bold\">§ 54.</span> Forud for afgivelse af tilbud efter kapitel 10-12 til personer, der er omfattet af § 2, nr. 1-4, udarbejdes en jobplan, jf. kapitel 8.</p>\r\n      <p class=\"TekstV\"><span class=\"Italic\">Stk. 2.</span> Hvis der er udarbejdet en jobplan, og personen skal have et tilbud, som ikke indgår heri, skal jobplanen revideres.</p>\r\n      <p class=\"TekstV\"><span class=\"Italic\">Stk. 3.</span> Bestemmelserne i stk. 1 og 2 finder ikke anvendelse ved afgivelse af tilbud efter kapitel 10-12, der varer op til 4 uger. En person har dog ret til at få udarbejdet en jobplan, hvis den pågældende anmoder herom.</p>\r\n      <p class=\"TekstV\"><span class=\"Italic\">Stk. 4.</span> Tilbud, hvor der efter stk. 3 ikke kræves udarbejdet en jobplan, skal afgives skriftligt, og det skal fremgå af sagen, om personen har accepteret tilbuddet.</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 58.</span> Personer, der er omfattet af § 2, nr. 1-3, og som deltager i tilbud, skal være aktivt arbejdssøgende samt stå til rådighed for formidlet arbejde. Dette gælder dog ikke personer, der deltager i tilbud om vejledning og opkvalificering efter § 150, stk. 1.</p>\r\n      <p class=\"TekstV\"><span class=\"Italic\">Stk. 2.</span> Staten henholdsvis kommunen i jobcenteret kan efter ansøgning fra personen træffe afgørelse om at fravige stk. 1, hvis staten henholdsvis kommunen i jobcenteret skønner, at tilbuddet medvirker til, at personen kan opnå fast beskæftigelse, herunder når personen deltager i et særligt målrettet uddannelsesforløb.</p>\r\n      <p class=\"TekstV\"><span class=\"Italic\">Stk. 3.</span> Har staten henholdsvis kommunen i jobcenteret truffet afgørelse efter stk. 2, skal dette meddeles skriftligt til personen.</p>\r\n      <p class=\"TekstV\">…</p>\r\n      <p class=\"TekstV\">Kapitel 12</p>\r\n      <p class=\"TekstV\"><span class=\"Italic\">Ansættelse med løntilskud</span></p>\r\n      <p class=\"TekstV\"><span class=\"Italic\">Personkreds og indhold</span></p>\r\n      <p class=\"TekstV\"><span class=\"Bold\">§ 105.</span> Uddannelse kan efter aftale mellem arbejdsgiveren og den ansatte indgå i et tilbud om ansættelse med løntilskud. Under uddannelsen udbetaler arbejdsgiveren løn som i den øvrige del af ansættelsen. Arbejdsgiveren betaler for eventuelt køb af uddannelsen, jf. dog stk. 2.</p>\r\n      <p class=\"TekstV\"><span class=\"Italic\">Stk. 2.</span> For personer, der er omfattet af § 2, nr. 1-2, kan staten henholdsvis kommunen i jobcenteret betale for køb af uddannelsen m.v., hvis uddannelsesforløbet er aftalt i personens jobplan som led i tilbuddet om ansættelse med løntilskud.</p>\r\n      <p class=\"TekstV\">…</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/04/2009"
        },
        {
            "displayName": "Accession",
            "displayValue": "W20081004425"
        },
        {
            "displayName": "Entydig dokumentidentifikation",
            "displayValue": "BE003346"
        },
        {
            "displayName": "Dato for indlæggelse",
            "displayValue": "29/04/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10044"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "12/09/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin., Arbejdsmarkedets Ankenævn, j.nr. 5300068-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}