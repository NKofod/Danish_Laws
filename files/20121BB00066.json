{
    "id": 145531,
    "title": "Forslag til folketingsbeslutning om loft over forældrebetaling i skolefritidsordninger",
    "documentTypeId": "480",
    "isSagsforlobPeriodValid": true,
    "shortName": "2012/1 BSF 66",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 21. februar 2013 af Rosa Lund (EL) og Lars Dohn (EL)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om loft over forældrebetaling i skolefritidsordninger</p>\r\n<p class=\"NormalInd\">Folketinget pålægger regeringen at fremsætte lovforslag inden udgangen af 2013, der indebærer, at skolefritidsordninger i stedet for at være omfattet af folkeskoleloven bliver omfattet af dagtilbudsloven, som gælder for fritidshjem, og som indebærer loft over forældrebetalingen og selvstændig forældrebestyrelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Med regeringens udspil til en folkeskolereform tyder alt på, at elevernes skoledag vil blive længere. En af konsekvenserne som følge heraf vil naturligvis være, at eleverne vil have mindre tid i skolefritidsordninger (SFO) og fritidshjem, og at fritidsinstitutionerne vil få kortere åbningstider.</p>\r\n<p class=\"NormalInd\">Forældrebetalingen i fritidsinstitutionerne bør af denne grund også blive mindre. Men allerede nu, mens regeringens reformudspil stadig blot er et forslag, stiger forældrebetalingen til skolefritidsordninger. Faktisk er forældrebetalingen til skolefritidsordninger steget med 40 pct. fra 2002 til 2010, jf. FOA: Prisen på pasning 2010. Sammenligner man prisen på en plads i en SFO med prisen på en plads på et fritidshjem, så var der i 2010 en gennemsnitlig forskel på 500 kr. om måneden. De mere ekstreme tilfælde tæller bl.a. en årlig forældrebetaling for en plads i en SFO i Esbjerg på 22.880 kr., mens en årlig forældrebetaling på en plads i et fritidshjem i Gribskov koster 970 kr., jf. Berlingske Tidende den 30. juli 2012 (SFO-»finte« sender forældrebetalingen i vejret).</p>\r\n<p class=\"NormalInd\">Den helt store årsag til forskellen er, at der inden for SFO-området, som ligger inden for folkeskoleloven, ikke er et loft over forældrebetalingen, hvorfor kommunerne må sætte prisen, som de vil. Derimod er der inden for fritidshjemsområdet, som ligger inden for dagtilbudsloven, et loft på forældrebetalingen på højst 30 pct. af de budgetterede bruttodriftsudgifter.</p>\r\n<p class=\"NormalInd\">Med denne udvikling for øje er det soleklart, at det er nødvendigt med et loft også over forældrebetalingen på SFO-området. Det er samtidig tvingende nødvendigt at reagere nu, hvor regeringens folkeskolereform vil forkorte åbningstiderne i skolefritidsordninger og fritidshjem. Det er heldigvis ikke besværligt, idet skolefritidsordningerne blot skal lægges ind under dagtilbudsloven i stedet for folkeskoleloven.</p>\r\n<p class=\"NormalInd\">Enhedslistens bekymring netop nu er, at når forældrene i forvejen betaler mere og mere for SFO og børnene fremover skal bruge mindre tid i skolefritidsordningen, så vil flere forældre vælge skolefritidsordningen fra og f.eks. i stedet vælge et privat pasningstilbud i timerne, fra skoledagen slutter, til forældrene kommer hjem fra arbejde. Det betyder, at mange børn vil blive udelukket fra at være sammen med deres kammerater i fritiden inden for en professionel pædagogisk ramme, der rummer fantastiske forudsætninger for børnenes udvikling.</p>\r\n<p class=\"NormalInd\">Vi er nødt til at få fastsat en grænse for forældrebetalingen. Både for at stoppe den seneste tids udvikling i prisniveauet og for at sikre, at en eventuel folkeskolereform ikke bringer betalingen endnu mere ud af proportioner.</p>\r\n<p class=\"NormalInd\">Forældrene bør herudover også have ret til indflydelse på SFO i form af ret til en særskilt forældrebestyrelse for skolefritidsordninger med samme kompetence som på fritidshjemsområdet, således at forældre til børn i SFO ikke er ringere stillet end forældre til børn på det øvrige dag- og fritidstilbudsområde.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Rosa Lund </span>(EL):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om loft over forældrebetaling i skolefritidsordninger.</p>\r\n<p class=\"ForslagsNummer\">(Beslutningsforslag nr. B 66)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2012/1 BF 66",
            "stateLabel": "Bortfaldet",
            "references": [
                {
                    "shortName": "2012/1 BSF 66",
                    "title": "Forslag til folketingsbeslutning om loft over forældrebetaling i skolefritidsordninger",
                    "presentationName": "Beslutningsforslag som fremsat",
                    "documentTypeId": 480,
                    "documentId": 145531,
                    "eliUri": "/eli/ft/20121BB00066",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20121/beslutningsforslag/b66/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "22/02/2013"
        },
        {
            "displayName": "Accession",
            "displayValue": "20121BB00066"
        },
        {
            "displayName": "Entydig dokumentidentifikation",
            "displayValue": "AX014737"
        },
        {
            "displayName": "Dato for førstegangsindlæggelse",
            "displayValue": "22/02/2013"
        },
        {
            "displayName": "Dato for indlæggelse",
            "displayValue": "22/02/2013"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "66"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}