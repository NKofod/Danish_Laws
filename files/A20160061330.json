{
    "id": 181821,
    "title": "Lov om Arbejdsmarkedets Fond for Udstationerede",
    "documentTypeId": "10",
    "isSagsforlobPeriodValid": true,
    "shortName": "LOV nr 613 af 08/06/2016",
    "documentHtml": "<div class=\"bjelke\">Den fulde tekst</div><p class=\"Titel2\">Lov om Arbejdsmarkedets Fond for Udstationerede<a class=\"FodnoteHenvisning\" name=\"Henvisning_id3b910234-825c-47a5-bf36-c33a98535dd2\" href=\"#id3b910234-825c-47a5-bf36-c33a98535dd2\">1)</a></p>\r\n<p class=\"Hymne2\">VI MARGRETHE DEN ANDEN, af Guds Nåde Danmarks Dronning, gør vitterligt:</p>\r\n<p class=\"Hymne2\">Folketinget har vedtaget og Vi ved Vort samtykke stadfæstet følgende lov:</p>\r\n<p class=\"ParagrafGruppeOverskrift\">\r\n   <span>Formål</span>\r\n</p>\r\n<p class=\"Paragraf\" id=\"idc5c59fb1-677e-4baf-8b92-b5b53c786ac7\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Arbejdsmarkedets Fond for Udstationerede oprettes som en selvstændig, selvejende institution til sikring af udstationerede lønmodtageres løntilgodehavender i forbindelse med levering af en tjenesteydelse i Danmark.</p>\r\n<p class=\"ParagrafGruppeOverskrift\">\r\n   <span>Dækning af løntilgodehavende</span>\r\n</p>\r\n<p class=\"Paragraf\" id=\"id3cc7ab19-a5dc-41f8-9259-b234406d1de0\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Fonden dækker et løntilgodehavende, som er fastslået ved fagretlig behandling, når</p>\r\n<p class=\"Liste1\">\r\n   <span class=\"Liste1Nr\" id=\"ide2266475-a8cc-4608-8de0-44fa97d85d07\">1)</span> lønmodtageren er udstationeret til Danmark fra et andet EU- eller EØS-land i forbindelse med levering af en tjenesteydelse,</p>\r\n<p class=\"Liste1\">\r\n   <span class=\"Liste1Nr\" id=\"idae26bbfb-1da2-4058-b7c8-5014f7934155\">2)</span> arbejdsgiveren ikke har betalt løntilgodehavendet trods påkrav fra lønmodtageren eller den faglige organisation og</p>\r\n<p class=\"Liste1\">\r\n   <span class=\"Liste1Nr\" id=\"id2c5c3c96-ed5d-4648-b36a-b9c1e4e7c5a9\">3)</span> løntilgodehavendet ikke er forældet.</p>\r\n<p class=\"Stk2\">\r\n   <span class=\"StkNr\" id=\"id3e1cb4cf-9aae-44b7-b448-1691b6c860a9\">Stk. 2.</span> Afgørelsen eller forliget fra den fagretlige behandling, jf. stk. 1, skal være påtegnet af Arbejdsretten, hvis dette er en forudsætning for, at kravet er eksigibelt i EU- og EØS-lande.</p>\r\n<p class=\"Stk2\">\r\n   <span class=\"StkNr\" id=\"idc0bb6041-34df-4798-8070-90a27486bcd7\">Stk. 3.</span> Overdrager lønmodtageren et løntilgodehavende som nævnt i stk. 1, bortfalder adgangen til at opnå betaling fra fonden, medmindre overdragelsen sker til vedkommende faglige organisation.</p>\r\n<p class=\"Stk2\">\r\n   <span class=\"StkNr\" id=\"id0d897cc8-e0c7-435f-82d1-dcf27685314b\">Stk. 4.</span> Hvis betingelserne herfor er opfyldt, jf. stk. 1, udbetaler fonden et beløb til dækning af løntilgodehavendet, når fonden har sendt påkrav om betaling til arbejdsgiveren, jf. § 5, stk. 1, og betalingsfristen er udløbet.</p>\r\n<p class=\"Stk2\">\r\n   <span class=\"StkNr\" id=\"id5181648c-ef06-40ef-bbe5-86825d39cd29\">Stk. 5.</span> Er der afgivet urigtige oplysninger af lønmodtageren eller den faglige organisation, eller har lønmodtageren eller den faglige organisation undladt at give oplysninger af betydning for udbetaling fra fonden, kan fonden beslutte, at udbetalingen bortfalder helt eller delvis, og at uberettiget udbetalte beløb skal tilbagebetales.</p>\r\n<p class=\"Stk2\">\r\n   <span class=\"StkNr\" id=\"ideb15cba1-27f6-407f-93bc-300626e1f627\">Stk. 6.</span> Beskæftigelsesministeren fastsætter regler om anmeldelse til fonden, herunder om dokumentation for løntilgodehavendet og en eventuel bod, om identifikation af lønmodtageren og om udbetaling fra fonden.</p>\r\n<p class=\"ParagrafGruppeOverskrift\">\r\n   <span>Ordinært bidrag</span>\r\n</p>\r\n<p class=\"Paragraf\" id=\"idd47eb00e-5930-4285-8950-c74a46bf90c4\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Arbejdsgivere indbetaler et ordinært bidrag til fonden til dækning af fondens udgifter.</p>\r\n<p class=\"Stk2\">\r\n   <span class=\"StkNr\" id=\"id67880513-9b94-4f82-8bb0-652b9db6f343\">Stk. 2.</span> Opkrævning af ordinært bidrag fra arbejdsgivere, der indbetaler ATP-bidrag for deres ansatte til Arbejdsmarkedets Tillægspension, sker ved fælles opkrævning sammen med de øvrige bidrag, som Arbejdsmarkedets Tillægspension i henhold til lov opkræver fra arbejdsgiverne. Restancer for betaling kan indgå i den fælles opkrævning.</p>\r\n<p class=\"Stk2\">\r\n   <span class=\"StkNr\" id=\"idc8406942-e627-493b-b353-5a56997630b4\">Stk. 3.</span> Opkrævning af ordinært bidrag fra arbejdsgivere, der midlertidigt leverer en tjenesteydelse i Danmark, og som ikke indbetaler ATP-bidrag for deres ansatte, sker på baggrund af anmeldelsen i Registret for Udenlandske Tjenesteydere.</p>\r\n<p class=\"Stk2\">\r\n   <span class=\"StkNr\" id=\"id3c517ed3-3e25-4794-9bfe-a0eef9c7dd78\">Stk. 4.</span> Beskæftigelsesministeren fastsætter regler om bidragets størrelse efter indstilling fra fondens bestyrelse. Ministeren fastsætter desuden regler om beregning af bidraget og nærmere regler om opkrævning af bidraget.</p>\r\n<p class=\"Stk2\">\r\n   <span class=\"StkNr\" id=\"id66e2f2c3-877b-4856-b25c-882e41418032\">Stk. 5.</span> Beskæftigelsesministeren kan fastsætte regler om, at arbejdsgivere fritages for at betale bidrag for særlige lønmodtagergrupper.</p>\r\n<p class=\"ParagrafGruppeOverskrift\">\r\n   <span>Ekstraordinært bidrag</span>\r\n</p>\r\n<p class=\"Paragraf\" id=\"idd2ec6e08-8f8f-46dd-9e9e-099d415052cf\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Fonden påligner arbejdsgiveren et ekstraordinært bidrag til dækning af fondens udgifter, når fonden har foretaget udbetaling efter § 2, stk. 4.</p>\r\n<p class=\"Stk2\">\r\n   <span class=\"StkNr\" id=\"idb6108c6f-f48d-4cb1-b5fc-a44d7162c407\">Stk. 2.</span> Fonden påligner en erhvervsdrivende hvervgiver et ekstraordinært bidrag til dækning af fondens udgifter, når</p>\r\n<p class=\"Liste1\">\r\n   <span class=\"Liste1Nr\" id=\"id4fa96466-5f0e-4c79-9999-c0d31ebd4c63\">1)</span> hvervgiveren er første danske hvervgiver i forbindelse med levering af en tjenesteydelse i Danmark, jf. dog stk. 5,</p>\r\n<p class=\"Liste1\">\r\n   <span class=\"Liste1Nr\" id=\"id5eed9323-09ee-41f4-b0be-8f34222650c9\">2)</span> arbejdsgiveren, der har leveret den pågældende tjenesteydelse, har givet anledning til udbetaling fra fonden, jf. § 2, stk. 4, og</p>\r\n<p class=\"Liste1\">\r\n   <span class=\"Liste1Nr\" id=\"id5bff9c9d-40ec-474f-b6b4-b7539a483473\">3)</span> arbejdsgiveren ikke betaler et pålignet ekstraordinært bidrag, jf. stk. 1.</p>\r\n<p class=\"Stk2\">\r\n   <span class=\"StkNr\" id=\"ida3e2e37e-6574-4f37-b866-dc18833a3c81\">Stk. 3.</span> Ekstraordinært bidrag udgør 25 pct. af det samlede løntilgodehavende, som er fastslået ved den fagretlige behandling. Giver en arbejdsgiver anledning til udbetaling fra fonden flere gange inden for en periode på 36 måneder, forhøjes det ekstraordinære bidrag til 40 pct. af det samlede løntilgodehavende anden gang og 50 pct. af det samlede løntilgodehavende de følgende gange. Ekstraordinært bidrag forhøjes kun for hvervgiveren, når denne på tidspunktet, hvor aftalen om tjenesteydelsen indgås, vidste eller burde vide, at arbejdsgiveren har givet anledning til udbetaling fra fonden inden for de seneste 36 måneder.</p>\r\n<p class=\"Stk2\">\r\n   <span class=\"StkNr\" id=\"id4e00e50b-04da-4ccd-b87c-63451d4234ce\">Stk. 4.</span> Fonden træffer afgørelse om, hvem der er første danske hvervgiver ved levering af tjenesteydelsen, jf. stk. 2, nr. 1.</p>\r\n<p class=\"Stk2\">\r\n   <span class=\"StkNr\" id=\"id7163f864-e48d-4741-a50c-fa94ec3505aa\">Stk. 5.</span> Er første danske hvervgiver erklæret konkurs eller ophørt, påligner fonden et ekstraordinært bidrag til hvervgiverens moderselskab, jf. selskabslovens §§ 6 og 7.</p>\r\n<p class=\"Stk2\">\r\n   <span class=\"StkNr\" id=\"id678ccadf-97d4-4064-a404-ecf893d2cdd7\">Stk. 6.</span> Hvervgiveren, jf. stk. 2, nr. 1, kan gøre indsigelse mod et ekstraordinært bidrag, hvis hvervgiveren dokumenterer, at denne i henhold til et særligt protokollat har betalt bod for den udenlandske arbejdsgivers manglende efterlevelse af en kollektiv overenskomst. I sådanne tilfælde kan det ekstraordinære bidrag nedsættes med det beløb, som boden udgør.</p>\r\n<p class=\"Stk2\">\r\n   <span class=\"StkNr\" id=\"id1543c2f1-c4e9-4b99-b98b-f347fc58f5ac\">Stk. 7.</span> Ekstraordinært bidrag, der er pålignet arbejdsgiveren, bortfalder helt eller delvis, hvis hvervgiveren betaler et pålignet ekstraordinært bidrag. Det samme gælder for ekstraordinært bidrag, der er pålignet hvervgiveren, hvis arbejdsgiveren betaler et pålignet ekstraordinært bidrag.</p>\r\n<p class=\"Stk2\">\r\n   <span class=\"StkNr\" id=\"id96ae7d47-e84a-4474-b17d-887a227ef409\">Stk. 8.</span> Beskæftigelsesministeren fastsætter nærmere regler om påligning, opkrævning og inddrivelse af ekstraordinært bidrag.</p>\r\n<p class=\"ParagrafGruppeOverskrift\">\r\n   <span>Inddrivelse</span>\r\n</p>\r\n<p class=\"Paragraf\" id=\"id26d604f3-8e35-4193-9020-047c8591c2cb\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Når et løntilgodehavende er anmeldt til fonden i overensstemmelse med regler udstedt i medfør af § 2, stk. 6, indtræder fonden i kravet mod arbejdsgiveren og sender påkrav om betaling.</p>\r\n<p class=\"Stk2\">\r\n   <span class=\"StkNr\" id=\"idfa2b1058-ec77-481b-9103-b86a56c3be7e\">Stk. 2.</span> Fonden inddriver en eventuel bod, der er tilkendt sammen med et løntilgodehavende ved den fagretlige sag, efter anmodning fra den faglige organisation samt eventuelt øvrige ubetalte restancer til fonden.</p>\r\n<p class=\"Stk2\">\r\n   <span class=\"StkNr\" id=\"idd6fc8686-ed04-4326-85b3-d667effdf441\">Stk. 3.</span> Beskæftigelsesministeren fastsætter nærmere regler om fondens inddrivelse efter stk. 1 og 2.</p>\r\n<p class=\"ParagrafGruppeOverskrift\">\r\n   <span>Offentliggørelse</span>\r\n</p>\r\n<p class=\"Paragraf\" id=\"id914035ad-0084-4e57-a527-e8085a4f98ef\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Fonden gør en liste offentligt tilgængelig med oplysninger om de arbejdsgivere, der har givet anledning til udbetaling fra fonden, jf. § 2, stk. 4.</p>\r\n<p class=\"ParagrafGruppeOverskrift\">\r\n   <span>Administration m.v.</span>\r\n</p>\r\n<p class=\"Paragraf\" id=\"id3d093eb3-35b6-4635-ad85-c54c7b31ee8b\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Fonden administreres af Arbejdsmarkedets Tillægspension, jf. kapitel 7 i lov om Arbejdsmarkedets Tillægspension.</p>\r\n<p class=\"Stk2\">\r\n   <span class=\"StkNr\" id=\"id36ce4833-f002-4bb1-b12a-f23d97117340\">Stk. 2.</span> Der indgås en administrationsaftale mellem fonden og Arbejdsmarkedets Tillægspension.</p>\r\n<p class=\"Paragraf\" id=\"idb3705915-15ad-4044-9a47-edcfdfce7400\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Arbejdsmarkedets Tillægspension kan på vegne af fonden indhente de oplysninger hos skattemyndigheder og andre offentlige myndigheder om arbejdsgivere, lønmodtagere og hvervgivere, som er nødvendige for at foretage udbetaling fra fonden og for at varetage opkrævningen og inddrivelsen af skyldige løntilgodehavender, bod, bidrag, renter og ekspeditionsgebyrer.</p>\r\n<p class=\"Stk2\">\r\n   <span class=\"StkNr\" id=\"id834a9f99-1694-4087-848c-7c5563c95d4b\">Stk. 2.</span> Til brug for beregning, opkrævning og behandling af bidrag videregiver Arbejdsmarkedets Tillægspension i nødvendigt omfang oplysninger fra sine registre til fonden.</p>\r\n<p class=\"Stk2\">\r\n   <span class=\"StkNr\" id=\"id93285c59-082a-4782-b6a5-2635ec5b7620\">Stk. 3.</span> Arbejdsgivere, lønmodtagere, hvervgivere og faglige organisationer skal efter anmodning give fonden alle oplysninger, der er nødvendige for betaling til og udbetalinger fra fonden.</p>\r\n<p class=\"Paragraf\" id=\"id2d73a8d6-47a6-411b-b85e-c1837ef351df\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Fonden kan udveksle oplysninger med partsrepræsentanter, offentlige myndigheder og domstole i andre EU- og EØS-lande samt disse landes garantiinstitutioner om afgørelser om opkrævning, udbetaling og inddrivelse.</p>\r\n<p class=\"Paragraf\" id=\"id7502f614-5941-44a5-bade-4c8a3fb397e8\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Beskæftigelsesministeren kan fastsætte nærmere regler om administration af fonden, herunder om kontrol med indbetalinger til og udbetalinger fra fonden.</p>\r\n<p class=\"Paragraf\" id=\"id21f13e8a-7cb9-4d29-9d10-2625065901e8\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Arbejdsmarkedets Tillægspension kan give henstand med indbetaling af skyldige beløb til fonden og eftergive bidrag og renter heraf. Arbejdsmarkedets Tillægspension kan dog kun give henstand med betaling af boden efter aftale med den relevante faglige organisation, jf. § 5, stk. 2.</p>\r\n<p class=\"Stk2\">\r\n   <span class=\"StkNr\" id=\"idde378078-5ca8-4c8b-99e6-93913dba5af2\">Stk. 2.</span> Sker indbetaling af ordinært bidrag ikke rettidigt, skal arbejdsgiveren betale renter af bidraget med 1½ pct. for hver påbegyndt måned fra forfaldsdatoen. Sker indbetaling af øvrige restancer til fonden ikke rettidigt, betales renter af restancerne i medfør af renteloven.</p>\r\n<p class=\"Stk2\">\r\n   <span class=\"StkNr\" id=\"id2d41798b-1cf5-4995-95ba-ab7a2cbe1115\">Stk. 3.</span> Arbejdsmarkedets Tillægspension har udpantningsret for fondens krav efter §§ 3-5. Det samme gælder for renter, jf. stk. 2, og ekspeditionsgebyrer.</p>\r\n<p class=\"Paragraf\" id=\"id00129734-dada-491a-ad87-54bd7c1e27ac\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Fonden kan optage lån i et pengeinstitut eller lignende til dækning af et midlertidigt likviditetsunderskud i løbet af året. Beløbet indregnes med tillæg af renter i bidraget for de følgende år, såfremt den samlede likviditet i fonden nødvendiggør dette.</p>\r\n<p class=\"ParagrafGruppeOverskrift\">\r\n   <span>Klage</span>\r\n</p>\r\n<p class=\"Paragraf\" id=\"id0bb8cde9-1eca-45cd-ab17-d6915cef789d\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Afgørelser efter denne lov kan inden for en frist på 4 uger fra den dag, hvor afgørelsen er meddelt til modtageren af afgørelsen, indbringes for det ankenævn, der er nedsat af beskæftigelsesministeren i medfør af § 28 i lov om Arbejdsmarkedets Tillægspension.</p>\r\n<p class=\"ParagrafGruppeOverskrift\">\r\n   <span>Ikrafttræden m.v.</span>\r\n</p>\r\n<p class=\"Paragraf\" id=\"id2854395c-639e-456a-931d-12a3eae5f690\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Loven træder i kraft den 18. juni 2016, jf. dog stk. 2, 4 og 5.</p>\r\n<p class=\"Stk2\">\r\n   <span class=\"StkNr\" id=\"id5914372b-7245-4de5-bcae-05ce489b0445\">Stk. 2.</span> Beskæftigelsesministeren fastsætter tidspunktet for ikrafttræden af denne lovs § 3, stk. 1-3.</p>\r\n<p class=\"Stk2\">\r\n   <span class=\"StkNr\" id=\"idc8d3c36e-5aeb-4ca4-bf4e-a8535048be6d\">Stk. 3.</span> Størrelsen af ordinært bidrag for 2016, jf. § 3, stk. 1, fastsættes efter indstilling fra ATP.</p>\r\n<p class=\"Stk2\">\r\n   <span class=\"StkNr\" id=\"id40555fdf-3fd6-41dc-b08d-4278a219ceb9\">Stk. 4.</span> Loven omfatter kun løntilgodehavender for arbejde udført efter lovens ikrafttræden.</p>\r\n<p class=\"Stk2\">\r\n   <span class=\"StkNr\" id=\"id684841cb-a5c1-4aed-8282-f428f1fbeda2\">Stk. 5.</span> Der kan ske anmeldelse til fonden fra den 1. oktober 2016.</p>\r\n<p class=\"Paragraf\" id=\"idcfefef2d-6a35-4544-a6f6-8263606e41d3\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Loven gælder ikke for Færøerne og Grønland.</p><div class=\"Givet\" id=\"Givet\"><p class=\"Givet\" align=\"center\">Givet på Christiansborg Slot, den 8. juni 2016</p><p class=\"Segl\" align=\"center\">Under Vor Kongelige Hånd og Segl</p><p class=\"Sign1\" align=\"center\">MARGRETHE R.</p><p class=\"Sign2\" align=\"right\">/ Jørn Neergaard Larsen</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id3b910234-825c-47a5-bf36-c33a98535dd2\" href=\"#Henvisning_id3b910234-825c-47a5-bf36-c33a98535dd2\">1)</a> Loven indeholder bestemmelser, der gennemfører dele af Europa-Parlamentets og Rådets direktiv 2014/67/EU af 15. maj 2014 om håndhævelse af direktiv 96/71/EF om udstationering af arbejdstagere som led i udveksling af tjenesteydelser og om ændring af forordning (EU) nr. 1024/2012 om administrativt samarbejde via informationssystemet for det indre marked ( »IMI-forordningen« ), EU-Tidende 2010, nr. L 159, side 11.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb 2015/1 LF 177",
            "stateLabel": "Vedtaget",
            "references": [
                {
                    "shortName": "2015/1 SF.L L 177",
                    "title": "Skriftlig fremsættelse (26. april 2016) - L 177",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 179936,
                    "eliUri": "/eli/ft/20151XX00701",
                    "externalLink": ""
                },
                {
                    "shortName": "2015/1 LSF 177",
                    "title": "Forslag til Lov om Arbejdsmarkedets Fond for Udstationerede",
                    "presentationName": "Lovforslag som fremsat",
                    "documentTypeId": 400,
                    "documentId": 179588,
                    "eliUri": "/eli/ft/201512L00177",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20151/lovforslag/l177/index.htm"
                },
                {
                    "shortName": "2015/1 BTL 177",
                    "title": "Betænkning over Forslag til lov om Arbejdsmarkedets Fond for Udstationerede",
                    "presentationName": "Betænkning  over lovforslag",
                    "documentTypeId": 420,
                    "documentId": 181516,
                    "eliUri": "/eli/ft/201514L00931",
                    "externalLink": ""
                },
                {
                    "shortName": "2015/1 TBL 177",
                    "title": "Tillægsbetænkning over Forslag til lov om Arbejdsmarkedets Fond for Udstationerede",
                    "presentationName": "Tillægsbetænkning over lovforslag",
                    "documentTypeId": 430,
                    "documentId": 181715,
                    "eliUri": "/eli/ft/201515L01036",
                    "externalLink": ""
                },
                {
                    "shortName": "2015/1 LSV 177",
                    "title": "Forslag til Lov om Arbejdsmarkedets Fond for Udstationerede",
                    "presentationName": "Lovforslag som vedtaget",
                    "documentTypeId": 410,
                    "documentId": 181727,
                    "eliUri": "/eli/ft/201513L00177",
                    "externalLink": ""
                },
                {
                    "shortName": "LOV nr 613 af 08/06/2016",
                    "title": "Lov om Arbejdsmarkedets Fond for Udstationerede",
                    "presentationName": "Lov",
                    "documentTypeId": 10,
                    "documentId": 181821,
                    "eliUri": "/eli/lta/2016/613",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "09/06/2016"
        },
        {
            "displayName": "Accession",
            "displayValue": "A20160061330"
        },
        {
            "displayName": "Entydig dokumentidentifikation",
            "displayValue": "BE006834"
        },
        {
            "displayName": "Dato for førstegangsindlæggelse",
            "displayValue": "09/06/2016"
        },
        {
            "displayName": "Dato for indlæggelse",
            "displayValue": "09/06/2016"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "613"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "08/06/2016"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Beskæftigelsesministeriet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin., j. nr. 2016-621"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}