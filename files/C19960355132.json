{
    "id": 83015,
    "title": "At-meddelelse nr. 4.09.4, oktober 1996, erstatter marts 1990 Beskyttelseshjelme ",
    "documentTypeId": "720",
    "isSagsforlobPeriodValid": false,
    "shortName": "MED nr 3551 af 01/10/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>At-meddelelse nr. 4.09.4, oktober 1996,  \r\n\r\n erstatter marts 1990 Beskyttelseshjelme </H1>  \r\n\r\n<P></P>  \r\n\r\n<BR>  \r\n\r\n<P>Denne At-meddelelse oplyser om beskyttelseshjelme (hovedværn), hvor og  \r\n\r\n hvornår de skal bruges, og hvilke krav der stilles til mærkning m.v. </P>  \r\n\r\n<P>Højtemperaturhjelme (brandhjelme), hjelme til brug i trafikken,  \r\n\r\n ridehjelme, sportshjelme og lignende er ikke omfattet af denne vejledning.  \r\n\r\n</P>  \r\n\r\n<P> <B>Brug</B>  </P>  \r\n\r\n<P>Der skal benyttes beskyttelseshjelm, hvis arbejdet ikke på anden måde kan  \r\n\r\n udføres forsvarligt. </P>  \r\n\r\n<P>Beskyttelseshjelm skal altid anvendes ved arbejde eller ved ophold på  \r\n\r\n steder, hvor der er risiko for, at hovedet bliver skadet </P>  \r\n\r\n<P>- af materialer, værktøj eller andre genstande, der vælter, skrider,  \r\n\r\n slynges ud eller styrter ned </P>  \r\n\r\n<P>- ved at støde mod udragende genstande eller hængende og svingende byrder  \r\n\r\n</P>  \r\n\r\n<P>- ved berøring med uisolerede elledninger eller </P>  \r\n\r\n<P>- ved arbejde, hvor pladsforholdene er trange og gør det vanskeligt at  \r\n\r\n bevæge sig uden at støde imod. </P>  \r\n\r\n<P>Beskyttelseshjelm kræves derfor ved det meste bygge- og anlægsarbejde,  \r\n\r\n arbejde med boltepistoler, anhugningsarbejde, fældnings- og skovningsarbejde  \r\n\r\n samt arbejde i brønde og tunneler til fjernvarmerør o.l. </P>  \r\n\r\n<P>Hvis hjelmen skal kombineres med høreværn eller øjenværn, hvilket ofte er  \r\n\r\n tilfældet, skal hjelmen være beregnet til dette ekstra udstyr. </P>  \r\n\r\n<P> <B>Arbejdsgiverens pligter</B>  </P>  \r\n\r\n<P>Arbejdsgiveren skal sørge for </P>  \r\n\r\n<P>- at brugerne er forsynet med egnet beskyttelseshjelm, der ikke medfører  \r\n\r\n unødige gener, at hjelmen bruges ved arbejdets begyndelse og under hele  \r\n\r\n arbejdet </P>  \r\n\r\n<P>- at brugerne får instruktion i brugen og oplyses om faren ved ikke at  \r\n\r\n bruge hjelm. Instruktion skal omfatte tilpasning, </P>  \r\n\r\n<P>- vedligeholdelse og renholdelse af hjelmen. </P>  \r\n\r\n<P>Beskyttelseshjelm anskaffes og betales af arbejdsgiveren og er dennes  \r\n\r\n ejendom. </P>  \r\n\r\n<P> <B>Brugerens pligter</B>  </P>  \r\n\r\n<P>Brugeren skal anvende beskyttelseshjelmen straks ved arbejdets begyndelse  \r\n\r\n og under hele dets varighed. </P>  \r\n\r\n<P>Brugeren skal medvirke til, at udstyret virker efter hensigten, og meddele  \r\n\r\n fejl og mangler til arbejdsgiveren og sikkerhedsorganisationen. </P>  \r\n\r\n<P> <B>Valg af beskyttelseshjelm</B>  </P>  \r\n\r\n<P>Udgangspunktet for valg af hjelm skal være den eller de  \r\n\r\n arbejdssituationer, hvor hjelmen skal benyttes. Hvis der fx er fare for at få  \r\n\r\n hovedet i klemme, skal der vælges en hjelm, der beskytter herimod. Det gælder  \r\n\r\n blandt andet ved bygge- og anlægsarbejde samt ved arbejde på skibsværfter.  \r\n\r\n</P>  \r\n\r\n<P>Der kan desuden være grunde til at vælge en særlig farve eller facon, fx  \r\n\r\n bør anhuggerens hjelm have en kraftig farve, der gør den let synlig for  \r\n\r\n kranføreren. </P>  \r\n\r\n<P>Derudover er det vigtigt, at hjelmen ikke vejer mere end nødvendigt.  \r\n\r\n Langtidsbrug af hjelme kan overbelaste nakken. </P>  \r\n\r\n<P>Ved arbejde i kolde omgivelser kan man </P>  \r\n\r\n<P>- bære hue under hjelmen </P>  \r\n\r\n<P>- forsyne hjelmen med isolerende overtræk </P>  \r\n\r\n<P>- forsyne hjelmen med indvendig isolering. </P>  \r\n\r\n<P>Brug kun udstyr, der passer til hjelmen, så det sikres, at  \r\n\r\n beskyttelsesegenskaberne ikke ødelægges. </P>  \r\n\r\n<P>Hvis der er risiko for, at hjelmen falder af, fx på grund af en særlig  \r\n\r\n arbejdsstilling eller i blæsevejr, skal der benyttes hjelm med hagerem.  \r\n\r\n Hjelme med hagerem kan dog udgøre en ekstra ulykkesrisiko i tilfælde af, at  \r\n\r\n noget griber fat i remmen. Er der risiko for det, skal man benytte hjelme med  \r\n\r\n en hagerem, der løsner sig, når remmen belastes over en vis værdi. </P>  \r\n\r\n<P>Hvis hjelmen skal kombineres med høreværn eller øjenværn, skal den være  \r\n\r\n beregnet til dette ekstra udstyr. </P>  \r\n\r\n<P>Hjelme må ikke males eller sprøjtes med anti-insektspray.  \r\n\r\n Opløsningsmidlerne vil kunne svække materialet. </P>  \r\n\r\n<P> <B>Sikkerhedsskiltning</B>  </P>  \r\n\r\n<P>Arbejdsgiveren skal sørge for, at arbejdsområder, hvor beskyttelseshjelm  \r\n\r\n skal bruges, afmærkes med skiltning. </P>  \r\n\r\n<P><IMG SRC=\"/image.aspx?id=83015&img=CR42386_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Skiltet, fig. 1, er blåt med hvidt symbol. </P>  \r\n\r\n<P>Der kan dog være tilfælde, hvor arbejde, som gør brug af hjelm nødvendig,  \r\n\r\n foregår så spredt, at skiltning ikke er praktisk mulig. </P>  \r\n\r\n<P> <B>Mærkning og sikkerhedskrav </B></P>  \r\n\r\n<P>CE-mærket </P>  \r\n\r\n<P>Beskyttelseshjelme skal opfylde de væsentlige sikkerheds- og sundhedskrav  \r\n\r\n i bekendtgørelsen om sikkerhedskrav m.v. til personlige værnemidler. </P>  \r\n\r\n<P>Alle sikkerhedshjelme og dele, der har betydning for, at værnemidlet  \r\n\r\n fungerer, skal være CE-mærket. </P>  \r\n\r\n<P>Det er fabrikanten, der sætter mærket på. Mærket ser således ud </P>  \r\n\r\n<P><IMG SRC=\"/image.aspx?id=83015&img=1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>CE </P>  \r\n\r\n<P>Der kan desuden være andre markeringer. De vil henvise til den  \r\n\r\n institution, der har foretaget de nødvendige prøver inden markedsføringen.  \r\n\r\n</P>  \r\n\r\n<P>Efter den europæiske CEN-standard (EN 397) skal en almindelig  \r\n\r\n beskyttelseshjelm beskytte mod faldende genstande og mod at blive  \r\n\r\n gennemtrængt af spidse genstande. Endvidere skal hjelmen kunne beskytte mod  \r\n\r\n en kortvarig udsættelse for en flamme. Herudover skal en eventuel hagerem  \r\n\r\n løsne sig selv, når remmen belastes over en vis værdi, hvis hjelmen eller  \r\n\r\n remmen hænger fast i et eller andet. Skal en hjelm beskytte mod fx tryk fra  \r\n\r\n siden, stænk fra flydende metal, være isoleret mod elektricitet eller kunne  \r\n\r\n tåle højere eller lavere temperaturer, skal det fremgå af en særskilt  \r\n\r\n mærkning på hjelmen. </P>  \r\n\r\n<P> <B>Særligt om hjelme der er markedsført før den 1. juli 1995</B>  </P>  \r\n\r\n<P>Beskyttelseshjelme, der er markedsført inden den 1. juli 1995, kan fortsat  \r\n\r\n anvendes, indtil de skal udskiftes, selv om de ikke er CE-mærket, når de er i  \r\n\r\n overensstemmelse med de nationale regler, der var gældende før denne dato.  \r\n\r\n</P>  \r\n\r\n<P>Tidligere var beskyttelseshjelme inddelt i 2 grundtyper, hvoraf den ene  \r\n\r\n (type A) kun beskyttede mod stød fra oven, og den anden (type B) både mod  \r\n\r\n stød fra oven og fra siden. </P>  \r\n\r\n<P>Efter Dansk Standard kaldes beskyttelseshjelme for industrihjelme. </P>  \r\n\r\n<P> <B>Type A</B>  </P>  \r\n\r\n<P>Type A beskytter kun mod stød ovenfra og forhindrer, at en skarp genstand  \r\n\r\n trænger igennem hjelmskallen. En A-hjelm kan være forsynet med  \r\n\r\n fastgørelsesmulighed for hagerem. Foruden typebetegnelse A er der på hjelmen  \r\n\r\n en mærkning, der angiver, om den er afprøvet ved -20 grader C eller -30  \r\n\r\n grader C. Det har betydning for valg af hjelm til arbejde ved lave  \r\n\r\n temperaturer, fx i frysehuse. </P>  \r\n\r\n<P> <B>Type B</B>  </P>  \r\n\r\n<P>Type B yder foruden den samme beskyttelse som type A en vis beskyttelse  \r\n\r\n mod klemskader og beskytter altså mod påvirkninger både fra oven og fra  \r\n\r\n siden. En B-hjelm skal være forsynet med fastgørelsesmulighed for hegerem,  \r\n\r\n men hageremmen behøver ikke at sidde på. Foruden typebetegnelsen B er der på  \r\n\r\n hjelmen en mærkning, der angiver, om den er afprøvet ved -20 grader C eller  \r\n\r\n -30 grader C. </P>  \r\n\r\n<P>Nogle hjelme af såvel type A som B bevarer deres styrke efter at have  \r\n\r\n været udsat for en vis varmestråling. De betegnes ved type AV og BV. </P>  \r\n\r\n<P> <B>Brugsanvisning</B>  </P>  \r\n\r\n<P>Leverandøren skal sørge for, at der altid følger en brugsanvisning på  \r\n\r\n dansk med ved leveringen. Den skal være klar og forståelig og indeholde alle  \r\n\r\n nødvendige oplysninger om beskyttende egenskaber, tilpasning, anvendelse,  \r\n\r\n vedligeholdelse, opbevaring og reparation. </P>  \r\n\r\n<P> <B>Tilpasning og vedligeholdelse</B>  </P>  \r\n\r\n<P>Beskyttelseshjelmen skal være tilpasset den person, som bruger den.  \r\n\r\n Tilpasningen er vigtig for, at hjelmen sidder fast og giver en tilstrækkelig  \r\n\r\n stor sikkerhedsafstand mellem hjelmskal og hoved. </P>  \r\n\r\n<P>Ved tilpasning skal man være opmærksom på, om </P>  \r\n\r\n<P>- issebåndet ligger direkte på hovedet </P>  \r\n\r\n<P>- svederemmen ligger til hovedet </P>  \r\n\r\n<P>- bærehøjden, dvs. afstanden fra svederemmens nederste kant til det punkt,  \r\n\r\n hvor issebåndet går sammen, er mellem 80 og 90 mm </P>  \r\n\r\n<P>- afstanden mellem issens toppunkt og undersiden af hjelmskallen er mindst  \r\n\r\n 25 og højst 50 mm </P>  \r\n\r\n<P>- afstanden mellem hjelmskal og svederem er højst 20 mm og på intet punkt  \r\n\r\n hjelmen rundt mindre end 5 mm </P>  \r\n\r\n<P>- hjelmen er tilpasset, så den, også uden brug af hagerem, sidder fast,  \r\n\r\n når hovedet bevæges. </P>  \r\n\r\n<P>Alle hjelme kan rengøres med indtil 45 grader C varmt sæbevand. </P>  \r\n\r\n<P>En hjelm, der har revner, eller som har været udsat for kraftig påvirkning  \r\n\r\n i form af slag eller klem, skal kasseres. </P>  \r\n\r\n<P>Det kan være nødvendigt med jævne mellemrum at skifte hjelmens indtræk, da  \r\n\r\n det er udsat for sved, snavs og varme, og derfor nedbrydes hurtigere end  \r\n\r\n hjelmskallen. Kontroller jævnligt indtrækket og skift efter leverandørens  \r\n\r\n anvisninger, dog senest når indtrækket viser tegn på materialeændringer. </P>  \r\n\r\n<P>I tvivlstilfælde skal hjelmen og/eller indtrækket altid kasseres. </P>  \r\n\r\n<P>Arbejdsgiveren skal betale udgifterne til vedligeholdelsen. </P>  \r\n\r\n<P>Hjelme bør opbevares skærmet for sollys og under konstante, normale  \r\n\r\n temperaturforhold, så materialet ikke nedbrydes unødigt. </P>  \r\n\r\n<P> <B>Holdbarhed</B>  </P>  \r\n\r\n<P>Materialeegenskaberne kan påvirkes af langvarig udsættelse for kulde,  \r\n\r\n varme, stærkt lys, fugt, sved, midler, som anvendes på huden eller håret,  \r\n\r\n eller ved anvendelse af uegnede rengøringsmidler. </P>  \r\n\r\n<P>Oplysninger om hjelmens egenskaber efter lang tids brug kan fås hos  \r\n\r\n leverandøren. </P>  \r\n\r\n<P>Jens Andersen </P>  \r\n\r\n<P>--------------------------------------------------------------------- </P>  \r\n\r\n<P> <B>BAGGRUND:</B>  </P>  \r\n\r\n<P>- Bekendtgørelse om sikkerhedskrav m.v. til personlige værnemidler. </P>  \r\n\r\n<P>- Bekendtgørelse om sikkerhedsskiltning og anden form for signalgivning.  \r\n\r\n</P>  \r\n\r\n<P>- Bekendtgørelse om brug af personlige værnemidler. </P>  \r\n\r\n<P>--------------------------------------------------------------------- </P>  \r\n\r\n<P>Nummer og dato på nævnte bekendtgørelser findes i At-meddelelse nr.  \r\n\r\n 0.02.1, der indeholder en fuldstændig fortegnelse over gældende love,  \r\n\r\n bekendtgørelser og At-anvisninger om arbejdsmiljø. </P>  \r\n\r\n<P> <B>Arbejdstilsynet Landskronagade 33 2100 København Ø Telefon 39 15 20  \r\n\r\n 00</B>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19960355132"
        },
        {
            "displayName": "Entydig dokumentidentifikation",
            "displayValue": "CM042386"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "19/01/2006"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3551"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "01/10/1996"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "1995-142-25"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}