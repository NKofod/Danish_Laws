{
    "id": 178947,
    "title": "Ligebehandlingsnævnets afgørelse om alder - medhold - ansættelse",
    "documentTypeId": "240",
    "isSagsforlobPeriodValid": true,
    "shortName": "KEN nr 9139 af 16/12/2015",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om alder - medhold - ansættelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.</span> <span class=\"Bold\">nr. 2015-6811-17463</span></p>\r\n   <p class=\"TekstGenerel\">En kvinde fik afslag på sin ansøgning til en stilling som promotor med henvisning til, at hun var under 18 år. Virksomheden havde ikke bevist, at afslaget på kvindens ansøgning hverken helt eller delvist var begrundet i hendes alder.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Klager fik derfor medhold og en godtgørelse på 7.500 kr.</p>\r\n</div>\r\n<p>Klagen drejer sig om påstået forskelsbehandling på grund af alder i forbindelse med, at den indklagede virksomhed afviste klagers jobansøgning med henvisning til, at hun var under 18 år.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Det var i strid med forskelsbehandlingsloven, at indklagede afviste klagers jobansøgning med henvisning til hendes alder.</p>\r\n<p>\r\n</p>\r\n<p>Indklagede skal inden 14 dage betale en godtgørelse til klageren på 7.500 kr. med procesrente fra den 3. april 2015, hvor klagen er modtaget i Ligebehandlingsnævnet.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Klager søgte den 23. marts 2015 en stilling som promoter ved den indklagede virksomhed. Klager var da 16 år.</p>\r\n<p>\r\n</p>\r\n<p>Den 25. marts 2015 skrev en Junior Project Manager ved indklagede til klager:</p>\r\n<p>\r\n</p>\r\n<p>\"Hej [klager]</p>\r\n<p>For at sælge på gaden skal man være 18 år, så du kan desværre ikke være kandidat hos os endnu. Du er mere end velkommen til at søge igen om nogle år! \"</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager </span>gør gældende, at hun af indklagede er blevet udsat for direkte forskelsbehandling på grund af alder.</p>\r\n<p>\r\n</p>\r\n<p>Klager ønsker godtgørelse efter Ligebehandlingsnævnets praksis på 25.000 kr., subsidiært 10.000 kr.</p>\r\n<p>\r\n</p>\r\n<p>En arbejdsgiver må efter forskelsbehandlingsloven ikke forskelsbehandle ansøgere til ledige stillinger på grund af alder. Indklagede har overtrådt forbuddet mod forskelsbehandling ved at fravælge hende og foretrække personer over 18 år.</p>\r\n<p>\r\n</p>\r\n<p>Indklagedes tidligere erfaring med unge under 18 år er uden betydning for sagen. Klager kunne med sine erfaringer og kvalifikationer sagtens have været indklagedes nye stjernepromoter.</p>\r\n<p>\r\n</p>\r\n<p>Der var ikke tale om en uheldig formulering i afslaget, da der blev henvist til tidligere erfaring med promotere under 18 år.</p>\r\n<p>\r\n</p>\r\n<p>Det forhold, at indklagede efter klagen til Ligebehandlingsnævnet har iværksat procedurer, har ligeledes ingen betydning for sagen.</p>\r\n<p>\r\n</p>\r\n<p>\r\n   <span class=\"Bold\">Indklagede</span> gør gældende, at indklagede ikke bevidst har udsat klager for forskelsbehandling på grund af alder.</p>\r\n<p>\r\n</p>\r\n<p>Klager har ikke løftet bevisbyrden for, at hun er blevet groft og alvorligt krænket, og hun har ikke krav på godtgørelse på 25.000 kr., subsidiært 10.000 kr. Der er ikke efter Ligebehandlingsnævnets praksis tilkendt godtgørelser i denne størrelsesorden i lignende sager, hvor nævnet er kommet frem til, at forbuddet mod forskelsbehandling er overtrådt.</p>\r\n<p>\r\n</p>\r\n<p>Indklagedes afvisning af klagers ansøgning var baseret på tidligere erfaring med promotere under 18 år. Der var desuden tale om en uheldig formulering i mailen af 25. marts 2015 med henblik på at undgå en længere korrespondance med klager, så den pågældende Junior Project Manager kunne fortsætte sit job med at finde den rette kandidat til de enkelte stillinger.</p>\r\n<p>\r\n</p>\r\n<p>Indklagedes tidligere erfaring med unge under 18 år har betydning for sagen, da klager søgte promotere, der kunne udføre markedsføring og promovering af kundernes produkter samt rekruttere nye medlemsskaber. Indklagede har bedre erfaring med, at disse opgaver udføres af unge fra 18 år.</p>\r\n<p>\r\n</p>\r\n<p>Klager har ikke fremlagt dokumentation, heller ikke i ansøgningen, for sin påstand om, at hun som følge af sine erfaringer og kvalifikationer kunne blive indklagedes nye stjernepromoter.</p>\r\n<p>\r\n</p>\r\n<p>Indklagede tager afstand fra enhver form for diskrimination og har iværksat procedurer, som fremadrettet sikrer, at en lignende situation ikke vil opstå.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Ligebehandlingsnævnet træffer afgørelse om forskelsbehandling på grund af alder efter lov om forbud mod forskelsbehandling på arbejdsmarkedet mv. (forskelsbehandlingsloven).</p>\r\n<p>\r\n</p>\r\n<p>Det fremgår heraf, at en arbejdsgiver ikke må forskelsbehandle lønmodtagere eller ansøgere til ledige stillinger ved ansættelse, afskedigelse, forflyttelse, forfremmelse eller med hensyn til løn- og arbejdsvilkår på grund af alder.</p>\r\n<p>\r\n</p>\r\n<p>Klagers ansøgning blev afvist direkte med henvisning til hendes alder. Klager har derfor påvist faktiske omstændigheder, der giver anledning til at formode, at hun er blevet udsat for forskelsbehandling på grund af alder.</p>\r\n<p>\r\n</p>\r\n<p>Det er herefter indklagede, der skal godtgøre, at man i forbindelse med afslaget på ansøgningen hverken helt eller delvist har lagt vægt på klagers alder.</p>\r\n<p>\r\n</p>\r\n<p>Når henses til ordlyden af afslaget og oplysningerne i øvrigt, er denne bevisbyrde ikke løftet.</p>\r\n<p>\r\n</p>\r\n<p>Klager får derfor medhold i klagen.</p>\r\n<p>\r\n</p>\r\n<p>\r\n   <span class=\"Bold\">Godtgørelse</span>\r\n</p>\r\n<p>\r\n</p>\r\n<p>Klager tilkendes en godtgørelse, der passende skønsmæssigt kan fastsættes til 7.500 kr.</p>\r\n<p>\r\n</p>\r\n<p>Ligebehandlingsnævnet har ved fastsættelse af godtgørelsens størrelse taget udgangspunkt i praksis samt et skøn over sagens faktiske omstændigheder og har herunder lagt vægt på karakteren og omfanget af stillingen.</p>\r\n<p>\r\n</p>\r\n<p>Indklagede skal herefter betale 7.500 kr. til klager med procesrente fra den 3. april 2015, hvor sagen blev indbragt for Ligebehandlingsnævnet. Beløbet skal betales inden 14 dage.</p>\r\n<p>\r\n</p>\r\n<p>\r\n   <span class=\"Italic\">&lt;J.</span> <span class=\"Italic\">nr. 2015-6811-17463&gt;</span></p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/03/2016"
        },
        {
            "displayName": "Accession",
            "displayValue": "W20160913925"
        },
        {
            "displayName": "Entydig dokumentidentifikation",
            "displayValue": "CF002173"
        },
        {
            "displayName": "Dato for indlæggelse",
            "displayValue": "04/03/2016"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9139"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "16/12/2015"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2015-6811-17463"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}