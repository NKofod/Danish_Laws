{
    "id": 69779,
    "title": "Vejledning om politianmeldelse m.v. i sager om svig",
    "documentTypeId": "180",
    "isSagsforlobPeriodValid": false,
    "shortName": "VEJ nr 217 af 30/12/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om politianmeldelse m.v. i sager om  \r\n\r\n svig </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Afgørelser om svig </P>  \r\n\r\n<P>Det er efter arbejdsløshedsforsikringslovens § 87, stk. 1, direktoratet,  \r\n\r\n der som 1. instans træffer afgørelse om svig, og om svigen i givet fald skal  \r\n\r\n medføre, at medlemmet slettes som medlem af arbejdsløshedskassen eller skal  \r\n\r\n gennemgå en effektiv karantæne. </P>  \r\n\r\n<P>Finder arbejdsløshedskassen, at et medlem har gjort sig skyldig i  \r\n\r\n svigagtigt forhold, skal kassen træffe afgørelse om  \r\n\r\n tilbagebetalingsspørgsmålet og forelægge svigsspørgsmålet for direktoratet.  \r\n\r\n Forelæggelsen skal ledsages af en indstilling fra kassen om, hvilken sanktion  \r\n\r\n medlemmet skal have, jf. arbejdsløshedsforsikringslovens § 87, stk. 2. </P>  \r\n\r\n<P>Det er også direktoratet, der tager stilling til, om et medlem skal  \r\n\r\n anmeldes til politiet på grund af svig. </P>  \r\n\r\n<P CLASS=PUNKT> <B>2.</B> Hvornår skal der indgives en politianmeldelse? </P>  \r\n\r\n<P>Efter drøftelse med Rigsadvokaten er det besluttet, at  \r\n\r\n arbejdsløshedskasserne i følgende tilfælde vil blive anmodet om at indgive  \r\n\r\n anmeldelse til politiet for bedrageri: </P>  \r\n\r\n<UL CLASS=PLAIN-LIST>  \r\n\r\n<LI>1) Medlemmet er blevet slettet som medlem af kassen på grund af svig.  \r\n\r\n</LI>  \r\n\r\n<LI>2) Tilbagebetalingsbeløbet i en svigssag er af en størrelse, der ville  \r\n\r\n have medført, at medlemmet var blevet slettet som medlem af kassen, hvis  \r\n\r\n svigen ikke var blevet konstateret senere end 2 år efter  \r\n\r\n forseelsestidspunktet. </LI>  \r\n\r\n<LI>3) Der foreligger to eller flere forskellige svigagtige forhold i samme  \r\n\r\n sag, der samlet giver et tilbagebetalingsbeløb, der ville have medført, at  \r\n\r\n medlemmet var blevet slettet som medlem af kassen, hvis der kun havde  \r\n\r\n foreligget et forhold. </LI>  \r\n\r\n</UL>  \r\n\r\n<P>Der henvises i øvrigt til direktoratets retningslinjer for idømmelse af  \r\n\r\n sanktion i henhold til arbejdsløshedsforsikringslovens § 87, stk. 1 og 3.  \r\n\r\n</P>  \r\n\r\n<P CLASS=PUNKT> <B>3.</B> Hvornår kan politianmeldelsen ledsages af en  \r\n\r\n anbefaling om tiltalefrafald? </P>  \r\n\r\n<P>Der er opnået enighed med Rigsadvokaten om, hvornår en anmeldelse til  \r\n\r\n politiet kan ledsages af en anbefaling fra direktoratet om, at  \r\n\r\n anklagemyndigheden overvejer at meddele tiltalefrafald. </P>  \r\n\r\n<P>Det gælder, hvis </P>  \r\n\r\n<UL CLASS=PLAIN-LIST>  \r\n\r\n<LI>1) pågældende har tilbagebetalt det med urette modtagne beløb eller  \r\n\r\n indgået en aftale om tilbagebetaling, som overholdes, og </LI>  \r\n\r\n<LI>2) der er undskyldende omstændigheder i form af særlige personlige  \r\n\r\n forhold. </LI>  \r\n\r\n</UL>  \r\n\r\n<P>Ved vurderingen af, om der skal anbefales et tiltalefrafald, vil der  \r\n\r\n blandt andet blive lagt vægt på størrelsen af tilbagebetalingsbeløbet. </P>  \r\n\r\n<P>Anklagemyndigheden kan i sådanne sager meddele tiltalefrafald på grundlag  \r\n\r\n af en begrænset politimæssig efterforskning, hvis der foreligger en bestyrket  \r\n\r\n tilståelse fra pågældende. </P>  \r\n\r\n<P>I sådanne sager skal kassen ledsage indstillingen om svigsslettelse med en  \r\n\r\n begrundet anbefaling om tiltalefrafald, hvis den mener, at der ud fra de  \r\n\r\n nævnte betingelser er grund til at meddele tiltalefrafald. </P>  \r\n\r\n<P>I anbefalingen skal kassen nævne de konkret begrundede, individuelle  \r\n\r\n forhold, der efter kassens opfattelse kan tale for, at medlemmet får et  \r\n\r\n tiltalefrafald. </P>  \r\n\r\n<P>Det er direktoratet, der afgør, om anmeldelsen til politiet skal ledsages  \r\n\r\n af en anbefaling om tiltalefrafald. </P>  \r\n\r\n<P CLASS=PUNKT> <B>4.</B> Hvordan indgives politianmeldelse? </P>  \r\n\r\n<UL CLASS=PLAIN-LIST>  \r\n\r\n<LI>1) <I>Arbejdsløshedskassen indgiver politianmeldelse</I>  </LI>  \r\n\r\n</UL>  \r\n\r\n<P>For at sikre en hurtig behandling af sagen hos politiet skal kassen  \r\n\r\n vedlægge anmeldelsen følgende materiale: </P>  \r\n\r\n<UL CLASS=PLAIN-LIST>  \r\n\r\n<LI>a) Direktoratets afgørelse. </LI>  \r\n\r\n<LI>b) Det udbetalingsmateriale, der vedrører det svigagtige forhold. Det vil  \r\n\r\n typisk være ledighedserklæring, dagpengekort og kvitteringsmateriale. </LI>  \r\n\r\n<LI>c) Materiale om det svigagtige forhold. Der er her typisk tale om  \r\n\r\n oplysninger fra arbejdsgivere. </LI>  \r\n\r\n<LI>d) En opgørelse over tilbagebetalingsbeløbet, der viser, hvorledes det er  \r\n\r\n beregnet. </LI>  \r\n\r\n<LI>e) De regler - bekendtgørelser, vejledninger m.v. - som direktoratets  \r\n\r\n afgørelse henviser til. </LI>  \r\n\r\n<LI>2) <I>Direktoratet indgiver politianmeldelse</I>  </LI>  \r\n\r\n</UL>  \r\n\r\n<P>Der er forekommet enkelte tilfælde, hvor en kasse ikke har ønsket at følge  \r\n\r\n direktoratets anmodning om at politianmelde et medlem. </P>  \r\n\r\n<P>I disse tilfælde indgiver direktoratet politianmeldelsen. </P>  \r\n\r\n<P>Kassen skal derfor hurtigt orientere direktoratet, hvis den i en konkret  \r\n\r\n sag ikke ønsker at indgive politianmeldelse. Denne meddelelse skal eventuelt  \r\n\r\n vedlægges oplysninger til brug for direktoratets skøn over, om der kan  \r\n\r\n anbefales et eventuelt tiltalefrafald. </P>  \r\n\r\n<P>Herefter indgiver direktoratet politianmeldelsen og meddeler, om  \r\n\r\n direktoratet vil anbefale et tiltalefrafald. Samtidig hermed beder  \r\n\r\n direktoratet kassen om at sende udbetalingsmateriale m.v. til politiet. </P>  \r\n\r\n<P CLASS=PUNKT> <B>5.</B> Behandlingen af sager, hvor der ikke bliver rejst  \r\n\r\n straffesag </P>  \r\n\r\n<UL CLASS=PLAIN-LIST>  \r\n\r\n<LI>1) <I>Tiltalefrafald</I>  </LI>  \r\n\r\n</UL>  \r\n\r\n<P>Foreligger der en bestyrket tilståelse fra medlemmet, kan der meddeles  \r\n\r\n tiltalefrafald på baggrund af en begrænset politimæssig efterforskning. </P>  \r\n\r\n<P>Anklagemyndigheden meddeler i givet fald dette til medlemmet og til  \r\n\r\n kassen. Kassen skal sende denne meddelelse videre til direktoratet. </P>  \r\n\r\n<P>Da der i disse tilfælde ikke er rejst tvivl om afgørelsen om svig, får  \r\n\r\n tiltalefrafaldet ikke betydning for medlemmets retsstilling i  \r\n\r\n arbejdsløshedsforsikringen. </P>  \r\n\r\n<UL CLASS=PLAIN-LIST>  \r\n\r\n<LI>2) <I>Tiltale opgives</I>  </LI>  \r\n\r\n</UL>  \r\n\r\n<P>I en del tilfælde opgiver politimesteren at rejse tiltale. </P>  \r\n\r\n<P>Dette kan f.eks. skyldes, at det ikke findes muligt at bevise, at der har  \r\n\r\n været forsæt til bedrageri. Det kan også skyldes, at medlemmet er tiltalt for  \r\n\r\n andre forhold, og at forholdet over for kassen skønnes ikke at få nævneværdig  \r\n\r\n betydning for medlemmets straf. </P>  \r\n\r\n<P>Politimesterens afgørelse om at opgive tiltale kan indbringes for  \r\n\r\n Statsadvokaten, og dennes afgørelse kan indbringes for Rigsadvokaten.  \r\n\r\n Afgørelsen om at opgive tiltale kan dog kun omgøres, hvis dette meddeles  \r\n\r\n medlemmet inden 2 måneder fra politimesterens afgørelse. </P>  \r\n\r\n<P>For at sikre en ensartet behandling af medlemmerne i disse sager skal  \r\n\r\n arbejdsløshedskasserne derfor <I>straks</I> orientere direktoratet, når en  \r\n\r\n politimester i en svigsag har opgivet at rejse tiltale. </P>  \r\n\r\n<P>Direktoratet tager så stilling til, om politi-mesterens afgørelse skal  \r\n\r\n indbringes for Statsadvokaten. </P>  \r\n\r\n<P>Forinden sikrer direktoratet, at begrundelsen for politimesterens  \r\n\r\n afgørelse er oplyst. Om fornødent rekvirerer direktoratet politirapporter  \r\n\r\n m.v. </P>  \r\n\r\n<P>Anken til Statsadvokaten skal ledsages af en begrundelse og i fornødent  \r\n\r\n omfang af en nærmere beskrivelse af de relevante regler. </P>  \r\n\r\n<P>Hvis sagen indbringes for Statsadvokaten, og denne tiltræder  \r\n\r\n politimesterens afgørelse, skal kassen straks orientere direktoratet om  \r\n\r\n Statsadvokatens afgørelse, medmindre det klart fremgår af afgørelsen, at  \r\n\r\n direktoratet er blevet orienteret direkte. </P>  \r\n\r\n<P>Direktoratet tager så stilling til, om Statsadvokatens afgørelse skal  \r\n\r\n indbringes for Rigsadvokaten. </P>  \r\n\r\n<P>Hvis det herefter er opgivet at rejse tiltale, vil direktoratet vurdere,  \r\n\r\n hvilke konsekvenser dette får for direktoratets afgørelse. I tilfælde af, at  \r\n\r\n tiltalen opgives, alene fordi det skønnes ikke at få betydning for medlemmets  \r\n\r\n samlede straf, bør det ikke få indflydelse på den trufne afgørelse. </P>  \r\n\r\n<P>Har Arbejdsmarkedets Ankenævn tiltrådt direktoratets afgørelse om svig,  \r\n\r\n orienterer direktoratet nævnet om, at det er opgivet at rejse tiltale. I  \r\n\r\n disse tilfælde vil nævnet vurdere, hvilken betydning det bør få for nævnets  \r\n\r\n afgørelse. </P>  \r\n\r\n<P CLASS=PUNKT> <B>6.</B> Retten frifinder medlemmet hel eller delvis for  \r\n\r\n bedrageri </P>  \r\n\r\n<P>Hvis medlemmet frifindes helt eller delvist for bedrageri, skal kassen  \r\n\r\n<I>straks</I> sende kopi af dommen til direktoratet. </P>  \r\n\r\n<P>Direktoratet vil herefter vurdere, om der er grundlag for at kontakte  \r\n\r\n anklagemyndigheden vedrørende en eventuel anke. Ankes dommen ikke, vil  \r\n\r\n direktoratet vurdere, hvilke konsekvenser dommen får for direktoratets  \r\n\r\n afgørelse. </P>  \r\n\r\n<P>Har Arbejdsmarkedets Ankenævn tiltrådt direktoratets afgørelse om svig,  \r\n\r\n orienterer direktoratet nævnet om dommen. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 30. december 1991 </I> </P>  \r\n\r\n<P CLASS=UNDERSKREVET-AF ALIGN=CENTER>Eje Juul Jakobsen </P>  \r\n\r\n<P CLASS=MINISTER ALIGN=RIGHT>/ Thorbjørn Høgholm Pedersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/01/1992"
        },
        {
            "displayName": "Accession",
            "displayValue": "C19910021760"
        },
        {
            "displayName": "Entydig dokumentidentifikation",
            "displayValue": "CM028965"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "217"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "30/12/1991"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Dir. Arbejdsløsh.fors. j.nr. 90-1219-114"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}