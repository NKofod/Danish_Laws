{
    "id": 155612,
    "title": "Ankestyrelsens principafgørelse P-12-06 om folkepension - grundbeløb - beregning - fratrædelsesgodtgørelse",
    "documentTypeId": "240",
    "isSagsforlobPeriodValid": true,
    "shortName": "KEN nr 10992 af 05/05/2006",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-12-06 om folkepension - grundbeløb - beregning - fratrædelsesgodtgørelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Fratrædelsesgodtgørelse ydet efter rammeaftalen om seniorpolitik på det kommunale område var så tæt forbundet med arbejdet som lønmodtager, at det måtte sidestilles med indtægt ved personligt arbejde. Beløbet blev desuden beskattet som personlig indkomst. Godtgørelsen skulle derfor indgå i indtægtsgrundlaget for beregning af folkepensionens grundbeløb.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 759 af 2. august 2005 - § 27, stk. 1</p>\r\n<p>\r\n   <span class=\"Bold\">Note:</span>\r\n</p>\r\n<p>*) SM C-13-06 ophæves på grund af forkert SM-nummer.</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En mangeårig kommunal tjenestemand overgik til folkepension i sommeren 2004, men fortsatte med at arbejde i yderligere et halvt år.</p>\r\n<p>I forbindelse med sin fratræden fik han udbetalt en fratrædelsesgodtgørelse svarende til 3 måneders løn.</p>\r\n<p>Kommunen lod godtgørelsen indgå i beregning af folkepensionens grundbeløb i de følgende 3 måneder.</p>\r\n<p>Det sociale nævn tiltrådte kommunens afgørelse. Nævnet fandt, at bestemmelsen i pensionslovens § 27, stk. 1, måtte fortolkes udvidende. Efter bestemmelsen skulle indtægtsgrundlaget for beregning af folkepensionens grundbeløb opgøres på grundlag af pensionistens indtægt ved personligt arbejde.</p>\r\n<p>Nævnet lagde til grund, at indtægt ved personligt arbejde måtte være indtægter, som skatteteknisk blev betragtet som arbejdsindtægt. Nævnet fandt derfor, at fratrædelsesgodtgørelsen under hensyn til reglerne i skattelovgivningen måtte betragtes som indtægt ved personligt arbejde.</p>\r\n<p>I klagen til Ankestyrelsen blev det gjort gældende, at der ikke var tale om indtægt ved personligt arbejde, men om en bonus, der blev udbetalt i forbindelse med ophøret af pensionistens mangeårige ansættelsesforhold.</p>\r\n<p>Under behandlingen af sagen i Ankestyrelsen blev det oplyst, at fratrædelsesgodtgørelsen blev ydet i henhold til § 6 i Rammeaftale om seniorpolitik, indgået af Kommunernes Landsforening, Amtsrådsforeningen, Københavns og Frederiksberg kommuner samt Kommunale Tjenestemænd og Overenskomstansatte.</p>\r\n<p>Efter denne bestemmelse kunne der bl.a. i forbindelse med en medarbejders fratræden ydes en godtgørelse på indtil 6 måneders løn. Bestemmelsen var møntet på fratræden efter længerevarende ansættelse.</p>\r\n<p>Sagen blev behandlet i principielt møde med henblik på afklaring af om fratrædelsesgodtgørelsen skulle indgå i indtægtsgrundlaget for beregning af folkepensionens grundbeløb, jf. § 27, stk. 1, i lov om social pension.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Fratrædelsesgodtgørelsen blev anset for indtægt ved personligt arbejde og skulle derfor indgå i indtægtsgrundlaget for beregning af folkepensionen.</p>\r\n<p>Begrundelsen var, at fratrædelsesgodtgørelsen blev ydet af pensionistens tidligere arbejdsgiver i henhold til § 6 i Rammeaftale om seniorpolitik for det kommunale område. Godtgørelsen var derfor så tæt forbundet med pensionistens tidligere arbejde som lønmodtager, at den måtte sidestilles med indtægt ved personligt arbejde, jf. § 27, stk. 1, i lov om social pension.</p>\r\n<p>Ankestyrelsen lagde endvidere vægt på, at godtgørelsen blev beskattet som personlig indkomst efter ligningslovens § 7 U.</p>\r\n<p>Ankestyrelsen tiltrådte derfor det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20061099225"
        },
        {
            "displayName": "Entydig dokumentidentifikation",
            "displayValue": "BS008406"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10992"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "05/05/2006"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 6000707-05"
        },
        {
            "displayName": "Stikord",
            "displayValue": "P-12-06"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}