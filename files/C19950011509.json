{
    "id": 78631,
    "title": "Cirkulære om varetagelsen af de jordbrugsmæssige interesser under region-, kommune- og lokalplanlægningen (Til samtlige kommunalbestyrelser, amtsråd og jordbrugskommissioner) ",
    "documentTypeId": "140",
    "isSagsforlobPeriodValid": false,
    "shortName": "CIR nr 115 af 11/07/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om varetagelsen af de jordbrugsmæssige  \r\n\r\n interesser under region-, kommune- og lokalplanlægningen </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige kommunalbestyrelser,  \r\n\r\n amtsråd og jordbrugskommissioner) </P>  \r\n\r\n<P>I medfør af § 30, stk. 4, i lov om landbrugsejendomme, jf. </P>  \r\n\r\n<P>lovbekendtgørelse nr. 769 af 24. august 1994 (landbrugsloven), </P>  \r\n\r\n<P>fastsættes: </P>  \r\n\r\n<P> <I>De jordbrugsmæssige interesser</I>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Ved varetagelsen af de jordbrugsmæssige  \r\n\r\n interesser i region-, kommune- og lokalplanlægningen skal der, når der er  \r\n\r\n tale om, at landbrugsjorder skal overgå til ikke-jordbrugsmæssige formål,  \r\n\r\n lægges vægt på, </P>  \r\n\r\n<UL CLASS=PLAIN-LIST>  \r\n\r\n<LI>1) at nødvendige arealinddragelser fortrinsvis finder sted, således at de  \r\n\r\n bedst egnede landbrugsjorder bevares, </LI>  \r\n\r\n<LI>2) at forbruget af landbrugsjord til ikke-jordbrugsmæssige formål ikke  \r\n\r\n bliver større end nødvendigt, </LI>  \r\n\r\n<LI>3) at der i videst muligt omfang tages hensyn til de berørte  \r\n\r\n landbrugsejendomme, struktur- og arronderingsforhold i området, til behov for  \r\n\r\n arealer til udspredning af husdyrgødning og til foretagne bygnings- og  \r\n\r\n kulturtekniske investeringer, </LI>  \r\n\r\n<LI>4) at der sikres en passende afstand mellem eksisterende landbrug og ny  \r\n\r\n bebyggelse m.v., således at miljøkonflikter så vidt muligt undgås, og </LI>  \r\n\r\n<LI>5) at der bevares større samlede jordbrugsområder med henblik på en  \r\n\r\n sikring af jordbrugets erhvervsmuligheder. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Ved varetagelsen af de jordbrugsmæssige  \r\n\r\n interesser skal der desuden lægges vægt på de jordbrugsmæssige hensyn, der  \r\n\r\n indgår i landbrugsplanlægningen og regionplanlægningen samt eventuelt i  \r\n\r\n kommuneplanlægningen. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Er der tale om arealer, der fortsat skal  \r\n\r\n anvendes til jordbrugsformål, og hvor jordbrug skal indgå sammen med andre  \r\n\r\n formål, herunder boligformål, natur- og miljøhensyn m.v., skal der ved  \r\n\r\n region-, kommune- og lokalplanlægningen lægges vægt på, at der ikke sker  \r\n\r\n indgreb i adgangen til omlægninger i ejendomsstrukturen og driften af  \r\n\r\n landbrugsejendomme og i mulighederne for en udbygning og modernisering af  \r\n\r\n jordbrugets bygninger. </P>  \r\n\r\n<P CLASS=STK> <I>Stk. 2. </I> Arealer, der ved lokalplan udlægges til  \r\n\r\n etablering af særlige jordbrugsvirksomheder, herunder væksthusgartnerier,  \r\n\r\n pelsdyrfarme og lignende, skal normalt forblive i landzone og fortsat være  \r\n\r\n undergivet landbrugspligt. Der bør normalt ikke lokalplanlægges for  \r\n\r\n almindelig jordbrugsvirksomhed, jf. § 15, stk. 5, i lov om planlægning. </P>  \r\n\r\n<P CLASS=STK> <I>Stk. 3. </I> Er der tale om arealer, der udlægges til  \r\n\r\n etablering af jordbrugsparceller, der agtes anvendt til opførelse af  \r\n\r\n beboelsesbygninger kombineret med hobbyprægede, jordbrugsmæssige formål, skal  \r\n\r\n det ud over de hensyn, der fremgår af § 1, tilstræbes, at arealforbruget ikke  \r\n\r\n overstiger 1 ha pr. bolig, og at jordbrugsparcellerne placeres i tilknytning  \r\n\r\n til eksisterende landsbyer eller anden bymæssig bebyggelse. </P>  \r\n\r\n<P> <I>Opgavefordeling</I>  </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Det påhviler amtsrådet ved regionplanlægningen  \r\n\r\n at varetage de jordbrugsmæssige interesser ved en samlet afvejning af de  \r\n\r\n hensyn, der skal varetages ved planlægningen. </P>  \r\n\r\n<P CLASS=STK> <I>Stk. 2. </I> Det påhviler amtsrådet som regionplanmyndighed  \r\n\r\n nærmere at vurdere varetagelsen af de jordbrugsmæssige interesser i kommune-  \r\n\r\n og lokalplanlægningen i forhold til regionplanlægningen. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Det påhviler kommunalbestyrelsen ved kommune- og  \r\n\r\n lokalplanlægningen at varetage de jordbrugsmæssige interesser ved en samlet  \r\n\r\n afvejning af de hensyn, der skal varetages ved planlægningen. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Jordbrugskommissionen varetager i samarbejde med  \r\n\r\n Strukturdirektoratet for Landbrug og Fiskeri (Strukturdirektoratet) de  \r\n\r\n jordbrugsmæssige interesser i region- og kommuneplanlægningen og ved  \r\n\r\n lokalplanlægningen. Jordbrugskommissionen fremkommer med sine bemærkninger  \r\n\r\n over for Strukturdirektoratet under hensyn til de tidsfrister, der er fastsat  \r\n\r\n for Strukturdirektoratets behandling af sagen, jf. lov om planlægning. </P>  \r\n\r\n<P CLASS=STK> <I>Stk. 2. </I> Amtsrådet underretter jordbrugskommissionen om  \r\n\r\n forslag til region-, kommune- og lokalplaner, der er omfattet af § 7, stk. 2,  \r\n\r\n og § 8, stk. 2. </P>  \r\n\r\n<P CLASS=STK> <I>Stk. 3. </I> Strukturdirektoratet, jordbrugskommissionen og  \r\n\r\n amtsrådet kan aftale andre procedurer om samarbejdet mellem  \r\n\r\n Strukturdirektoratet og jordbrugskommissionen end dem, der fremgår af stk. 1  \r\n\r\n og 2. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Strukturdirektoratet varetager i samarbejde med  \r\n\r\n jordbrugskommissionerne de jordbrugsmæssige interesser i regionplanlægningen  \r\n\r\n og i kommune- og lokalplanlægningen, herunder også gartneri-, planteskole- og  \r\n\r\n frugtavlserhvervets interesser. Strukturdirektoratet kan anmode miljø- og  \r\n\r\n energiministeren om at fremsætte indsigelse mod forslag til regionplaner, og  \r\n\r\n Strukturdirektoratet kan fremsætte indsigelse mod et lokalplanforslag efter  \r\n\r\n reglerne i §§ 28 og 29 i lov om planlægning. </P>  \r\n\r\n<P> <I>Region- og kommuneplaner</I>  </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Amtsrådet, henholdsvis kommunalbestyrelsen, kan  \r\n\r\n sende debatoplæg m.v. til Strukturdirektoratet i forbindelse med indkaldelse  \r\n\r\n af ideer, forslag m.v. til brug ved det indledende planlægningsarbejde før  \r\n\r\n udarbejdelse af forslag til region- eller kommuneplan eller ændringer hertil,  \r\n\r\n jf. reglerne i § 22, stk. 2, i lov om planlægning. </P>  \r\n\r\n<P CLASS=STK> <I>Stk. 2. </I> Amtsrådet, henholdsvis kommunalbestyrelsen,  \r\n\r\n skal efter reglerne i § 25 i lov om planlægning sende forslag til revision af  \r\n\r\n en regionplan, en kommuneplan og forslag til tillæg hertil, til  \r\n\r\n Strukturdirektoratet samtidig med, at forslaget offentliggøres. </P>  \r\n\r\n<P CLASS=STK> <I>Stk. 3. </I> Amtsrådet, henholdsvis kommunalbestyrelsen,  \r\n\r\n skal efter reglerne i § 30 i lov om planlægning sende et eksemplar af den  \r\n\r\n reviderede regionplan, kommuneplan eller tillæg hertil til  \r\n\r\n Strukturdirektoratet umiddelbart efter, at planen eller tillægget er endeligt  \r\n\r\n vedtaget. </P>  \r\n\r\n<P> <I>Lokalplaner</I>  </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Kommunalbestyrelsen kan sende eventuelle  \r\n\r\n debatoplæg m.v. til Strukturdirektoratet i forbindelse med inddragelse af  \r\n\r\n offentligheden i det indledende lokalplanarbejde, jf. reglerne i § 22, stk.  \r\n\r\n 2, i lov om planlægning. </P>  \r\n\r\n<P CLASS=STK> <I>Stk. 2. </I> Kommunalbestyrelsen skal efter reglerne i § 25  \r\n\r\n i lov om planlægning give skriftlig underretning samt sende et eksemplar af  \r\n\r\n lokalplanforslaget til Strukturdirektoratet, hvis lokalplanen helt eller  \r\n\r\n delvis omfatter </P>  \r\n\r\n<UL CLASS=PLAIN-LIST>  \r\n\r\n<LI>1) landzonearealer, der er undergivet landbrugspligt eller deklaration i  \r\n\r\n medfør af landbrugsloven, og som ikke i en endeligt vedtaget kommuneplan er  \r\n\r\n udlagt til byzoneformål, eller </LI>  \r\n\r\n<LI>2) arealer, hvortil der er knyttet jordbrugsmæssige interesser, herunder  \r\n\r\n også gartneri-, planteskole- og frugtavlserhvervets interesser. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Kommunalbestyrelsen skal efter reglerne i § 30  \r\n\r\n i lov om planlægning sende et eksemplar af lokalplaner, der er omfattet af  \r\n\r\n stk. 2, til Strukturdirektoratet umiddelbart efter, at lokalplanen er  \r\n\r\n endeligt vedtaget. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Redegørelsen til et lokalplanforslag skal efter  \r\n\r\n § 16, stk. 2, i lov om planlægning angive, om planens virkeliggørelse  \r\n\r\n forudsætter tilladelse efter landbrugsloven. Det skal fremgå af redegørelsen,  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) hvilke matrikelnumre der er undergivet landbrugspligt, jf. § 2 i  \r\n\r\n landsbrugsloven, eller er pålagt deklaration i medfør af landbrugsloven, og  \r\n\r\n</LI>  \r\n\r\n<LI>2) om lokalplanen forudsætter, at landbrugspligten ophæves efter § 4,  \r\n\r\n stk. 1, i landbrugsloven. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Når en lokalplan er endeligt vedtaget, og det i  \r\n\r\n planen er forudsat, at landbrugspligten skal ophæves, kan landbrugspligten  \r\n\r\n bortfalde ved udstykning m.v. uden tilladelse efter lovens § 4, hvis  \r\n\r\n betingelserne i § 2, stk. 1, nr. 1, og stk. 3 i bekendtgørelse nr. 774 af 24.  \r\n\r\n august 1994 om udstykningssager m.v. vedrørende landbrugsejendomme er  \r\n\r\n opfyldt. Hvis gennemførelsen af lokalplanen forudsætter tilladelse, kan  \r\n\r\n jordbrugskommissionen stille betingelser i medfør af landbrugslovens § 4,  \r\n\r\n stk. 3, vedrørende jordernes drift og stk. 4 om afhændelse af ejendommens  \r\n\r\n øvrige jorder til sammenlægning med anden landbrugsejendom. </P>  \r\n\r\n<P CLASS=STK> <I>Stk. 3. </I> Hvis gennemførelsen af en lokalplan forudsætter  \r\n\r\n tilladelse efter landbrugslovens § 7, stk. 6, eller § 7a, stk. 4, kan  \r\n\r\n jordbrugskommissionen stille betingelser i medfør af de nævnte bestemmelser.  \r\n\r\n Disse vilkår kan eventuelt optages i lokalplanen ved dens endelige  \r\n\r\n vedtagelse. </P>  \r\n\r\n<P CLASS=STK> <I>Stk. 4. </I> Bestemmelserne i stk. 2 og 3 angår alene  \r\n\r\n tilladelse efter lovens §§ 4, 7 og 7a til den anvendelse af området, der  \r\n\r\n fremgår af lokalplanen, med derimod ikke tilladelse efter andre bestemmelser  \r\n\r\n i landbrugsloven. </P>  \r\n\r\n<P CLASS=STK> <I>Stk. 5. </I> Når en lokalplan er endeligt vedtaget, er den  \r\n\r\n manglende formelle ophævelse af landbrugspligten ikke til hinder for  \r\n\r\n virkeliggørelse af planen, f.eks. iværksættelse af byggemodningsarbejder. Det  \r\n\r\n er dog en forudsætning, at kommunalbestyrelsen påser, </P>  \r\n\r\n<UL CLASS=PLAIN-LIST>  \r\n\r\n<LI>1) at der snarest indhentes den nødvendige tilladelse efter  \r\n\r\n landbrugsloven til ophævelse af landbrugspligten, jf. dog stk. 2, og </LI>  \r\n\r\n<LI>2) at ejeren i tilfælde, hvor restejendommen uden for lokalplanområdet  \r\n\r\n ikke er forsynet med beboelsesbygning, jf. landbrugslovens § 7, stk. 1, gøres  \r\n\r\n bekendt med, at der i forbindelse med udstykning vil kunne stilles  \r\n\r\n betingelser i medfør af lovens § 4, stk. 3, vedrørende jordernes drift og  \r\n\r\n stk. 4 om afhændelse af ejendommens øvrige jorder til sammenlægning med anden  \r\n\r\n landbrugsejendom eller vedrørende opretholdelse af restejendommen som en  \r\n\r\n landbrugsejendom uden bygninger, jf. lovens § 8, stk. 4, og § 16. </LI>  \r\n\r\n</UL>  \r\n\r\n<P> <I>Ikrafttræden m.v.</I>  </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Cirkulære nr. 36 af 8. marts 1990 om  \r\n\r\n varetagelsen af de jordbrugsmæssige interesser under kommune- og  \r\n\r\n lokalplanlægningen ophæves. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugs- og Fiskeriministeriet, den  \r\n\r\n 11. juli 1995 </I> </P>  \r\n\r\n<P CLASS=UNDERSKREVET-AF ALIGN=CENTER>Henrik Dam Kristensen </P>  \r\n\r\n<P CLASS=MINISTER ALIGN=RIGHT>/ Dorrit Krabbe </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/07/1995"
        },
        {
            "displayName": "Accession",
            "displayValue": "C19950011509"
        },
        {
            "displayName": "Entydig dokumentidentifikation",
            "displayValue": "CM037841"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "09/06/2005"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "115"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "11/07/1995"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Landbrugs- og Fiskerimin., 1. afd. 4. kt., j.nr. 94-312-11"
        },
        {
            "displayName": "Stikord",
            "displayValue": "PLANLÆGNING"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}