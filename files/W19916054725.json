{
    "id": 36066,
    "title": "Lønstatistikregister, privatansatte funktionærer, personnummer (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 60547 af 21/11/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at Registertilsynet ikke havde indvendinger imod oprettelsen  \r\n\r\n af et lønstatistikregister vedrørende privatansatte funktionærer,  \r\n\r\n indeholdende bl.a. oplysninger om funktionærernes personnummer. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lønstatistikregister, privatansatte  \r\n\r\n funktionærer, personnummer (* 1) </H1>  \r\n\r\n<P></P>  \r\n\r\n<BR>  \r\n\r\n<P> Danmarks Statistik anmodede om en udtalelse vedrørende et fremsendt  \r\n\r\n udkast til forskrifter for Danmarks Statistiks Lønstatistikregister for den  \r\n\r\n private sektor. </P>  \r\n\r\n<P>Registeret havde til formål at danne grundlag for statistiske opgørelser  \r\n\r\n vedrørende lønforhold inden for den private sektor i Danmark. Til registeret  \r\n\r\n skulle indgå oplysninger fra Erhvervsstatistikregisteret og  \r\n\r\n Uddannelsesklassifikationsmodulet i  Danmarks Statistik samt oplysninger  \r\n\r\n indhentet fra firmaer. Oplysningerne fra firmaerne skulle bl.a. omfatte de  \r\n\r\n ansattes personnummer. </P>  \r\n\r\n<P>Registertilsynet udtalte indledningsvis, at man intet havde at indvende  \r\n\r\n imod registerets oprettelse til varetagelse af de formål, der fremgik af  \r\n\r\n sagen. </P>  \r\n\r\n<P>Med hensyn til spørgsmålet om at foretage registrering af personnummeret  \r\n\r\n til brug for udarbejdelse af lønstatistik for funktionærer havde  \r\n\r\n Registertilsynet modtaget en række konkrete klagesager, som vedrørte  \r\n\r\n spørgsmålet om, i hvilket omfang Danmarks  Statistik har hjemmel til at  \r\n\r\n afkræve private virksomheder m.v. oplysninger om de ansattes personnummer.  \r\n\r\n</P>  \r\n\r\n<P> Danmarks Statistiks var af den opfattelse, at det var nødvendigt at være  \r\n\r\n i besiddelse af de ansattes personnumre, idet personnummeret var nøglen til  \r\n\r\n samkøringen mellem Lønstatistikregisteret og Uddannelsesmodulet.  \r\n\r\n Personnummeret var endvidere nødvendigt for at kunne sammenkæde oplysninger  \r\n\r\n fra flere år vedrørende enkeltpersoner. Endelig var personnummeret nødvendigt  \r\n\r\n for at kunne overføre oplysninger om enkeltpersoner til  \r\n\r\n Arbejdsklassifikationsmodulet. </P>  \r\n\r\n<P> Danmarks Statistik oplyste endvidere, at oplysningerne, herunder  \r\n\r\n oplysninger om personnummer, indhentes med hjemmel i lov om  \r\n\r\n  Danmarks Statistik § 8, stk. 1, litra 1. Specielt med hensyn til anvendelse  \r\n\r\n af personnummeret som led i etableringen af det statistiske datagrundlag  \r\n\r\n henviste Danmarks Statistik til lov om  Danmarks Statistik § 3, stk. 2,  \r\n\r\n hvorefter Danmarks Statistiks styrelse træffer beslutning om omfang og  \r\n\r\n fremgangsmåde i forbindelse med indsamling af oplysninger  \r\n\r\n til Danmarks Statistik. </P>  \r\n\r\n<P> Styrelsen for Danmarks Statistik havde den 17. juni 1981 har truffet  \r\n\r\n beslutning om at etablere en lønstatistik for funktionærer. Af  \r\n\r\n styrelsesmødereferatet fremgik endvidere, at det var blevet besluttet, at  \r\n\r\n personnummeret skulle indgå i grundoplysningerne til brug for statistikken.  \r\n\r\n Ordningen havde hidtil været administreret på frivillig basis, og spørgsmålet  \r\n\r\n om anvendelse af personnummeret havde hidtil været stillet i bero. Imidlertid  \r\n\r\n fremgik det af arbejdsplanen for 1991, at det nu planlagdes at medtage  \r\n\r\n personnummeret i indberetningen til lønstatistikken for privatansatte  \r\n\r\n funktionærer. </P>  \r\n\r\n<P>Under henvisning til Styrelsen for Danmarks Statistiks beslutning om, at  \r\n\r\n personnummeret skulle indgå i lønstatistikken, var Registertilsynet af den  \r\n\r\n opfattelse, at der ikke var adgang til med hjemmel i lov om offentlige  \r\n\r\n myndigheders registre at tilsidesætte  Danmarks Statistiks vurdering af, at  \r\n\r\n der i medfør af lov om  Danmarks Statistik kan træffes beslutning om, at  \r\n\r\n private virksomheder m.v. har pligt til at indberette også oplysninger om de  \r\n\r\n ansattes personnummer. </P>  \r\n\r\n<P>På denne baggrund udtalte Registertilsynet, at man ingen indvendinger  \r\n\r\n havde imod, at der registreres oplysninger om personnummeret på ansatte i de  \r\n\r\n virksomheder m.v., der er omfattet af Lønstatistikregisteret. </P>  \r\n\r\n<P>Der er efterfølgende fastsat forskrifter for registeret. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets Årsberetning 1991 side 63. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19916054725"
        },
        {
            "displayName": "Entydig dokumentidentifikation",
            "displayValue": "CA004001"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60547"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "21/11/1991"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1991-4220-090"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}