{
    "id": 113757,
    "title": "Bekendtgørelse om buskørsel",
    "documentTypeId": "60",
    "isSagsforlobPeriodValid": true,
    "shortName": "BEK nr 1488 af 12/12/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Erhvervsmæssig og ikke-erhvervsmæssig personbefordring</p><p class=\"Indholdsfortegnelse\"><a href=\"#Kap2\">Kapitel 2</a>   Udstedelse, fornyelse og bortfald af tilladelse til erhvervsmæssig personbefordring og busudlejning samt godkendelse til drift af chaufførvikarvirksomhed</p><p class=\"Indholdsfortegnelse\"><a href=\"#Kap3\">Kapitel 3</a>   Føreren af busser, der anvendes til erhvervsmæssig personbefordring</p><p class=\"Indholdsfortegnelse\"><a href=\"#Kap4\">Kapitel 4</a>   Kontroldokument vedrørende international lejlighedsvis kørsel</p><p class=\"Indholdsfortegnelse\"><a href=\"#Kap5\">Kapitel 5</a>   Godkendelse af kurser</p><p class=\"Indholdsfortegnelse\"><a href=\"#Kap6\">Kapitel 6</a>   Dispensation</p><p class=\"Indholdsfortegnelse\"><a href=\"#Kap7\">Kapitel 7</a>   Ikrafttrædelse m.v.</p><p class=\"Indholdsfortegnelse\"><a href=\"#Bil1\">Bilag 1</a></p><div class=\"bjelke\">Den fulde tekst</div><p class=\"Titel2\">Bekendtgørelse om buskørsel</p><p class=\"Indledning2\">I medfør af § 1, stk. 3, § 2 a, stk. 2 - 4, § 12, stk. 2, § 13, stk. 2 og 4, § 18, stk. 1, § 20, § 20 a, stk. 5, og § 22, stk. 2, i lov om buskørsel, jf. lovbekendtgørelse nr. 107 af 19. februar 2003, som ændret ved lov nr. 582 af 24. juni 2005 og lov nr. 553 af 6. juni 2007, samt § 83 og § 118, stk. 8, i færdselsloven, jf. lovbekendtgørelse nr. 1276 af 24. oktober 2007, fastsættes:</p><p class=\"Kapitel\"><a name=\"Kap1\">Kapitel 1</a></p><p class=\"KapitelOverskrift2\">Erhvervsmæssig og ikke-erhvervsmæssig personbefordring</p><p class=\"Paragraf\"><span class=\"ParagrafNr\">§ 1.</span> Den, der er etableret på dansk område og udfører erhvervsmæssig personbefordring med en dansk indregistreret bus, skal have tilladelse hertil, jf. § 1, stk. 1, i lov om buskørsel.</p><p class=\"Stk2\"><span class=\"StkNr\">Stk. 2.</span> Ved bus forstås et motorkøretøj, der er indrettet til befordring af flere end 9 personer, føreren medregnet. Det fratager ikke motorkøretøjets karakter af bus, at det i én af flere udførelser er nedstolet til højst 9 personer, føreren medregnet, med henblik på indretning til transport af bevægelseshæmmede.</p><p class=\"Stk2\"><span class=\"StkNr\">Stk. 3.</span> En tilladelse gælder for erhvervsmæssig personbefordring med én bus. Trafikselskaber og andre kommunale fællesskaber, Bornholms Regionskommune og kommuner kan dog udføre rutekørsel på grundlag af én tilladelse.</p><p class=\"Paragraf\"><span class=\"ParagrafNr\">§ 2.</span> Erhvervsmæssig personbefordring må kun udføres af virksomheder, der er indehavere af tilladelse efter lovens § 1, stk. 1, og som til stadighed opfylder de krav, der følger af lovens §§ 12 og 13 samt denne bekendtgørelses 2. kapitel, herunder at den pågældende virksomhed</p><p class=\"Tekst2\"><div><p class=\"Liste1\"><span class=\"Liste1Nr\">1)</span> har økonomisk grundlag for at drive virksomheden forretningsmæssigt forsvarligt, jf. lovens § 12, stk. 1, nr. 5,</p><p class=\"Liste1\"><span class=\"Liste1Nr\">2)</span> i faglig henseende er kvalificeret hertil, jf. lovens § 12, stk. 1, nr. 7, 1. led, og</p><p class=\"Liste1\"><span class=\"Liste1Nr\">3)</span> opfylder vandelskravene i lovens § 12, stk. 1, nr. 6 og 7, 2. led.</p></div></p><p class=\"Stk2\"><span class=\"StkNr\">Stk. 2.</span> Færdselsstyrelsen fungerer som tilsyns- og kontrolmyndighed og kan indhente oplysninger fra offentlige myndigheder samt anmode indehaveren om oplysninger med henblik på vurdering af, om de i stk. 1 nævnte krav er opfyldt. Såfremt det ikke dokumenteres, at indehaveren opfylder kravene, kan tilladelsen tilbagekaldes efter lovens § 14.</p><p class=\"Stk2\"><span class=\"StkNr\">Stk. 3.</span> Kan det ikke dokumenteres, at indehaveren opfylder kravene i § 10, stk. 1, men er der på grundlag af virksomhedens økonomiske situation begrundet udsigt til, at kravene atter og vedvarende vil kunne opfyldes, kan Færdselsstyrelsen i ganske særlige tilfælde give en frist til opfyldelse heraf. Fristen kan ikke overstige et år.</p><p class=\"Paragraf\"><span class=\"ParagrafNr\">§ 3.</span> Til vurdering af om lovens § 18, stk. 3, er overholdt kan Færdselsstyrelsen forelægge oplysninger om løn- og arbejdsvilkår for chauffører ansat hos indehaveren af tilladelsen for overenskomstparterne til udtalelse om, hvorvidt bestemmelserne om løn- og arbejdsvilkår for chauffører i de pågældende kollektive overenskomster er fulgt.</p><p class=\"Paragraf\"><span class=\"ParagrafNr\">§ 4.</span> Det kræver tilladelse til erhvervsmæssig personbefordring at udføre sygetransport samt offentlig befordring af skoleelever i henhold til reglerne i Undervisningsministeriets bekendtgørelse om befordring af elever i folkeskolen.</p><p class=\"ParagrafGruppeOverskrift\">Tilladelsesfri kørsel</p><p class=\"Paragraf\"><span class=\"ParagrafNr\">§ 5.</span> Kommunale/regionale eller private institutioner eller botilbudsenheder kan tilladelsesfrit befordre personer, hvis passagererne er tilknyttet institutionen eller botilbudsenheden som patienter, elever, beboere, ansatte eller lignende samt eventuelt medfølgende personer med henblik på fysisk og psykisk bistand eller opsyn, hvis kørslen udføres vederlagsfrit og ikke udgør institutionens eller botilbudsenhedens primære formål.</p><p class=\"Stk2\"><span class=\"StkNr\">Stk. 2.</span> Plejehjem, ældrecentre eller lignende botilbudsenheder kan tilladelsesfrit befordre personer, hvis passagererne er tilknyttet plejehjemmet, ældrecentret eller botilbudsenheden som beboere, herunder hjemmeboende ældre, der er visiteret til aktiviteter, der har til formål at vedligeholde de pågældendes fysiske og psykiske færdigheder, samt ansatte, herunder eventuelt medfølgende personer med henblik på fysisk eller psykisk bistand eller opsyn, hvis kørslen udføres vederlagsfrit og ikke udgør plejehjemmets, ældrecentrets eller botilbudsenhedens primære formål.</p><p class=\"ParagrafGruppeOverskrift\">Udlejning og udlån af busser</p><p class=\"Paragraf\"><span class=\"ParagrafNr\">§ 6.</span> Den, der udlejer eller udlåner en bus uden fører til personbefordring, skal have tilladelse hertil, jf. lovens § 1 a. En tilladelse gælder for udlejning af én bus. Bestemmelsen i § 2 finder tilsvarende anvendelse.</p><p class=\"Stk2\"><span class=\"StkNr\">Stk. 2.</span> Ikke-erhvervsdrivende foreninger, klub­ber og lignende sammenslutninger kan dog uden vederlag tilladelsesfrit udlåne busser til hinanden.</p><p class=\"Stk2\"><span class=\"StkNr\">Stk. 3.</span> Hvis flere plejehjem, ældrecentre eller lignende botilbudsenheder er registreret som ejere af et motorkøretøj omfattet af § 1, stk. 1, kan befordring af de pågældende plejehjems, ældrecentres eller botilbudsenheders egne beboere samt hjemmeboende ældre, der er visiteret til aktiviteter på plejehjemmet, ældrecentret eller botilbudsenheden, der har til formål at vedligeholde de pågældendes fysiske og psykiske færdigheder, ske uden tilladelse.</p><p class=\"Paragraf\"><span class=\"ParagrafNr\">§ 7.</span> Udføres ikke-erhvervsmæssig kørsel i henhold til § 6, stk. 2, skal føreren under kørslen medbringe skriftlig erklæring fra Færdselsstyrelsen om, at der er tale om et låneforhold mellem ikke-erhvervsdrivende foreninger m.v. Erklæringen skal på forlangende forevises politiet.</p><p class=\"Stk2\"><span class=\"StkNr\">Stk. 2.</span> Erklæringen udstedes til udlåneren efter ansøgning, som indsendes til Færdselsstyrelsen.</p><p class=\"Stk2\"><span class=\"StkNr\">Stk. 3.</span> Den, der ansøger om erklæring, skal afgive enhver oplysning, som Færdselsstyrelsen anmoder om med henblik på vurdering af, om der er tale om låneforhold mellem ikke-erhvervsdrivende foreninger mv. Færdselsstyrelsen kan herunder kræve, at der fremlægges oplysninger fra offentlige myndigheder.</p><p class=\"ParagrafGruppeOverskrift\">Chaufførvikarvirksomhed</p><p class=\"Paragraf\"><span class=\"ParagrafNr\">§ 8.</span> Den, der er etableret på dansk område og driver chaufførvikarvirksomhed ved erhvervsmæssigt at udleje chauffører, skal have godkendelse hertil, jf. lovens § 9, stk. 2. Godkendelsen gives i tilslutning til en tilladelse til erhvervsmæssig personbefordring, jf. § 1, stk. 1, eller en tilladelse hertil udstedt inden for Det Europæiske Økonomiske Samarbejdsområde. Godkendelsen omfatter udlejning af chauffører til erhvervsmæssig personbefordring med de i § 1, stk. 1, nævnte køretøjer og til godstransport med motorkøretøj eller vogntog med en samlet tilladt totalvægt over 3.500 kg.</p><p class=\"Stk2\"><span class=\"StkNr\">Stk. 2.</span> Godkendelsen kan kun opretholdes, så længe indehaveren har tilladelse til erhvervsmæssig personbefordring eller tilladelse hertil udstedt inden for Det Europæiske Økonomiske Samarbejdsområde.</p><p class=\"Stk2\"><span class=\"StkNr\">Stk. 3.</span> Chaufførvikarvirksomheden skal til lejeren i forbindelse med udlejning af en chauffør udlevere en af Færdselsstyrelsen udfærdiget blanket i udfyldt stand, således at lejeren kan sikre sig, at den planlagte kørsel lovligt kan udføres af chaufførvikaren efter køre- og hviletidsbestemmelserne.</p><p class=\"Kapitel\"><a name=\"Kap2\">Kapitel 2</a></p><p class=\"KapitelOverskrift2\">Udstedelse, fornyelse og bortfald af tilladelse til erhvervsmæssig personbefordring og busudlejning samt godkendelse til drift af chaufførvikarvirksomhed</p><p class=\"ParagrafGruppeOverskrift\">Ansøgningen</p><p class=\"Paragraf\"><span class=\"ParagrafNr\">§ 9.</span> Ansøgning om tilladelse til erhvervsmæssig personbefordring, tilladelse til busudlejning, godkendelse som ansvarlig leder og godkendelse til drift af chaufførvikarvirksomhed indsendes til Færdselsstyrelsen.</p><p class=\"Stk2\"><span class=\"StkNr\">Stk. 2.</span> Færdselsstyrelsen fastlægger formkravene til ansøgninger og kan kræve yderligere oplysninger. Ansøgningen kan afvises, hvis den er udfyldt ulæseligt, fejlagtigt eller ufuldstændigt.</p><p class=\"ParagrafGruppeOverskrift\">Kravet til økonomi</p><p class=\"Paragraf\"><span class=\"ParagrafNr\">§ 10.</span> Ansøgeren skal ved ansøgning om indtil to tilladelser kunne dokumentere at have egne kontante midler eller andre værdier på i alt mindst 150.000 kr. Ved ansøgning om yderligere tilladelser forhøjes beløbet med 40.000 kr. for hver ekstra tilladelse.</p><p class=\"Stk2\"><span class=\"StkNr\">Stk. 2.</span> Ansøgeren skal ved ansøgning om godkendelse til drift af chaufførvikarvirksomhed dokumentere at have egne kontante midler eller andre værdier på mindst 200.000 kr. udover de i stk. 1 anførte beløb for tilladelser. En tilladelsesindehaver fra et andet land inden for Det Europæiske Økonomiske Samarbejdsområde skal dokumentere at have kontante midler eller andre værdier på i alt mindst 200.000 kr.</p><p class=\"Stk2\"><span class=\"StkNr\">Stk. 3.</span> Der kan i stedet stilles en sikkerhed med et nærmere af Færdselsstyrelsen fastsat beløb og indhold af et forsikringsselskab eller pengeinstitut. Sikkerheden skal beløbsmæssigt modsvare de i stk. 1 fastsatte krav til egenkapital.</p><p class=\"Stk2\"><span class=\"StkNr\">Stk. 4.</span> En kommune eller en kommunal institution, der ansøger om tilladelse eller tilladelser, jf. stk. 1, eller godkendelse til drift af chaufførvikarvirksomhed skal stille sikkerhed i overensstemmelse med reglen i stk. 3.</p><p class=\"Stk2\"><span class=\"StkNr\">Stk. 5.</span> En ansøgning kan afslås, såfremt ansøgeren har forfaldne restancer til det offentlige på 50.000 kr. eller derover.</p><p class=\"ParagrafGruppeOverskrift\">Kravet om faglige kvalifikationer</p><p class=\"Paragraf\"><span class=\"ParagrafNr\">§ 11.</span> En ansøger anses for fagligt kvalificeret til at udføre erhvervsmæssig personbefordring, hvis vedkommende</p><p class=\"Tekst2\"><div><p class=\"Liste1\"><span class=\"Liste1Nr\">1)</span> har tilladelse til erhvervsmæssig personbefordring,</p><p class=\"Liste1\"><span class=\"Liste1Nr\">2)</span> er godkendt som ansvarlig leder af en buskørselsvirksomhed og er ansat som sådan, eller</p><p class=\"Liste1\"><span class=\"Liste1Nr\">3)</span> inden for de seneste 10 år har gennemført et af Færdselsstyrelsen godkendt kursus og ved en skriftlig prøve dokumenteret færdigheder i de emner, der er angivet i bilaget til denne bekendtgørelse.</p></div></p><p class=\"Stk2\"><span class=\"StkNr\">Stk. 2.</span> En ansøger kan fritages for det i stk. 1, nr. 3, nævnte kursus, hvis det godtgøres, at vedkommende igennem de seneste 5 år har haft en stilling med overordnede funktioner i en virksomhed, der udfører personbefordring. Det er samtidig en betingelse, at ansøgeren består en af Færdselsstyrelsen godkendt prøve og dermed dokumenterer færdigheder i de emner, der er angivet i bilaget til denne bekendtgørelse.</p><p class=\"Stk2\"><span class=\"StkNr\">Stk. 3.</span> Færdselsstyrelsen kan udstede et certifikat til personer, der opfylder betingelserne i stk. 1. Certifikatet udstedes i henhold til De Europæiske Fællesskabers regler vedrørende adgang til buskørselserhvervet.</p><p class=\"Stk2\"><span class=\"StkNr\">Stk. 4.</span> Statsborgere fra medlemsstater i Den Europæiske Union kan opfylde betingelserne i henhold til stk. 1 ved for Færdselsstyrelsen at fremlægge et certifikat udstedt af myndighederne i den medlemsstat, hvoraf det fremgår, at betingelserne er opfyldt.</p><p class=\"Stk2\"><span class=\"StkNr\">Stk. 5.</span> Bopælskravet i lovens § 12, stk. 1, nr. 1, og § 13, stk. 2, jf. § 12, stk. 1, nr. 1, anvendes ikke i det omfang andet følger af De Europæiske Fællesskabers regler om etablering og om arbejdskraftens frie bevægelighed eller tilsvarende regler i Aftale om Det Europæiske Økonomiske Samarbejdsområde.</p><p class=\"Paragraf\"><span class=\"ParagrafNr\">§ 12.</span> En ansøger anses for fagligt kvalificeret til at foretage busudlejning uden fører, hvis vedkommende opfylder de i § 11 nævnte krav.</p><p class=\"Paragraf\"><span class=\"ParagrafNr\">§ 13.</span> En indehaver af en tilladelse til erhvervsmæssig personbefordring eller en tilladelse hertil udstedt inden for Det Europæiske Økonomiske Samarbejdsområde anses for fagligt kvalificeret til at drive chaufførvikarvirksomhed, hvis vedkommende inden for de seneste 10 år har gennemført et af Færdselsstyrelsen godkendt kursus og ved en skriftlig prøve dokumenteret færdigheder i de emner, der er angivet i bilaget til denne bekendtgørelse, herunder vikarudlejningsmodulet.</p><p class=\"Stk2\"><span class=\"StkNr\">Stk. 2.</span> En tilladelsesindehaver skal dog alene gennemgå og bestå et af Færdselsstyrelsen godkendt vikarudlejningskursusmodul, såfremt vedkommende</p><p class=\"Tekst2\"><div><p class=\"Liste1\"><span class=\"Liste1Nr\">1)</span> før 1. maj 2000 var godkendt som tilladelsesindehaver eller ansvarlig leder og fortsat er godkendt som sådan,</p><p class=\"Liste1\"><span class=\"Liste1Nr\">2)</span> før 1. maj 2000 har gennemgået og bestået et af Færdselsstyrelsen godkendt kursus eller prøve, eller</p><p class=\"Liste1\"><span class=\"Liste1Nr\">3)</span> har bestået den i § 11, stk. 2, nævnte prøve.</p></div></p><p class=\"Stk2\"><span class=\"StkNr\">Stk. 3.</span> En tilladelsesindehaver fra et andet land inden for Det Europæiske Økonomiske Samarbejdsområde kan opfylde kravet i stk. 1 ved at dokumentere, at vedkommende i et andet land inden for Det Europæiske Økonomiske Samarbejdsområde har gennemført et kursus, der giver kendskab til drift af chaufførvikarvirksomhed.</p><p class=\"ParagrafGruppeOverskrift\">Vandelskravet</p><p class=\"Paragraf\"><span class=\"ParagrafNr\">§ 14.</span> Færdselsstyrelsen indhenter straffeattest til offentligt brug og eventuelt udskrift fra Det Centrale Kriminalregister til brug ved bedømmelsen af ansøgerens vandel.</p><p class=\"Stk2\"><span class=\"StkNr\">Stk. 2.</span> Ansøgeren skal afgive enhver oplysning, som Færdselsstyrelsen anmoder om med henblik på vurdering af, om ansøgeren vil kunne drive virksomheden på forsvarlig måde og i overensstemmelse med god skik inden for branchen.</p><p class=\"ParagrafGruppeOverskrift\">Selskaber m.v.</p><p class=\"Paragraf\"><span class=\"ParagrafNr\">§ 15.</span> Er ansøgeren et selskab eller en anden juridisk person, skal vandelskravet og kravet om faglige kvalifikationer i lovens § 12, stk. 1, nr. 6 og 7, 1. led, opfyldes af den fysiske person, der faktisk og vedvarende som ansvarlig leder forestår virksomhedens buskørsel eller busudlejning. Denne skal tillige med selskabet opfylde kravet i lovens § 12, stk. 1, nr. 7, 2. led.</p><p class=\"Stk2\"><span class=\"StkNr\">Stk. 2.</span> Filialer, der er oprettet her i landet af udenlandske aktieselskaber og anpartsselskaber, kan være indehavere af tilladelse og godkendelse til drift af chaufførvikarvirksomhed efter loven.</p><p class=\"Kapitel\"><a name=\"Kap3\">Kapitel 3</a></p><p class=\"KapitelOverskrift2\">Føreren af busser, der anvendes til erhvervsmæssig personbefordring</p><p class=\"Paragraf\"><span class=\"ParagrafNr\">§ 16.</span> Føreren skal have kørekort til erhvervsmæssig personbefordring.</p><p class=\"Paragraf\"><span class=\"ParagrafNr\">§ 17.</span> Føreren må, udover at besvare enkelte spørgsmål vedrørende befordringen, ikke samtale med passagererne under kørslen.</p><p class=\"Paragraf\"><span class=\"ParagrafNr\">§ 18.</span> Føreren skal så vidt muligt efter hver tur, dog mindst én gang om dagen efterse bussen for glemte genstande. Fundne sager skal, hvis de ikke umiddelbart kan udleveres til rette vedkommende, eventuelt gennem rutebilstationen eller virksomhedens kontor, snarest afleveres til politiet. Har tilladelsesindehaveren, eller den kørslen udføres for, et kontor for fundne sager, kan disse opbevares på kontoret i et tidsrum, der aftales med politiet.</p><p class=\"Paragraf\"><span class=\"ParagrafNr\">§ 19.</span> Passagerer, som ikke vil efterkomme de påbud eller anvisninger, der gives i medfør af denne bekendtgørelse, kan bortvises af føreren, tilladelsesindehaveren, personale ansat hos denne eller den, kørslen udføres for. Det samme gælder passagerer, som ikke har eller vil anskaffe gyldig billet eller kort, samt passagerer, hvis opførsel er til væsentlig gene for andre passagerer.</p><p class=\"ParagrafGruppeOverskrift\">Buskørsel med mindre køretøjer m.v.</p><p class=\"Paragraf\"><span class=\"ParagrafNr\">§ 20.</span> Reglerne i § 16 og §§ 18-19 finder tillige anvendelse ved udførelse af erhvervsmæssig personbefordring med motorkøretøjer, der er indrettet til befordring af højst 9 personer, føreren medregnet, og som benyttes til almindelig rutekørsel.</p><p class=\"Stk2\"><span class=\"StkNr\">Stk. 2.</span> Det i stk. 1 nævnte motorkøretøj skal opfylde de særlige krav til indretning, som er fastsat for taxier.</p><p class=\"Stk2\"><span class=\"StkNr\">Stk. 3.</span> Hvis det i stk. 1 nævnte køretøj tillige skal benyttes til taxikørsel, skal det endvidere opfylde de særlige krav, der gælder om udstyr for taxier.</p><p class=\"Stk2\"><span class=\"StkNr\">Stk. 4.</span> Reglen i stk. 3 finder tilsvarende anvendelse på busser indrettet til befordring af indtil 15 personer, føreren medregnet, der benyttes til både andre former for buskørsel end rutekørsel og taxikørsel, jf. bestemmelserne i lov om taxikørsel m.v.</p><p class=\"Kapitel\"><a name=\"Kap4\">Kapitel 4</a></p><p class=\"KapitelOverskrift2\">Kontroldokument vedrørende international lejlighedsvis kørsel</p><p class=\"Paragraf\"><span class=\"ParagrafNr\">§ 21.</span> Kontroldokument (kørselsblad), der i henhold til bestemmelser fastsat af De Europæiske Fællesskabers eller internationale aftaler skal medbringes ved udførelse af lejlighedsvis international kørsel, samt kørselshæfte skal opbevares af virksomheden mindst 1 år. Fristen regnes for kontroldokumentets vedkommende fra udførelsen af den tur, for hvilken kontroldokumentet gælder, og for kørselshæftet fra udførelsen af den sidste tur, for hvilken kørselshæftet gælder.</p><p class=\"ParagrafGruppeOverskrift\">Sikring af føreren og andre, der medvirker ved international buskørsel</p><p class=\"Paragraf\"><span class=\"ParagrafNr\">§ 22.</span> Den, der efter lovens § 20 a, stk. 1 og 2, hæfter for udgifter, som en fører eller andre får i forbindelse med sygdom under kørsel i udlandet, yder den sikrede fuld refusion af udgifter til</p><p class=\"Tekst2\"><div><p class=\"Liste1\"><span class=\"Liste1Nr\">1)</span> lægehjælp,</p><p class=\"Liste1\"><span class=\"Liste1Nr\">2)</span> lægeordineret ophold og behandling på almindelige sygehuse, herunder operationer og ambulancetransport,</p><p class=\"Liste1\"><span class=\"Liste1Nr\">3)</span> lægeordineret medicin,</p><p class=\"Liste1\"><span class=\"Liste1Nr\">4)</span> ekstraudgifter ved transport til køretøj med fastlagt rejserute som følge af, at den sikrede er blevet forsinket grundet lægebeordret sengeleje,</p><p class=\"Liste1\"><span class=\"Liste1Nr\">5)</span> hjemrejse, der erklæres nødvendig af en læge, samt</p><p class=\"Liste1\"><span class=\"Liste1Nr\">6)</span> hjembringelse af en sikret, der afgår ved døden.</p></div></p><p class=\"Stk2\"><span class=\"StkNr\">Stk. 2.</span> Til tandlægehjælp i akutte tilfælde ydes refusion med maksimalt 500 kr. Herudover betales ekstraudgifter med maksimalt 500 kr. pr. dag til ekstraordinært hotelophold m.v., hvor behandling efter lægehenvisning kan ske på hotel.</p><p class=\"Paragraf\"><span class=\"ParagrafNr\">§ 23.</span> Den, der efter lovens § 20 a, stk. 3, hæfter for udgifter til retshjælp og lignende udgifter, der opstår under kørsel i udlandet, yder den sikrede fuld refusion af udgifter til advokatbistand og krav om sikkerhed til dækning af eventuelle erstatningskrav, som en udenlandsk myndighed stiller som betingelse for at give tilladelse til udrejse.</p><p class=\"Stk2\"><span class=\"StkNr\">Stk. 2.</span> Herudover betales ekstraudgifter med maksimalt 500 kr. pr. dag til ekstraordinært hotelophold m.v., hvor den sikrede får påbud om ikke at forlade det land, hvor der verserer retssag imod ham, før retsafgørelsen foreligger, samt ekstraudgifter ved transport til køretøj med fastlagt rejserute som følge af, at sikrede er blevet forsinket som følge af retssagen.</p><p class=\"Paragraf\"><span class=\"ParagrafNr\">§ 24.</span> Den, der efter §§ 22 og 23 hæfter for udgifter i forbindelse med sygdom og til retshjælp m.v., kan opfylde det i lovens § 20 a, stk. 4, indeholdte krav om sikkerhedsstillelse ved</p><p class=\"Tekst2\"><div><p class=\"Liste1\"><span class=\"Liste1Nr\">1)</span> tegning af en forsikring i en forsikringsvirksomhed, der er undergivet den til enhver tid gældende lovgivning om forsikringsvirksomhed,</p><p class=\"Liste1\"><span class=\"Liste1Nr\">2)</span> medlemskab af en organisation, der i henhold til en af Færdselsstyrelsen godkendt ordning garanterer for sine medlemmer, eller</p><p class=\"Liste1\"><span class=\"Liste1Nr\">3)</span> oprettelse af en bankgaranti på et beløb af 50.000 kr. eller ved deponering i bank eller sparekasse af værdipapirer til en kursværdi af i alt 50.000 kr. Værdipapirerne skal opfylde de krav, som efter den til enhver tid gældende lovgivning gælder for anbringelse af umyndiges midler.</p></div></p><p class=\"Stk2\"><span class=\"StkNr\">Stk. 2.</span> Ved kørsel inden for de nordiske lande samt ved lokalkørsel over den dansk-tyske grænse til og med en linje Hamburg - Lübeck - Rostock gælder det i stk. 1 angivne krav om sikkerhedsstillelse ikke.</p><p class=\"Kapitel\"><a name=\"Kap5\">Kapitel 5</a></p><p class=\"KapitelOverskrift2\">Godkendelse af kurser</p><p class=\"Paragraf\"><span class=\"ParagrafNr\">§ 25.</span> De i § 11, stk. 1, nr. 3, og § 13, stk. 1 og 2, nævnte kurser og udbydere heraf godkendes af Færdselsstyrelsen, såfremt kurserne opfylder de indholdskrav, der er angivet i bilaget til denne bekendtgørelse, og såfremt kurser og prøver skønnes at kunne udføres på betryggende måde.</p><p class=\"Stk2\"><span class=\"StkNr\">Stk. 2.</span> Kurserne skal have en varighed på mindst 144 lektioner. En lektion udgør 45 minutter.</p><p class=\"Stk2\"><span class=\"StkNr\">Stk. 3.</span> Kursusudbyderne skal ved de afsluttende prøver anvende opgaver udarbejdet af Færdselsstyrelsen. Prøverne aflægges ved hjælp af et elektronisk prøveaflæggelsessystem. Repræsentanter for Færdselsstyrelsen skal gives adgang til at overvære de afsluttende prøver.</p><p class=\"Stk2\"><span class=\"StkNr\">Stk. 4.</span> Godkendelse af kurser og udbydere kan tilbagekaldes, såfremt kursusudbyderen groft eller gentagne gange har overtrådt vilkår for godkendelsen.</p><p class=\"Kapitel\"><a name=\"Kap6\">Kapitel 6</a></p><p class=\"KapitelOverskrift2\">Dispensation</p><p class=\"Paragraf\"><span class=\"ParagrafNr\">§ 26.</span> Færdselsstyrelsen kan i ganske særlige tilfælde undtage fra kravet om tilladelse til erhvervsmæssig personbefordring, jf. lovens § 1, stk. 1.</p><p class=\"ParagrafGruppeOverskrift\">Straffebestemmelser</p><p class=\"Paragraf\"><span class=\"ParagrafNr\">§ 27.</span> Overtrædelse af § 1, stk. 1, § 6, stk. 1, § 7, stk. 1, § 8, stk. 1 og 3, §§ 16-17 og § 20, stk. 2 og 3, straffes med bøde.</p><p class=\"Stk2\"><span class=\"StkNr\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p><p class=\"Kapitel\"><a name=\"Kap7\">Kapitel 7</a></p><p class=\"KapitelOverskrift2\">Ikrafttrædelse m.v.</p><p class=\"Paragraf\"><span class=\"ParagrafNr\">§ 28.</span> Bekendtgørelsen træder i kraft den 1. januar 2008.</p><p class=\"Stk2\"><span class=\"StkNr\">Stk. 2.</span> Samtidig ophæves bekendtgørelse nr. 11 af 5. januar 2005 om buskørsel.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Færdselsstyrelsen, den 12. december 2007</I></P><P CLASS=SIGN1 ALIGN=\"CENTER\">Carsten Falk Hansen</P><P CLASS=SIGN2 ALIGN=\"RIGHT\">/ Theo Rabenberg</P></FONT></DIV><a name=\"Bil1\"><hr class=\"BilagStreg\" /></a><p class=\"Bilag\">Bilag 1</p><p class=\"BilagTekst\">Fortegnelse over emner, der skal indgå i kursus, jf. § 11, stk. 1, nr. 3, og § 13, stk. 1.</p><p class=\"Tekst2\"><div>A. Borgerlig ret</div></p><p class=\"Tekst2\"><div>Ansøgeren skal bl.a.:</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> kende de vigtigste transportkontrakter, der anvendes inden for vejtransportvirksomhed, og de deraf følgende rettigheder og forpligtelser</p><p class=\"Liste1\"><span class=\"Liste1Nr\">2)</span> være kvalificeret til at forhandle en transportkontrakt, så den bliver retsgyldig bl.a. med hensyn til transportbetingelserne</p><p class=\"Liste1\"><span class=\"Liste1Nr\">3)</span> kunne bedømme en klage fra ordregiveren over skader, der er forvoldt passagererne eller deres bagage som følge af en færdselsulykke under befordringen, eller over skader som følge af den opståede forsinkelse, samt kunne vurdere, hvilke følger denne klage får for hans kontraktmæssige ansvar.</p></div></p><p class=\"Tekst2\"><div>B. Handelsret</div></p><p class=\"Tekst2\"><div>Ansøgeren skal bl.a.:</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> kende betingelserne og formkravene for at kunne drive handelsvirksomhed samt kende erhvervsdrivendes generelle forpligtelser (registrering, forretningsbøger osv.) samt følgerne af en konkurs</p><p class=\"Liste1\"><span class=\"Liste1Nr\">2)</span> besidde et rimeligt kendskab til de forskellige former for handelsselskaber samt reglerne for deres oprettelse og drift.</p></div></p><p class=\"Tekst2\"><div>C. Arbejdsmarkeds- og sociallovgivning</div></p><p class=\"Tekst2\"><div>Ansøgeren skal bl.a.:</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> kende de for vejtransportsektoren relevante sociale institutioners rolle og funktion (fagforeninger, samarbejdsudvalg, personalerepræsentanter, arbejdsinspektører osv.)</p><p class=\"Liste1\"><span class=\"Liste1Nr\">2)</span> kende arbejdsgivernes forpligtelser med hensyn til social sikring</p><p class=\"Liste1\"><span class=\"Liste1Nr\">3)</span> kende de regler, der gælder for arbejdskontrakter, der indgås med forskellige arbejdstagerkategorier i vejtransportvirksomheder (kontraktformer, partnernes forpligtelser, arbejdsbetingelser og arbejdstid, ferie med løn, aflønning, ophævelse af kontrakt osv.)</p><p class=\"Liste1\"><span class=\"Liste1Nr\">4)</span> kende bestemmelserne i forordning (EF) nr. 561/2006, <a class=\"FodnoteHenvisning\" name=\"Henvisning_\" href=\"#\">1)</a>bestemmelserne i forordning (EØF) nr. 3821/85 <a class=\"FodnoteHenvisning\" name=\"Henvisning_\" href=\"#\">2)</a>og de praktiske foranstaltninger til gennemførelse af disse forordninger.</p></div></p><p class=\"Tekst2\"><div>D. Skattelovgivning</div></p><p class=\"Tekst2\"><div>Ansøgeren skal bl.a. kende bestemmelserne om:</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> momsbelægning af transportydelser</p><p class=\"Liste1\"><span class=\"Liste1Nr\">2)</span> vægtafgifter</p><p class=\"Liste1\"><span class=\"Liste1Nr\">3)</span> afgifter på visse køretøjer, der anvendes til vejgodstransport, samt de brugsafgifter, der opkræves ved benyttelse af visse infrastrukturer</p><p class=\"Liste1\"><span class=\"Liste1Nr\">4)</span> indkomstskat.</p></div></p><p class=\"Tekst2\"><div>E. Virksomhedsledelse i erhvervsmæssig og finansiel henseende</div></p><p class=\"Tekst2\"><div>Ansøgeren skal bl.a.:</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> kende retsforskrifterne og de praktiske regler for anvendelse af check, veksler, egenveksler, kreditkort og andre betalingsmidler eller -måder</p><p class=\"Liste1\"><span class=\"Liste1Nr\">2)</span> kende de forskellige låneformer (banklån, remburs, kautionering, prioritet, leasing, leje, factoring osv.) samt de byrder og forpligtelser, de indebærer</p><p class=\"Liste1\"><span class=\"Liste1Nr\">3)</span> vide, hvad en status er, hvordan den ser ud, og hvordan den fortolkes</p><p class=\"Liste1\"><span class=\"Liste1Nr\">4)</span> kunne læse og fortolke en resultatopgørelse</p><p class=\"Liste1\"><span class=\"Liste1Nr\">5)</span> kunne foretage en analyse af virksomhedens finansielle og rentabilitetsmæssige situation, bl.a. på grundlag af finansielle nøgletal</p><p class=\"Liste1\"><span class=\"Liste1Nr\">6)</span> kunne lægge et budget</p><p class=\"Liste1\"><span class=\"Liste1Nr\">7)</span> kende de forskellige bestanddele af virksomhedens kostpris (faste omkostninger, variable omkostninger, driftsmidler, afskrivninger osv.) og kunne foretage beregninger pr. køretøj, pr. tilbagelagt kilometer, pr. tur eller pr. ton</p><p class=\"Liste1\"><span class=\"Liste1Nr\">8)</span> kunne udarbejde en skematisk fremstilling af hele personalets organisation inden for virksomheden, tilrettelægge arbejdsplaner osv.</p><p class=\"Liste1\"><span class=\"Liste1Nr\">9)</span> kende principperne for marketing, salgsfremstød for transportydelser, udarbejdelse af kundekartotek, reklame, PR-virksomhed osv.</p><p class=\"Liste1\"><span class=\"Liste1Nr\">10)</span> kende de forskellige forsikringsformer, der er karakteristiske for vejtransportvirksomheder (ansvarsforsikring, personskadeforsikring, tingsskadeforsikring, rejsegodsforsikring) samt de garantier og forpligtelser, de indebærer</p><p class=\"Liste1\"><span class=\"Liste1Nr\">11)</span> kende de forskellige former for anvendelse af telematik på vejtransportområdet</p><p class=\"Liste1\"><span class=\"Liste1Nr\">12)</span> kunne anvende reglerne for prisfastsættelse og prisdannelse inden for offentlig og privat personbefordring</p><p class=\"Liste1\"><span class=\"Liste1Nr\">13)</span> kunne anvende reglerne om fakturering af serviceydelser i forbindelse med personbefordring ad landevej.</p></div></p><p class=\"Tekst2\"><div>F. Markedsadgang</div></p><p class=\"Tekst2\"><div>Ansøgeren skal bl.a.:</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> kende de faglige regler for vejtransport for fremmed regning, for leje af erhvervskøretøjer, for underentreprise, herunder reglerne for den officielle organisering af erhvervet, adgangen til det, tilladelser til vejtransport inden og uden for Fællesskabets område, og reglerne vedrørende kontrol og sanktioner</p><p class=\"Liste1\"><span class=\"Liste1Nr\">2)</span> kende bestemmelserne om oprettelse af en vejtransportvirksomhed</p><p class=\"Liste1\"><span class=\"Liste1Nr\">3)</span> kende de forskellige dokumenter, der kræves til udførelse af vejtransportydelser og være i stand til at indføre kontrolmetoder til sikring af, at der såvel i virksomhedens lokaler som i køretøjerne befinder sig de reglementerede dokumenter, der vedrører hver udført transport, bl.a. dokumenter vedrørende køretøjer, føreren, godset eller passagerernes bagage</p><p class=\"Liste1\"><span class=\"Liste1Nr\">4)</span> kende reglerne vedrørende organiseringen af markedet for personbefordring ad landevej</p><p class=\"Liste1\"><span class=\"Liste1Nr\">5)</span> kende reglerne for etablering af befordringsfaciliteter og være i stand til at udarbejde køreplaner.</p></div></p><p class=\"Tekst2\"><div>G. Teknisk og driftsmæssige forhold</div></p><p class=\"Tekst2\"><div>Ansøgeren skal bl.a.:</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> kende reglerne for køretøjers vægt og dimensioner i medlemsstaterne samt procedurerne for de særlige transporter, der ikke falder ind under disse regler</p><p class=\"Liste1\"><span class=\"Liste1Nr\">2)</span> alt efter virksomhedens behov kunne vælge passende køretøjer samt de dertil hørende bestanddele (chassis, motor, transmissionssystemer, bremsesystemer osv.)</p><p class=\"Liste1\"><span class=\"Liste1Nr\">3)</span> kende formaliteterne i forbindelse med godkendelse, indregistrering og syn af disse køretøjer</p><p class=\"Liste1\"><span class=\"Liste1Nr\">4)</span> kunne vurdere, hvilke foranstaltninger der skal træffes til bekæmpelse af luftforurening som følge af emissioner fra motorkøretøjer, samt til støjbekæmpelse</p><p class=\"Liste1\"><span class=\"Liste1Nr\">5)</span> kunne udarbejde periodiske vedligeholdelsesplaner for køretøjerne og deres udstyr.</p></div></p><p class=\"Tekst2\"><div>H. Færdselssikkerhed</div></p><p class=\"Tekst2\"><div>Ansøgeren skal bl.a.:</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> kende de kvalifikationer, der kræves af det kørende personale (kørekort, sundhedsattester, duelighedsbeviser osv.)</p><p class=\"Liste1\"><span class=\"Liste1Nr\">2)</span> kunne træffe foranstaltninger til sikring af, at førerne overholder gældende færdselsregler, forbud og begrænsninger i de forskellige medlemsstater (hastighedsbegrænsninger, forkørselsrettigheder, regler for standsning og parkering, lygteføring, vejskiltning osv.)</p><p class=\"Liste1\"><span class=\"Liste1Nr\">3)</span> kunne udarbejde instrukser til førerne om kontrol af sikkerhedsbestemmelserne dels vedrørende transportmateriellets, udstyrets og ladningens tilstand, dels vedrørende forebyggende foranstaltninger</p><p class=\"Liste1\"><span class=\"Liste1Nr\">4)</span> kunne indføre regler for, hvordan man skal forholde sig i ulykkestilfælde, og træffe de nødvendige foranstaltninger for at undgå en gentagelse af alvorlige ulykker eller overtrædelser</p><p class=\"Liste1\"><span class=\"Liste1Nr\">5)</span> have alment kendskab til vejnettet i medlemsstaterne.</p></div></p><p class=\"Tekst2\"><div>I. Chaufførvikarvirksomhed</div></p><p class=\"Tekst2\"><div>Ansøgeren skal bl.a.:</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> kende til drift af chaufførvikarvirksomhed, herunder særligt tilladelseskravet, markedsadgang og arbejdsgiveransvar</p><p class=\"Liste1\"><span class=\"Liste1Nr\">2)</span> kende til ansættelsesretslig lovgivning og arbejdsmiljølovgivning</p><p class=\"Liste1\"><span class=\"Liste1Nr\">3)</span> kende til arbejdsskadeforsikring, sygdom og retshjælp samt overenskomstforhold for bus- og lastbilchauffører.</p></div></p><p class=\"Tekst2\"><div>J. Busudlejning</div></p><p class=\"Tekst2\"><div>Ansøgeren skal bl.a.:</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> kende lovkrav til virksomheden i forbindelse med busudlejning uden fører</p><p class=\"Liste1\"><span class=\"Liste1Nr\">2)</span> kende lovkrav til førere, der lejer busser</p><p class=\"Liste1\"><span class=\"Liste1Nr\">3)</span> kende lovkravene til, hvilke former for kørsel der må udføres med lejet bus.</p></div></p><p class=\"Tekst2\"><div>K. Forhandlingsteknik</div></p><p class=\"Tekst2\"><div>Ansøgere skal bl.a.</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> kende til forskellen mellem forhandling og salg/køb, kunne vurdere hvordan den vellykkede forhandlingssituation vinder/vinder situationen opstår</p><p class=\"Liste1\"><span class=\"Liste1Nr\">2)</span> kunne forberede, planlægge og gennemføre de forskellige forhandlingsfaser</p><p class=\"Liste1\"><span class=\"Liste1Nr\">3)</span> kende til strategi og taktik samt de psykologiske faktorer i forhandlingsspillet</p><p class=\"Liste1\"><span class=\"Liste1Nr\">4)</span> være orienteret om karakteristika af den gode forhandler og identifikation af modpartens motiver og mål</p><p class=\"Liste1\"><span class=\"Liste1Nr\">5)</span> kunne fortage økonomiske overvejelser og aspekter samt vurdere konsekvenserne heraf.</p></div></p><p class=\"Tekst2\"><div>L. Trafiksikkerhedsledelse</div></p><p class=\"Tekst2\"><div>Ansøgere skal bl.a.</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> kunne udarbejde målsætninger og trafiksikkerhedspolitik</p><p class=\"Liste1\"><span class=\"Liste1Nr\">2)</span> kunne udarbejde registreringssystemer, der belyser frekvens, art og årsag til uheld</p><p class=\"Liste1\"><span class=\"Liste1Nr\">3)</span> kunne udarbejde en plan for, hvorledes medarbejdere inddrages og informeres omkring virksomhedens trafiksikkerhedspolitik</p><p class=\"Liste1\"><span class=\"Liste1Nr\">4)</span> kunne indføre systemer for måling af brændstofforbrug</p><p class=\"Liste1\"><span class=\"Liste1Nr\">5)</span> være orienteret om indholdet af en chaufførhåndbog bl.a. med beskrivelse af chaufføradfærd samt kunne beskrive, hvorledes håndbogen vedligeholdes og håndhæves</p><p class=\"Liste1\"><span class=\"Liste1Nr\">6)</span> have kendskab til certificeringsordninger om trafiksikkerhed.</p></div></p><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"\" href=\"#Henvisning_\">1)</a> Europa-Parlamentets og Rådets forordning (EF) nr. 561/2006 af 15. marts 2006 om harmonisering af visse sociale bestemmelser inden for vejtransport og om ændring af Rådets forordning (EØF) nr. 3821/85 og (EF) nr. 2135/98 samt ophævelse af Rådets forordning (EØF) nr. 3820/85 (EØS-relevant tekst)  Erklæring (EUT L 102 af 11.4.2006, s. 1).</p><p class=\"Fodnote\"><a class=\"FodnoteNr\" name=\"\" href=\"#Henvisning_\">2)</a> Rådets forordning (EØF) nr. 3821/85 af 20. december 1985 om kontrolapparatet inden for vejtransport (EFT L 370 af 31.12.1985, s. 8). Forordningen er senest ændret ved Europa-Parlamentets og Rådets forordning (EF) nr. 561/2006 (EUT L 102 af 11.4.2006, s. 1).</p>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "popularTitle": "Busbekendtgørelsen",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/12/2007"
        },
        {
            "displayName": "Accession",
            "displayValue": "B20070148805"
        },
        {
            "displayName": "Entydig dokumentidentifikation",
            "displayValue": "AR001472"
        },
        {
            "displayName": "Dato for førstegangsindlæggelse",
            "displayValue": "21/12/2007"
        },
        {
            "displayName": "Dato for indlæggelse",
            "displayValue": "21/12/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1488"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "12/12/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Færdselsstyrelsen"
        },
        {
            "displayName": "Ressortministeriets journalnummer",
            "displayValue": "Transportmin.,<br />Færdselsstyrelsen, j.nr. FS210-000002"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}