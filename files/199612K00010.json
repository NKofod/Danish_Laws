{
    "id": 112040,
    "title": "1996 LSF 10   FORSLAG TIL LOV OM ÆNDRING AF LOV OM ARBEJDSLØSHEDSFORSIKRING M.V. ",
    "documentTypeId": "400",
    "isSagsforlobPeriodValid": false,
    "shortName": "1996/1 LSF 10",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 10 </P>  \r\n\r\n<P></P>  \r\n\r\n<P>Forslag til Lov om ændring af lov om arbejdsløshedsforsikring m.v. </P>  \r\n\r\n<P></P>  \r\n\r\n<P>Fremsat af Aage Frandsen (SF) Anne Baastrup (SF) Steen Gade (SF) </P>  \r\n\r\n<P></P>  \r\n\r\n<P>den 2. oktober 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om arbejdsløshedsforsikring m.v., jf. lovbekendtgørelse nr. 706 af  \r\n\r\n 22. juli 1996, foretages følgende ændringer: </P>  \r\n\r\n<P> <B>1.</B>  <I>§ 62 a, stk. 2,</I> affattes således: </P>  \r\n\r\n<P> <I>&#187;Stk. 2.</I> Et medlem kan dog bevare dagpengeretten ved  \r\n\r\n deltagelse i undervisning om dagen før kl. 16.00, hvis undervisningen ikke er  \r\n\r\n godkendt som støtteberettiget efter lov om statens uddannelsesstøtte.  \r\n\r\n Dagpengeretten kan ligeledes bevares ved deltagelse i  \r\n\r\n hf-enkeltfagsundervisning under 20 timer om ugen og i undervisning svarende  \r\n\r\n til folkeskolens 8.-10. klassetrin samt undervisning på danske folkehøjskoler  \r\n\r\n i Sydslesvig. Dagpengeretten kan ikke bevares, hvis uddannelsen berettiger  \r\n\r\n til godtgørelse efter lov om arbejdsmarkedsuddannelser.&#171; </P>  \r\n\r\n<P> <B>2.</B> I <I>§ 62 a</I> indsættes efter stk. 2 som nyt stykke: </P>  \r\n\r\n<P> <I>&#187;Stk. 3.</I> Et medlem bevarer dagpengeretten uanset reglerne i  \r\n\r\n stk. 2, hvis undervisningen foregår efter kl. 16.00 eller på lørdage og søn-  \r\n\r\n og helligdage.&#171; </P>  \r\n\r\n<P>Stk. 3 og 4 bliver herefter stk. 4 og 5. </P>  \r\n\r\n<P> <B>3.</B> I <I>§ 62 a, stk. 4,</I> der bliver stk. 5, ændres &#187;stk.  \r\n\r\n 1-3&#171; til: &#187;stk. 1-4&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>Dette lovforslag er en genfremsættelse af lovforslag nr. L 232 fra  \r\n\r\n folketingsåret 1995-96. Se Folketingstidende 1995-96, Folketingets  \r\n\r\n forhandlinger s. 5150, tillæg A s. 4557, s. 5578, tillæg B s. 992, s. 7081,  \r\n\r\n tillæg B s. 1108 og s. 7372. I forbindelse med 1. behandling af dette  \r\n\r\n lovforslag fremførte den socialdemokratiske ordfører bl.a., at der var  \r\n\r\n problemer i forbindelse med arbejdsløses muligheder for at tage en  \r\n\r\n uddannelse, men at disse kunne løses på en anden måde. Dette mener SF ikke er  \r\n\r\n sket, og derfor er der fortsat behov for dette lovforslag. </P>  \r\n\r\n<P>Med de seneste ændringer i arbejdsløshedslovgivningen fra efteråret 1995  \r\n\r\n kan arbejdsløse ikke længere modtage dagpenge samtidig med, </P>  \r\n\r\n<P>- at de modtager undervisning i mere end 20 timer på en højskole eller en  \r\n\r\n daghøjskole, som altid har undervisning på mindst 20 timer om ugen. Undtaget  \r\n\r\n er unge under 25 år, som kan modtage halve dagpenge, </P>  \r\n\r\n<P>- at de modtager undervisning på et aftenseminarium, undervisning på et  \r\n\r\n hf- eller studenterkursus om aftenen, kurser på en videregående uddannelse om  \r\n\r\n aftenen m.v., sådan som det var muligt indtil seneste lovændring. </P>  \r\n\r\n<P>Disse ændringer har betydet, at en række arbejdsløse på dagpenge må opgive  \r\n\r\n at modtage undervisning og at tage den uddannelse, som de ellers havde  \r\n\r\n planlagt. </P>  \r\n\r\n<P>Ændringerne har betydet, at daghøjskolerne i gennemsnit har oplevet en  \r\n\r\n nedgang i elevtallet på 1/3 i forhold til tidligere. Det hænger sammen med,  \r\n\r\n at arbejdsløse, som har været uden arbejde i 2-3 måneder, i praksis ikke kan  \r\n\r\n få udarbejdet en handlingsplan, hvori et daghøjskoleophold kunne indgå.  \r\n\r\n Arbejdsformidlingen har tilsyneladende ikke ressourcer til at få udarbejdet  \r\n\r\n en handlingsplan. Derfor må arbejdsløse f.eks. vente, indtil de kan gå på  \r\n\r\n uddannelsesorlov, når de har været arbejdsløse i et halvt år. Det betyder, at  \r\n\r\n arbejdsløse må gå uvirksomme i et halvt år, hvor et daghøjskoleophold ellers  \r\n\r\n kunne have været et udmærket alternativ. </P>  \r\n\r\n<P>Da det samtidig er sådan, at arbejdsløse godt kan tage AVU-undervisning i  \r\n\r\n mere end 20 timer på dagpenge, må det også være logisk, at daghøjskoleophold  \r\n\r\n på tilsvarende måde kan tages på dagpenge. </P>  \r\n\r\n<P>Ændringerne i dagpengereglerne har også betydet, at en del mennesker ikke  \r\n\r\n har råd til et højskoleophold. I den forbindelse har det kun i ringe grad  \r\n\r\n hjulpet, at unge under 25 år kan tage på højskole eller daghøjskole på halve  \r\n\r\n dagpenge, fordi det i de fleste tilfælde ikke giver et tilstrækkeligt  \r\n\r\n økonomisk grundlag. </P>  \r\n\r\n<P>Ændringerne har også betydet, at mange arbejdsløse, der ellers havde tænkt  \r\n\r\n sig at tage en læreruddannelse på aftenseminarium på dagpenge samtidig med,  \r\n\r\n at de står til rådighed for arbejdsmarkedet, nu må opgive denne uddannelse.  \r\n\r\n Københavns Dag- og Aftenseminarium, der sidste år startede med 6 aftenhold,  \r\n\r\n har oplevet en nedgang på over 50 pct. og søger nu at starte 3 aftenhold.  \r\n\r\n Århus Dag- og Aftenseminarium, der sidste år startede med 2 hold, og som  \r\n\r\n forventede at fordoble dette antal i år, hvis ikke dagpengereglerne var  \r\n\r\n blevet ændret, har opgivet at starte aftenhold i år. </P>  \r\n\r\n<P>Det forekommer grotesk, at der er arbejdsløse, som gerne vil tage en  \r\n\r\n læreruddannelse, der forhindres i at tage en uddannelse som følge af de  \r\n\r\n senest vedtagne lovændringer. Og det gælder ikke kun de arbejdsløse. Det  \r\n\r\n gælder reelt også dem, der er i arbejde, idet de ved eventuel arbejdsløshed  \r\n\r\n ikke vil kunne oppebære dagpenge, hvis de vil fortsætte på en uddannelse om  \r\n\r\n aftenen. </P>  \r\n\r\n<P>Det groteske er, at der er mangel på lærere, og at alle erfaringer viser,  \r\n\r\n at lærere uddannet på aftenseminarier bidrager til en større bredde i  \r\n\r\n lærerkorpset, samtidig med at der fortsat er stor arbejdsløshed. </P>  \r\n\r\n<P>Tilsvarende groteske situationer kan findes for andre studerende, der vil  \r\n\r\n modtage undervisning på hf- eller studenterkursus om aftenen. </P>  \r\n\r\n<P>Da de seneste ændringer blev vedtaget, var der en vis uenighed om, hvilken  \r\n\r\n effekt de ville få for søgningen til forskellige uddannelser. Det ved vi  \r\n\r\n allerede nu for en del uddannelser. Derfor må det være rigtigt at foretage  \r\n\r\n ændringer nu, så arbejdsløse igen tilskyndes til at vælge en uddannelse. </P>  \r\n\r\n<P>I forbindelse med behandlingen af lovforslag nr. L 232, som SF fremsatte i  \r\n\r\n sidste folketingsår, var der også en diskussion af, om lovforslaget eventuelt  \r\n\r\n kun skulle omfatte arbejdsløse, der ønskede aftenuddannelse på dagpenge, og  \r\n\r\n der blev i den forbindelse stillet ændringsforslag herom. Det er SF's  \r\n\r\n opfattelse, at der er brug for hele lovforslaget, som det foreligger her. Men  \r\n\r\n skulle det vise sig, at der kun er interesse for at vedtage dele heraf, er SF  \r\n\r\n også interesseret i dette. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Forslaget giver mulighed for, at arbejdsløse igen kan tage højskole- og  \r\n\r\n daghøjskoleophold på dagpenge. </P>  \r\n\r\n<P>Til nr. 2 </P>  \r\n\r\n<P>Forslaget betyder, at det igen bliver muligt at tage en læreruddannelse på  \r\n\r\n dagpenge på et aftenseminarium og tilsvarende andre uddannelser, som er  \r\n\r\n støtteberettiget efter lov om statens uddannelsesstøtte, blot undervisningen  \r\n\r\n på hverdage ligger efter kl. 16 eller på lørdage og søn- og helligdage. </P>  \r\n\r\n<P>Til nr. 3 </P>  \r\n\r\n<P>Der er tale om konsekvensændringer som følge af de under nr. 1 og 2  \r\n\r\n foreslåede ændringer. </P>  \r\n\r\n<P> <I>Til § 2</I>  </P>  \r\n\r\n<P>Det foreslås, at loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Aage Frandsen</B> (SF): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til lov om ændring af lov om arbejdsløshedsforsikring m.v.</I>  \r\n\r\n</P>  \r\n\r\n<P>(Lovforslag nr. L 10). </P>  \r\n\r\n<P>Jeg henviser i øvrigt til de bemærkninger, der ledsager lovforslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/10/1996"
        },
        {
            "displayName": "Accession",
            "displayValue": "199612K00010"
        },
        {
            "displayName": "Entydig dokumentidentifikation",
            "displayValue": "CL007155"
        },
        {
            "displayName": "Dato for førstegangsindlæggelse",
            "displayValue": "02/10/1996"
        },
        {
            "displayName": "Dato for indlæggelse",
            "displayValue": "02/10/1996"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "10"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}