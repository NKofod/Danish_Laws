{
    "id": 128615,
    "title": "Bekendtgørelse om offentliggørelse af data til brug for kønsafhængig tarif",
    "documentTypeId": "60",
    "isSagsforlobPeriodValid": true,
    "shortName": "BEK nr 1123 af 01/12/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om offentliggørelse af data til brug for kønsafhængig tarif</p>\r\n      <p class=\"Indledning2\">I medfør af § 18 b, stk. 3, og § 19, stk. 2, i lov om ligebehandling af mænd og kvinder i forbindelse med forsikring, pension og lignende finansielle ydelser, jf. lovbekendtgørelse nr. 775 af 29. august 2001 om ligebehandling af mænd og kvinder inden for de erhvervstilknyttede sikringsordninger, som ændret ved lov nr. 133 af 24. februar 2009, fastsættes:</p>\r\n      <p class=\"ParagrafGruppeOverskrift\"><span id=\"Kap0_X1\">Anvendelsesområde</span></p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Denne bekendtgørelse finder anvendelse på udbydere af forsikring og lignende finansielle ydelser, der har aftaler, som ikke er indgået i forbindelse med beskæftigelse og erhverv.</p>\r\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Udbydere omfattet af stk. 1 benævnes herefter selskaber.</p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Bekendtgørelsen finder anvendelse på selskaber, der efter 21. december 2009 indgår aftaler, hvor anvendelse af køn som afgørende faktor ved beregning af præmier og ydelser fører til forskelle i enkeltpersoners præmier og ydelser.</p>\r\n      <p class=\"ParagrafGruppeOverskrift\"><span id=\"Kap0_X2\">Indsamling og dokumentation af data</span></p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Selskabet skal for hvert risikogrundlag, hvor anvendelse af køn som afgørende faktor ved beregning af præmier og ydelser fører til forskelle i enkeltpersoners præmier og ydelser, indsamle de nøjagtige data, der på aftaletidspunktet er relevante for anvendelse af køn som en afgørende faktor ved beregning af præmier og ydelser.</p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Selskabet skal indsamle data efter én af følgende tre metoder:</p>\r\n      <p class=\"Liste1\"><span class=\"Liste1Nr\" id=\"Par4_Stk1_Num1\">1)</span> Selskabet kan anvende egne data.</p>\r\n      <p class=\"Liste1\"><span class=\"Liste1Nr\" id=\"Par4_Stk1_Num2\">2)</span> Flere selskaber kan anvende fælles data, hvis der er tale om sammenlignelige data.</p>\r\n      <p class=\"Liste1\"><span class=\"Liste1Nr\" id=\"Par4_Stk1_Num3\">3)</span> Selskabet kan anvende eksterne data eller resultater, hvis disse data eller resultater er retvisende for selskabets forhold.</p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Selskabet skal for hver af de i § 3 nævnte risikogrundlag udarbejde følgende dokumentation for de indsamlede data:</p>\r\n      <p class=\"Liste1\"><span class=\"Liste1Nr\" id=\"Par5_Stk1_Num1\">1)</span> En begrundelse for valget af metode til indsamling af data, jf. § 4. Selskabet skal desuden dokumentere, at de indsamlede data er retvisende for selskabets forhold.</p>\r\n      <p class=\"Liste1\"><span class=\"Liste1Nr\" id=\"Par5_Stk1_Num2\">2)</span> En beskrivelse af hvordan forsikredes køn indgår i selskabets grundlag for beregning af præmier og ydelser.</p>\r\n      <p class=\"Liste1\"><span class=\"Liste1Nr\" id=\"Par5_Stk1_Num3\">3)</span> En beskrivelse af de anvendte data eller resultater.</p>\r\n      <p class=\"Liste1\"><span class=\"Liste1Nr\" id=\"Par5_Stk1_Num4\">4)</span> En beskrivelse af hvilken metode selskabet har benyttet til at analysere de indsamlede data eller resultater.</p>\r\n      <p class=\"Liste1\"><span class=\"Liste1Nr\" id=\"Par5_Stk1_Num5\">5)</span> En tabel eller en graf der på baggrund af resultaterne i nr. 1-4 illustrerer den relative forskel i risikoen for mænd og kvinder.</p>\r\n      <p class=\"Liste1\"><span class=\"Liste1Nr\" id=\"Par5_Stk1_Num6\">6)</span> En redegørelse for hvorfor resultaterne i nr. 1-5 kan benyttes til at begrunde, at anvendelsen af køn er en afgørende faktor ved risikovurderingen.</p>\r\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Stk. 1 er ikke til hinder for, at selskabet udarbejder supplerende dokumentation eller analyser.</p>\r\n      <p class=\"ParagrafGruppeOverskrift\"><span id=\"Kap0_X3\">Ajourføring af data og dokumentation</span></p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Selskabet skal årligt vurdere, om selskabets egne eller eksterne data og resultater fortsat er korrekte og relevante. Hvis det ikke er tilfældet, skal selskabet ajourføre data og resultater samt dokumentationen herfor efter reglerne i § 5.</p>\r\n      <p class=\"ParagrafGruppeOverskrift\"><span id=\"Kap0_X4\">Offentliggørelse af data og dokumentation</span></p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Selskabet skal på sin hjemmeside offentliggøre den i § 5 nævnte indsamlede og ajourførte dokumentation. Hvis selskabet ikke har en hjemmeside, skal selskabet gøre resultaterne og dokumentationen tilgængelig på papir og skal på anmodning udlevere en kopi heraf inden for 10 dage.</p>\r\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Det skal tydeligt fremgå af det offentliggjorte materiale, hvornår den offentliggjorte dokumentation senest er indsamlet eller ajourført, samt hvornår selskabet senest har foretaget den i § 6 nævnte vurdering.</p>\r\n      <p class=\"Stk2\"><span class=\"StkNr\" id=\"Par7_Stk3\">Stk. 3.</span> Kopi af den offentliggjorte dokumentation, jf. stk. 1 og 2, skal senest 10 dage efter offentliggørelsen være modtaget i Finanstilsynet. Finanstilsynet offentliggør dokumentationen på sin hjemmeside.</p>\r\n      <p class=\"Stk2\"><span class=\"StkNr\" id=\"Par7_Stk4\">Stk. 4.</span> Den årlige vurdering nævnt i § 6 skal senest 10 dage efter udarbejdelsen være modtaget i Finanstilsynet.</p>\r\n      <p class=\"Stk2\"><span class=\"StkNr\" id=\"Par7_Stk5\">Stk. 5.</span> Stk. 1 er ikke til hinder for, at selskabet offentliggør supplerende dokumentation eller analyser.</p>\r\n      <p class=\"ParagrafGruppeOverskrift\"><span id=\"Kap0_X5\">Straffebestemmelse og ikrafttræden</span></p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Forsætlig eller groft uagtsom overtrædelse af § 3, § 4, § 5, stk. 1, § 6, § 7, stk. 1 og 2, stk. 3, 1. pkt., og stk. 4 straffes med bøde.</p>\r\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens kapitel 5.</p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Bekendtgørelsen træder i kraft den 21. december 2009.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Finanstilsynet, den 1. december 2009</P><P CLASS=SIGN1 ALIGN=\"CENTER\">Ulrik Nødgaard</P><P CLASS=SIGN2 ALIGN=\"RIGHT\">/ Per Plougmand Bærtelsen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/12/2009"
        },
        {
            "displayName": "Accession",
            "displayValue": "B20090112305"
        },
        {
            "displayName": "Entydig dokumentidentifikation",
            "displayValue": "AU003799"
        },
        {
            "displayName": "Dato for førstegangsindlæggelse",
            "displayValue": "03/12/2009"
        },
        {
            "displayName": "Dato for indlæggelse",
            "displayValue": "03/12/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1123"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "01/12/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Finanstilsynet, j.nr. 162-0016"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}