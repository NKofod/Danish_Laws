{
    "id": 131325,
    "title": "Ansøgning om dispensation fra krav om revision af APV hvert 3. år",
    "documentTypeId": "240",
    "isSagsforlobPeriodValid": true,
    "shortName": "KEN nr 9198 af 24/02/2010",
    "documentHtml": "<div class=\"bjelke\">Den fulde tekst</div><p class=\"Titel2\">Ansøgning om dispensation fra krav om revision af APV hvert 3. år</p>\n      <div class=\"Resume\">\n        <p class=\"Tekst2\">\n          <div>Resumé</div>\n        </p>\n        <p class=\"Tekst2\">\n          <div><span class=\"Bold\">Ansøgning om dispensation fra krav om revision af APV hvert 3. år</span></div>\n        </p>\n        <p class=\"Tekst2\">\n          <div>På grund af omlægning af opgaven med arbejdspladsvurdering fra decentralt til centralt niveau, søgte en kommune om dispensation fra reglerne om revision af APV hvert 3. år.</div>\n        </p>\n        <p class=\"Tekst2\">\n          <div>Arbejdsmiljøklagenævnet fastholdt Arbejdstilsynets afslag, fordi hverken Arbejdstilsynet eller nævnet kan dispensere fra et lovkrav.</div>\n        </p>\n      </div>\n      <p class=\"TekstV\"><span class=\"Bold\">Kommunens j.nr. ……………..</span></p>\n      <p class=\"TekstV\">Arbejdsmiljøklagenævnet har på møde den 23. februar 2010 behandlet kommunens klage over Arbejdstilsynets afgørelse af 30. september 2009. Arbejdstilsynet har meddelt afslag på kommunens ansøgning om dispensation fra kravet om revision af arbejdspladsvurdering senest hvert tredje år.</p>\n      <p class=\"TekstV\">Nævnet traf følgende</p>\n      <p class=\"TekstV\" style=\"text-align: Center;\">A F G Ø R E L S E</p>\n      <p class=\"TekstV\">[Navn udeladt] Kommune får ikke dispensation fra arbejdsmiljølovens krav om revision af arbejdspladsvurdering senest hvert tredje år.</p>\n      <p class=\"TekstV\">Arbejdsmiljøklagenævnet fastholder således Arbejdstilsynets afgørelse af 30. september 2009.</p>\n      <p class=\"TekstV\" style=\"text-align: Center;\">B E G R U N D E L S E</p>\n      <p class=\"TekstV\">Det er et krav i loven, at en arbejdspladsvurdering skal revideres senest hvert tredje år. Hverken Arbejdstilsynet eller Arbejdsmiljøklagenævnet kan dispensere fra et lovkrav.</p>\n      <p class=\"TekstV\">Arbejdsmiljøklagenævnet har bemærket, at ønsket om dispensation hænger sammen med, at arbejdspladsvurdering i [navn udeladt] Kommune fremover bliver en opgave for det centrale niveau. Hensigten med omlægningen er at sikre større ensartethed med henblik på at kunne iværksætte mere kvalificerede forebyggelsestiltag.</p>\n      <p class=\"TekstV\">I den forbindelse kan Arbejdsmiljøklagenævnet henvise til, at en arbejdspladsvurdering er kommunens eget redskab med henblik på tilrettelæggelse af arbejdsmiljøindsatsen, og at der er metodefrihed med hensyn til arbejdspladsvurderingens udarbejdelse.</p>\n      <p class=\"TekstV\" style=\"text-align: Center;\">R E G L E R</p>\n      <p class=\"TekstV\">Arbejdsmiljøklagenævnet har ved afgørelsen anvendt følgende regler:</p>\n      <p class=\"TekstV\">Om revision af arbejdspladsvurdering:</p>\n      <p class=\"TekstV\">§ 15 a, stk. 1, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 175 af 27. februar 2007.</p>\n      <p class=\"TekstV\" style=\"text-align: Center;\">O P L Y S N I N G E R N E I S A G E N</p>\n      <p class=\"TekstV\">Sagen er afgjort på grundlag af de dokumenter, som klagenævnet har modtaget fra Arbejdstilsynet.</p>\n      <p class=\"TekstV\" style=\"text-align: Center;\">På klagenævnets vegne</p>\n      <p class=\"TekstV\">Kopi til</p>\n      <p>\n        <p class=\"Liste1\"><span class=\"Liste1Nr\" id=\"\">–</span> Arbejdstilsynet,</p>\n        <p class=\"Liste1\"><span class=\"Liste1Nr\" id=\"\">–</span> [Adressat udeladt]</p>\n      </p>\n      <p class=\"TekstV\">Afgørelsens retlige grundlag kan læses på de følgende sider.</p>\n      <p class=\"TekstV\"><span class=\"Bold\">Regler</span></p>\n      <p class=\"TekstV\"><span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 175 af 27. februar 2007</span></p>\n      <p class=\"TekstV\">…</p>\n      <p class=\"TekstV\" style=\"text-align: Center;\"><span class=\"Bold\">Kapitel 4</span></p>\n      <p class=\"TekstV\" style=\"text-align: Center;\"><span class=\"Bold\">Almindelige pligter</span></p>\n      <p class=\"TekstV\" style=\"text-align: Center;\"><span class=\"Bold\">Arbejdsgiveren</span></p>\n      <p class=\"TekstV\">…</p>\n      <p class=\"TekstV\"><span class=\"Bold\">§ 15 a.</span> Arbejdsgiveren skal sørge for, at der udarbejdes en skriftlig arbejdspladsvurdering af sikkerheds- og sundhedsforholdene på arbejdspladsen under hensyntagen til arbejdets art, de arbejdsmetoder og arbejdsprocesser, der anvendes, samt virksomhedens størrelse og organisering. Arbejdspladsvurderingen skal forefindes i virksomheden og være tilgængelig for virksomhedens ledelse, de ansatte og Arbejdstilsynet, som fører tilsyn med arbejdspladsvurderingen. En arbejdspladsvurdering skal revideres, når der sker ændringer i arbejdet, arbejdsmetoder og arbejdsprocesser m.v. og disse ændringer har betydning for sikkerhed og sundhed under arbejdet, dog senest hvert tredje år.</p>\n      <p class=\"TekstV\"><span class=\"Italic\">Stk. 2.</span> En arbejdspladsvurdering skal omfatte en stillingtagen til virksomhedens arbejdsmiljøproblemer, og hvordan de løses, under iagttagelse af de forebyggelsesprincipper, der er angivet i arbejdsmiljølovgivningen. Vurderingen skal indeholde følgende elementer:</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> Identifikation og kortlægning af virksomhedens arbejdsmiljøforhold.</p>\n        <p class=\"Liste1\"><span class=\"Liste1Nr\" id=\"\">2)</span> Beskrivelse og vurdering af virksomhedens arbejdsmiljøproblemer.</p>\n        <p class=\"Liste1\"><span class=\"Liste1Nr\" id=\"\">3)</span> Prioritering og opstilling af en handlingsplan til løsning af virksomhedens arbejdsmiljøproblemer.</p>\n        <p class=\"Liste1\"><span class=\"Liste1Nr\" id=\"\">4)</span> Retningslinjer for opfølgning på handlingsplanen.</p>\n      </p>\n      <p class=\"TekstV\"><span class=\"Italic\">Stk. 3.</span> Arbejdsgiveren skal inddrage sikkerhedsorganisationen eller de ansatte i planlægningen, tilrettelæggelsen og gennemførelsen af samt opfølgningen på arbejdspladsvurderingen, jf. stk. 1 og 2.</p>\n      <p class=\"TekstV\"><span class=\"Italic\">Stk. 4.</span> Beskæftigelsesministeren fastsætter nærmere regler om arbejdsgiverens pligter efter stk. 1-3.</p>\n      <p class=\"TekstV\">…</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/05/2010"
        },
        {
            "displayName": "Accession",
            "displayValue": "W20100919825"
        },
        {
            "displayName": "Entydig dokumentidentifikation",
            "displayValue": "BE004115"
        },
        {
            "displayName": "Dato for indlæggelse",
            "displayValue": "05/05/2010"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9198"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "24/02/2010"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmiljøklagenævnet, j.nr. 5900001-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}