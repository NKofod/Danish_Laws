{
    "id": 33733,
    "title": "Kontanthjælp - tilbagebetaling - afvisning af arbejdstilbud efter reglerne i lov om arbejdstilbud til ledige (* 1) (* 2) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19123 af 09/04/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Der fandtes ikke tilstrækkeligt grundlag for at pålægge  \r\n\r\n tilbagebetalingspligt efter bistandslovens § 26, stk. 1, nr. 1, i et  \r\n\r\n tilfælde, hvor en ansøger havde afslået at modtage et arbejdstilbud efter  \r\n\r\n reglerne i lov om arbejdstilbud til ledige. Ankestyrelsen lagde vægt på, at  \r\n\r\n et arbejdstilbud ikke er en anvisning af arbejde i  \r\n\r\n arbejdsløshedsforsikringslovens forstand. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kontanthjælp - tilbagebetaling - afvisning af  \r\n\r\n arbejdstilbud efter reglerne i lov om arbejdstilbud til ledige (* 1) (* 2)  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>En ansøger rettede henvendelse til socialforvaltningen i april 1986 med  \r\n\r\n henblik på råd og vejledning i anledning af, at hans arbejdsløshedskasse i  \r\n\r\n marts 1986 havde standset udbetalingen af arbejdsløshedsdagpenge til ham.  \r\n\r\n Ansøgeren havde i marts 1986 afslået et arbejdstilbud, der var givet i medfør  \r\n\r\n af lov om arbejdstilbud til ledige, og som ansøgeren havde fået under hensyn  \r\n\r\n til, at hans dagpengeret ville ophøre pr. 31. maj 1986. </P>  \r\n\r\n<P>Det var videre oplyst, at arbejdsmarkedsnævnet ved afgørelser af  \r\n\r\n henholdsvis 4. april og 26. juni 1986 havde fundet, at det givne  \r\n\r\n arbejdstilbud havde været rimeligt, og at ansøgeren derfor ikke havde krav på  \r\n\r\n noget nyt arbejdstilbud efter reglerne i lov om arbejdstilbud til ledige.  \r\n\r\n</P>  \r\n\r\n<P>Den 27. juni 1986 orienterede socialforvaltningen ansøgeren om, at han,  \r\n\r\n såfremt det ikke lykkedes ham at få arbejde, havde mulighed for at søge  \r\n\r\n kontanthjælp, men at han i så fald måtte fremkomme med oplysninger om sine  \r\n\r\n økonomiske forhold. Samtidig meddelte forvaltningen, at den hjælp, der  \r\n\r\n eventuelt ville kunne udbetales efter bistandslovens § 37, stk. 2, ville  \r\n\r\n blive ydet med tilbagebetalingspligt i henhold til bistandslovens § 26, stk.  \r\n\r\n 1, nr. 1, idet ansøgeren havde afslået at tage imod et arbejdstilbud, som  \r\n\r\n arbejdsmarkedsnævnet havde fundet rimeligt. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Med den af socialudvalget givne begrundelse tiltrådte amtsankenævnet, at  \r\n\r\n eventuelt kontanthjælp til ansøgeren skulle ydes med tilbagebetalingspligt  \r\n\r\n efter bistandslovens § 26, stk. 1, nr. 1. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Sagen blev anket af ansøgeren. </P>  \r\n\r\n<P>LOVGRUNDLAG: </P>  \r\n\r\n<P>Lov om social bistand, § 26, stk. 1, nr. 1. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Under henvisning til at ansøgeren ikke havde fået anvist arbejde, finder  \r\n\r\n Ankestyrelsen, at betingelsen i bistandslovens § 26, stk. 1, nr. 1, om  \r\n\r\n nægtelse af at påtage sig anvist arbejde ikke har været opfyldt. Der er  \r\n\r\n derfor ikke tilstrækkeligt grundlag for at pålægge ansøgeren  \r\n\r\n tilbagebetalingspligt efter bistandslovens § 26, stk. 1, nr. 1. </P>  \r\n\r\n<P>Ankestyrelsen har ikke herved taget stilling til, om ansøgeren iøvrigt  \r\n\r\n opfylder betingelserne for at kunne få udbetalt kontanthjælp efter  \r\n\r\n bistandsloven. </P>  \r\n\r\n<P>Ankestyrelsen ændrer således amtsankenævnets afgørelsen. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Overført til historisk base ved saneringsrunden 1989.",
        "(* 1) Offentliggjort af Socialstyrelsen i SM O-042-87 14/07/1987."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19871912325"
        },
        {
            "displayName": "Entydig dokumentidentifikation",
            "displayValue": "CA001661"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19123"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "09/04/1987"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20894-86"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}