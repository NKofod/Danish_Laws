{
    "id": 55646,
    "title": "Vejledende regler for godkendelse af cirkustelte m.v. ",
    "documentTypeId": "180",
    "isSagsforlobPeriodValid": false,
    "shortName": "VEJ nr 11143 af 15/02/1978",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledende regler for godkendelse af cirkustelte  \r\n\r\n m.v. </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> GRUNDLAG </P>  \r\n\r\n<P>1.1 I § 1 i justitsministeriets bekendtgørelse nr. 19 af 20. januar 1978  \r\n\r\n er det anført: </P>  \r\n\r\n<P>at cirkustelte og andre telte med pladser til mere end 150 personer skal  \r\n\r\n godkendes af Statens brandinspektion, og </P>  \r\n\r\n<P>at ansøgning om godkendelse skal indsendes mindst 1 måned før den første  \r\n\r\n benyttelse af teltet. </P>  \r\n\r\n<P>1.2 Af § 2 i samme bekendtgørelse fremgår det, </P>  \r\n\r\n<P>at benyttelse af cirkustelte og andre telte med pladser for mere end 150  \r\n\r\n personer kun må finde sted efter forudgående anmeldelse til brandmyndigheden  \r\n\r\n på det sted, hvor teltet skal benyttes, </P>  \r\n\r\n<P>at anmeldelse skal ske senest 3 dage før benyttelsen, og </P>  \r\n\r\n<P>at anmeldelsen skal vedlægges et eksemplar af godkendelsen fra Statens  \r\n\r\n brandinspektion, jfr. punkt 1.1. </P>  \r\n\r\n<P>2 ANSØGNING </P>  \r\n\r\n<P>2.1 Ansøgning skal indsendes til Statens brandinspektion, (*1) </P>  \r\n\r\n<P>2.2 Ansøgningen skal indeholde oplysninger om </P>  \r\n\r\n<P>teltets anvendelsesformål, </P>  \r\n\r\n<P>teltets konstruktion, </P>  \r\n\r\n<P>belysningsarrangementer, </P>  \r\n\r\n<P>opvarmningsanslæg og </P>  \r\n\r\n<P>det antal personer, som teltet ønskes godkendt til, </P>  \r\n\r\n<P>og skal vedlægges pladsfordelingsplan i 2 eksemplarer, hvoraf det ene skal  \r\n\r\n være i holdbar udførelse, der er egnet til ophængning. </P>  \r\n\r\n<P>3 GODKENDELSESKRAV </P>  \r\n\r\n<P>3.1 Personantal. </P>  \r\n\r\n<P>Antallet af personer i teltet må ikke overstige 2 pr. 1 kvm gulvareal og  \r\n\r\n skal i øvrigt svare til den samlede bredde af flugtvejene, således at 1  \r\n\r\n person svarer til 1 cm flugtvejsbredde. </P>  \r\n\r\n<P>3.2 Flugtveje. </P>  \r\n\r\n<P>3.2.1 Fra teltet skal der til mindst 2 sider være udgange direkte til det  \r\n\r\n fri, hver af en bredde på mindst 1 m og en højde på mindst 2 m. </P>  \r\n\r\n<P>3.2.2 Fra et vilkårligt punkt i teltet må der være højst 25 m til nærmeste  \r\n\r\n udgang. Til udgangene skal der være frie gangarealer af en bredde på mindst  \r\n\r\n 1,3 m og i øvrigt svarende til mindst 1 cm pr. person, der skal passere det  \r\n\r\n pågældende gangareal for at komme til udgangene. </P>  \r\n\r\n<P>3.2.3 Ved udgange, der ikke er i terrænhøjde, skal der opsættes trapper  \r\n\r\n med en grund på mindst 25 cm og en stigning på højst 18 cm eller ramper med  \r\n\r\n en hældning på højst 1:20. Trapper og ramper skal have en bredde, der mindst  \r\n\r\n svarer til bredden af den pågældende udgang, og skal være forsynet med  \r\n\r\n håndlister på begge sider i en højde af ca. 0,8 m over trinforkant, reposer  \r\n\r\n og ramper. Særligt brede trapper og ramper skal opdeles med håndlister med  \r\n\r\n højst 2 m afstand. </P>  \r\n\r\n<P>3.2.4 Udgange må ikke maskeres, men skal tydeligt fremtræde som udgange.  \r\n\r\n Nødbelysningslamper, jfr. punkt 3.4.2, ved udgangene skal være synlige. </P>  \r\n\r\n<P>3.3 Inventaropstilling. </P>  \r\n\r\n<P>3.3.1 Opstilling af stole, bænke, borde og andet inventar i teltet skal  \r\n\r\n være i overensstemmelse med en af Statens brandinspektion godkendt  \r\n\r\n pladsfordelingsplan, jfr. punkt 2.2. Planen skal - udover inventaropstilling  \r\n\r\n - vise gangarealer i teltet, alle udgange og eventuelle trapper og ramper. Et  \r\n\r\n eksemplar af planen, forsynet med godkendelsespåtegning, skal ophænges på et  \r\n\r\n for publikum let tilgængeligt og synligt sted ved teltets hovedindgang. </P>  \r\n\r\n<P>3.3.2 Stole i rækker skal fastgøres til gulvet eller sammenkobles i  \r\n\r\n grupper på mindst 4. Sammenkoblingen skal udføres stabilt, således at  \r\n\r\n stolenes indbyrdes placering ikke kan forrykkes. </P>  \r\n\r\n<P>3.3.3 Afstanden mellem rækker med stole eller bænke skal være mindst 80 cm  \r\n\r\n (regnet fra ryg til ryg). Antallet af pladser i ubrudt række fra frit  \r\n\r\n gangareal (mindst 1,3 m bredt) må ikke overstige 12, og antallet af rækker  \r\n\r\n uden afbrydelse af frit gangareal (mindst 2 m bredt for bænke og  \r\n\r\n sammenkoblede stole og mindst 1,3 m bredt for fastgjorte stole) må ikke  \r\n\r\n overstige 20. De nævnte gangarealer skal i øvrigt have en bredde på mindst 1  \r\n\r\n cm for hver person, der skal passere det pågældende gangareal for at komme  \r\n\r\n til teltets udgange. </P>  \r\n\r\n<P>3.3.4 Betræk på stole m.v. skal være af heluldent eller brandinprægneret  \r\n\r\n stof. Dette krav er dog ikke gældende for stole m.v., der er anskaffet før  \r\n\r\n den 1. februar 1978. </P>  \r\n\r\n<P>3.4 Installationer. </P>  \r\n\r\n<P>3.4.1 Brændeaggregater eller andre fyringsanlæg til opvarmning af teltet  \r\n\r\n skal være anbragt uden for teltet i en afstand af mindst 2,5 m fra dette.  \r\n\r\n Gasflasker skal være anbragt i en afstand af mindst 5 m fra teltet og skal  \r\n\r\n være sikret mod væltning. </P>  \r\n\r\n<P>3.4.2 I teltet skal der installeres nød- og panikbelysning efter følgende  \r\n\r\n regler: </P>  \r\n\r\n<UL CLASS=PLAIN-LIST>  \r\n\r\n<LI>a) Over eller umiddelbart ved teltets udgange skal der anbringes  \r\n\r\n UD-lamper, udført efter DS 734 med en skrifthøjde på mindst 100 mm. Lamperne  \r\n\r\n skal altid være tændt, når teltet benyttes, og belysningen skal kunne  \r\n\r\n opretholdes i mindst 30 minutter efter eventuel afbrydelse af teltets  \r\n\r\n hovedbelysning. </LI>  \r\n\r\n<LI>b) I teltet samt ved trapper og ramper skal der opsættes klartlysende  \r\n\r\n lamper, som giver en belysning på mindst 1 lux på gangarealerne i teltet og  \r\n\r\n på trapper og ramper. Lamperne skal automatisk tændes efter eventuel  \r\n\r\n afbrydelse af teltets hovedbelysning, og belysningen skal kunne opretholdes i  \r\n\r\n mindst 30 minutter. </LI>  \r\n\r\n</UL>  \r\n\r\n<P>3.4.3 Alle elektriske installationer skal være udført af en autoriseret  \r\n\r\n elektroinstallatør. </P>  \r\n\r\n<P>3.5 Udsmykning. </P>  \r\n\r\n<P>3.5.1 Fortæpper, forhæng o.lign. skal være af heluldent eller  \r\n\r\n brandimprægneret stof. Stoffer, der skal brandimprægneres, skal være  \r\n\r\n modtagelige for imprægneringen. </P>  \r\n\r\n<P>3.5.2 For anvendelse af scener til teaterforestillinger o.lign. gælder  \r\n\r\n bestemmelserne i afsnit 4 i &#187;Driftsmæssige forskrifter for  \r\n\r\n forsamlingslokaler&#171; af januar 1977. </P>  \r\n\r\n<P>3.5.3 Udsmykning af teltet med let antændeligt materiale må ikke finde  \r\n\r\n sted. </P>  \r\n\r\n<P>4 GODKENDELSENS GYLDIGHED </P>  \r\n\r\n<P>Den af Statens brandinspektion meddelte godkendelse er gældende, så længe  \r\n\r\n det pågældende telt er indrettet og bliver benyttet i fuld overensstemmelse  \r\n\r\n med de i ansøgningen indeholdte oplysninger og de i brandinspektionens  \r\n\r\n godkendelsesskrivelse anførte betingelser. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Brandinspektionens adresse er nu Kongevejen 207, 2830 Virum, telf. 02 851366"
    ],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19781114360"
        },
        {
            "displayName": "Entydig dokumentidentifikation",
            "displayValue": "CM014536"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11143"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "15/02/1978"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}