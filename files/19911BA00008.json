{
    "id": 106973,
    "title": "1991 BSF 8   FORSLAG TIL FOLKETINGSBESLUTNING OM RIMELIGE ARBEJDSBETINGELSER FOR   FOLKETINGETS MARKEDSUDVALG MED HENSYN TIL FREMSENDELSE AF UDVALGSBILAG ",
    "documentTypeId": "480",
    "isSagsforlobPeriodValid": false,
    "shortName": "1991/1 BSF 8",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 8 </P>  \r\n\r\n<P></P>  \r\n\r\n<P>Forslag til folketingsbeslutning om rimelige arbejdsbetingelser for  \r\n\r\n Folketingets Markedsudvalg med hensyn til fremsendelse af udvalgsbilag </P>  \r\n\r\n<P></P>  \r\n\r\n<P>Fremsat af Annette Just (FP) Kim Behnke (FP) Aage Brusgaard (FP) Kirsten  \r\n\r\n Jacobsen (FP) Pia Kjærsgaard (FP) </P>  \r\n\r\n<P></P>  \r\n\r\n<P>den 24. oktober 1991 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at drage omsorg for, at </P>  \r\n\r\n<P>regeringsbilag, der skal behandles af Folketingets Markedsudvalg, </P>  \r\n\r\n<P>tilsendes udvalgets medlemmer så betids, at de på dansk sammen med </P>  \r\n\r\n<P>mødets endelige dagsorden kan være medlemmerne i hænde senest 36 </P>  \r\n\r\n<P>timer før det udvalgsmøde, på hvilket de pågældende regeringsbilag </P>  \r\n\r\n<P>skal behandles. </P>  \r\n\r\n<P> <I> </I></P>  \r\n\r\n<P>Bemærkninger til forslaget </P>  \r\n\r\n<P> Begrebet regeringsbilag dækker i denne forbindelse alle de dokumenter fra  \r\n\r\n regeringen og/eller EF's organer, der udgør grundlaget for de drøftelser og  \r\n\r\n forhandlingsoplæg, der skal finde sted på det enkelte markedsudvalgsmøde.  \r\n\r\n</P>  \r\n\r\n<P>Bilag i form af skriftlige henvendelser fra tredjepart som for eksempel  \r\n\r\n interesseorganisationer, enkeltpersoner osv. vil ikke være omfattet af dette  \r\n\r\n forslags bestemmelser. </P>  \r\n\r\n<P>Markedsudvalget, der er nedsat i medfør af lov om Danmarks tiltrædelse af  \r\n\r\n De Europæiske Fællesskaber § 6, stk. 2, har blandt sine opgaver forud for  \r\n\r\n hvert ministerrådsmøde at holde samråd med den eller de ministre, der skal  \r\n\r\n deltage i det pågældende rådsmøde. </P>  \r\n\r\n<P>Proceduren for sådanne samråd er, at ministeren på grundlag af den  \r\n\r\n foreløbige dagsorden for rådsmødet, som udvalget modtager, gennemgår de  \r\n\r\n spørgsmål, der skal forhandles på rådsmødet. Under gennemgangen kan udvalgets  \r\n\r\n medlemmer anmode om supplerende mundtlige eller skriftlige oplysninger.  \r\n\r\n Hensigten er, at regeringen herved skal opfylde den forpligtelse til at  \r\n\r\n rådføre sig med Markedsudvalget, som er nævnt i Markedsudvalgets beretning  \r\n\r\n fra 1973. Desuden indhenter regeringen egentlige forhandlingsoplæg på  \r\n\r\n enkeltspørgsmål. </P>  \r\n\r\n<P>Informationsmængden fra regeringen til Markedsudvalget, herunder bilag til  \r\n\r\n udvalget i form af notater, skriftlige besvarelser af spørgsmål og mundtlige  \r\n\r\n redegørelser, er stærkt forøget igennem 1980'erne. Samtidig er der en meget  \r\n\r\n uheldig tendens til, at omfattende bilagsmateriale ofte tilsendes udvalgets  \r\n\r\n medlemmer meget kort tid før - i nogle tilfælde umiddelbart før - det  \r\n\r\n udvalgsmøde, under hvilket materialet skal indgå i forhandlingerne. </P>  \r\n\r\n<P>Det er ikke betryggende for kvaliteten i udvalgets arbejde, når regeringen  \r\n\r\n præsenterer væsentlige bilag så sent, at Markedsudvalgets medlemmer  \r\n\r\n vanskeligt eller slet ikke kan nå at forberede sig. </P>  \r\n\r\n<P>Det er særlig lidt betryggende, når bilagsmaterialet - som det jævnlig er  \r\n\r\n tilfældet - kun foreligger på fremmedsprog, som udvalgets medlemmer måske  \r\n\r\n ikke behersker. </P>  \r\n\r\n<P>Det hører med til anstændigt parlamentarisk arbejde, at medlemmerne af de  \r\n\r\n stående udvalg kan nå at orientere sig om regeringsbilagenes indhold og at  \r\n\r\n gennemgå og drøfte dem med deres respektive folketingsgrupper. Der er desuden  \r\n\r\n et klart behov for, at Folketingets medlemmer kan orientere sig om berørte  \r\n\r\n erhvervsgruppers og andres holdning til bilagsmateriale, der skal drøftes i  \r\n\r\n Markedsudvalget. </P>  \r\n\r\n<P>Der er på møder i Markedsudvalget ofte givet udtryk for de foranstående  \r\n\r\n synspunkter, men da dette ikke har ført til en bedre tilrettelæggelse og en  \r\n\r\n mere rettidig forberedelse fra regeringens side, er der behov for, at  \r\n\r\n Folketinget pålægger regeringen at tilsende udvalgets medlemmer de  \r\n\r\n regeringsbilag, der indgår i drøftelserne på et udvalgsmøde, så betids, at  \r\n\r\n disse kan være medlemmerne i hænde på dansk senest 36 timer, før mødet finder  \r\n\r\n sted. </P>  \r\n\r\n<P>Forslagsstillerne vil under udvalgsarbejdet være åbne over for, at der kan  \r\n\r\n være ønske om kortere eller længere frister for udsendelse af regeringsbilag  \r\n\r\n eller for visse typer af bilag. Med dette forslag opnår man en åben debat om  \r\n\r\n disse spørgsmål. Det ville ganske enkelt være ansvarsløst, hvis regeringen  \r\n\r\n fik lov til fortsat upåtalt at byde Markedsudvalget de nuværende  \r\n\r\n arbejdsbetingelser, og det ville helt givet føre til fejlbeslutninger i de  \r\n\r\n kommende år. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "24/10/1991"
        },
        {
            "displayName": "Accession",
            "displayValue": "19911BA00008"
        },
        {
            "displayName": "Entydig dokumentidentifikation",
            "displayValue": "CL001976"
        },
        {
            "displayName": "Dato for førstegangsindlæggelse",
            "displayValue": "24/10/1991"
        },
        {
            "displayName": "Dato for indlæggelse",
            "displayValue": "24/10/1991"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "8"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}