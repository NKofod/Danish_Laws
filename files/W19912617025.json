{
    "id": 32358,
    "title": "Midlertidig inddragelse af tilladelse til lokal fjernsynsvirksomhed ",
    "documentTypeId": "240",
    "isSagsforlobPeriodValid": false,
    "shortName": "KEN nr 26170 af 14/05/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Nævnet inddrager sendetilladelsen til lokal fjernsynsvirksomhed med  \r\n\r\n den begrundelse, at stationen ikke overholder de gældende regler om reklame.  \r\n\r\n Nævnet påtaler samtidig, at reglerne for selvstændig programvirksomhed ikke  \r\n\r\n overholdes ved samtidig udsendelse af TV 3's programmer. </I> </P>  \r\n\r\n<P> <I>Udvalget kunne i det hele tiltræde nævnets opfattelse </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Midlertidig inddragelse af tilladelse til lokal  \r\n\r\n fjernsynsvirksomhed </H1>  \r\n\r\n<P></P>  \r\n\r\n<BR>  \r\n\r\n<P>På sit møde den 14. maj 1991 har Udvalget vedr. Lokal Radio og TV  \r\n\r\n behandlet en klage af 23. februar 1991 fra TV Viborg ApS, over en afgørelse  \r\n\r\n om midlertidig inddragelse af sendetilladelse til lokal tv-virksomhed.  \r\n\r\n Afgørelsen er truffet af det fælleskommunale lokalradio- og TV-nævn for  \r\n\r\n Viborg m.fl. kommuner og meddelt i brev af 20. marts 1991. </P>  \r\n\r\n<P>Udvalget vedr. Lokal Radio og TV har behandlet sagen på grundlag af  \r\n\r\n følgende oplysninger: </P>  \r\n\r\n<P>I brev af 20. marts 1991 begrunder nævnet afgørelsen med, at stationen  \r\n\r\n ikke overholder de gældende regler om reklame. Det oplyses, at inddragelsen  \r\n\r\n af sendetilladelsen vil blive ophævet af nævnet, når TV Viborg har meddelt  \r\n\r\n skriftligt, at de gældende bestemmelser om reklamer i lokal-tv vil blive  \r\n\r\n overholdt ved fremtidige udsendelser. </P>  \r\n\r\n<P>Der henvises endvidere til nævnets brev af 15. marts 1991 til stationen.  \r\n\r\n Det fremgår heraf, at nævnet over for stationen påtaler, at reglerne for  \r\n\r\n udsendelse af reklamer i lokal-tv ikke overholdes. Såfremt reklameindslagene  \r\n\r\n i TV Viborg ApS ikke straks bringes i overensstemmelse med bestemmelserne i  \r\n\r\n lovbekendtgørelse nr. 339 af 22. maj 1990, vil nævnet inddrage TV Viborgs  \r\n\r\n sendetilladelse, indtil man fra TV Viborg modtager skriftlig erklæring om, at  \r\n\r\n disse bestemmelser vil blive overholdt ved fremtidige udsendelser. </P>  \r\n\r\n<P>Nævnet påtaler i samme brev, at reglerne for selvstændig udøvelse af  \r\n\r\n programvirksomheden ikke overholdes ved TV Viborgs samtidige udsendelse af TV  \r\n\r\n 3's programmer. Senest pr. 1. maj 1991 skal disse regler overholdes, og TV  \r\n\r\n Viborg bedes senest den 10. april 1991 skriftligt meddele nævnet, hvorledes  \r\n\r\n man efter den 1. maj 1991 vil udfylde sendetiden under overholdelse af  \r\n\r\n reglerne om selvstændig udøvelse af programvirksomheden. </P>  \r\n\r\n<P>I brev af 20. marts 1991 klages over afgørelsen. Det anføres, at nævnet  \r\n\r\n ikke har hjemmel til at inddrage stationens sendetilladelse med henvisning  \r\n\r\n til, at stationen har overtrådt de gældende reklameregler. </P>  \r\n\r\n<P>Derudover anføres, at nævnets afgørelse er i strid med Rom-Traktatens art.  \r\n\r\n 59, der omhandler fri udveksling af tjenesteydelser inden for EF. Endvidere  \r\n\r\n kan det lokale nævn ikke inddrage sendetilladelsen under henvisning til  \r\n\r\n overtrædelser af gældende reklamebestemmelser, idet de danske reklameregler  \r\n\r\n er i strid med reklamebestemmelserne i EF-direktiv (89/552/EØF) om samordning  \r\n\r\n af visse love og bestemmelser i medlemsstaterne vedr. udøvelse af tv- og  \r\n\r\n radiospredningsvirksomhed. Direktivet træder i kraft den 3. oktober 1991.  \r\n\r\n</P>  \r\n\r\n<P>I nævnets udtalelse af 23. april 1991 fastholdes nævnets afgørelse, og det  \r\n\r\n påpeges, at afgørelsen er truffet med hjemmel i § 15 f, stk. 5 og § 15 d,  \r\n\r\n stk. 3 i lovbekendtgørelse nr. 339 af 22. maj 1990. Endvidere mener nævnet  \r\n\r\n ikke, at hverken Romtraktatens artikel 59, eller EF-direktivet af 3. oktober  \r\n\r\n 1989 tilsidesætter den danske lovgivning på området. </P>  \r\n\r\n<P>Udvalget vedr. Lokal Radio og TV skal herefter udtale: </P>  \r\n\r\n<P>Udvalget kan i det hele tiltræde nævnets opfattelse. </P>  \r\n\r\n<P>I overensstemmelse hermed træffes følgende afgørelse: </P>  \r\n\r\n<P>Der kan ikke gives klageren medhold. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19912617025"
        },
        {
            "displayName": "Entydig dokumentidentifikation",
            "displayValue": "CA000269"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26170"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "14/05/1991"
        },
        {
            "displayName": "Administrerende myndighed",
            "displayValue": "Udvalget vedr Lokal Radio og TV"
        },
        {
            "displayName": "Ressortministeriets journalnummer",
            "displayValue": "91.6121-12"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}