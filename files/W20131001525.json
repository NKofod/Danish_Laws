{
    "id": 165578,
    "title": "SU - handicaptillæg - behandlingsmuligheder - vurdering",
    "documentTypeId": "240",
    "isSagsforlobPeriodValid": true,
    "shortName": "KEN nr 10015 af 27/02/2013",
    "documentHtml": "<div class=\"bjelke\">Den fulde tekst</div><p class=\"Titel2\">SU - handicaptillæg - behandlingsmuligheder - vurdering</p>\r\n<div class=\"Resume\">\r\n   <p class=\"TekstGenerel\">Det kunne indgå i vurderingen af en funktionsnedsættelses varighed, om den studerende havde afprøvet anbefalede behandlingsmuligheder.</p>\r\n</div>\r\n<p>\r\n   <span class=\"Bold\">Din klage over afslag på handicaptillæg</span>\r\n</p>\r\n<p>Du har i brev af 9. februar 2012 klaget over Styrelsen for Videregående Uddannelser og Uddannelsesstøttes afgørelse af 13. januar 2012 om afslag på handicaptillæg.</p>\r\n<p>\r\n   <span class=\"Underline\">Ankenævnets afgørelse</span>\r\n</p>\r\n<p>Nævnet tiltræder styrelsens afgørelse om, at du ikke har ret til handicaptillæg.</p>\r\n<p>\r\n   <span class=\"Underline\">Begrundelse</span>\r\n</p>\r\n<p>SU-loven (lovbekendtgørelse nr. 661 af 29. juni 2009) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 7.</span>\r\n</p>\r\n<p>(…)</p>\r\n<p>\r\n   <span class=\"Italic\">Stk. 3.</span> Sammen med stipendium og studielån eller sammen med slutlån gives et stipendium som tillæg til uddannelsessøgende i videregående uddannelse, som på grund af varig fysisk eller psykisk funktionsnedsættelse har meget betydelige begrænsninger i evnen til at påtage sig erhvervsarbejde.</p>\r\n<p>SU-bekendtgørelsen (bekendtgørelse nr. 455 af 8. juni 2009) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 21.</span> Styrelsen kan bestemme, at der gives tillægsstipendium efter lovens § 7, stk. 3, ud fra</p>\r\n<p>1) en vurdering af arten og graden af funktionsnedsættelsen, og på baggrund heraf</p>\r\n<p>2) en vurdering af funktionsnedsættelsens betydning for den uddannelsessøgendes evne til at påtage sig erhvervsarbejde som andre uddannelsessøgende.</p>\r\n<p>Af bemærkningerne til lovforslaget, der indførte § 7, stk. 3 (L 81, 2003/1), fremgår bl.a. følgende (uddrag):</p>\r\n<p>”Tillægsstipendiet gives til uddannelsessøgende, hvis funktionsnedsættelse har så væsentlige følger, at det stort set ikke er muligt for dem at påtage sig arbejde. ”</p>\r\n<p>Af bemærkningerne til bestemmelsen fremgår endvidere følgende (uddrag):</p>\r\n<p>”Et væsentligt element i visitationen vil være en vurdering af, om den uddannelsessøgendes funktionsnedsættelse har så betydelige følger, at det stort set ikke er muligt for den pågældende at påtage sig erhvervsarbejde i nævneværdigt omfang. Der skal efter den foreslåede ordning ikke foretages en vurdering af, om de studiemæssige følger af en funktionsnedsættelse medfører et øget tidsforbrug under uddannelsen. ”</p>\r\n<p>Af vejledning nr. 62 af 3. juni 2004 om tillæg til uddannelsessøgende i videregående uddannelse med varig funktionsnedsættelse (handicaptillæg) fremgår bl.a. følgende (uddrag):</p>\r\n<p>”Arbejdsmarkedet for studerende skal forstås som mængden af de studenterjobs, som uddannelsessøgende typisk er ansat i. Vurderingen af arbejdsevnen er generel, og der indgår ikke en redegørelse for, hvilket konkret studenterjob den studerende i givet fald vil kunne varetage. Der tages udelukkende stilling til, om ansøger vil være i stand til at varetage studenterjob med de ressourcer, pågældende har. (…) Jobbenes studierelevans eller geografiske placering i forhold til ansøger er ikke en del af vurderingen. ”</p>\r\n<p>Styrelsen har i afgørelsen af 13. januar 2012 henvist til [beskrivelse udeladt]. Styrelsen har på baggrund af de modtagne oplysninger vurderet, at følgerne af din funktionsnedsættelse ikke er af en sådan sværhedsgrad, at det berettiger til tillæg.</p>\r\n<p>Ankenævnet finder under henvisning til styrelsens begrundelse i afgørelsen af 10. januar 2012, at der ikke er grundlag for at tilsidesætte afgørelsen.</p>\r\n<p>\r\n   <span class=\"Italic\">Vedrørende din bemærkning om behandling med antidepressiv medicin</span>\r\n</p>\r\n<p>Ankenævnet bemærker, at det lovligt kan indgå i vurderingen af din funktionsnedsættelses varighed, om du har medvirket til at afklare varigheden af din funktionsnedsættelse, herunder om du har afprøvet tilgængelige og anbefalede (også medicinske) behandlingsmuligheder, i det omfang det er dokumenteret på sagen, <span class=\"Underline\">at </span>det anbefales fra lægelig side, <span class=\"Underline\">at </span>du ikke allerede har forsøgt og er stoppet igen fx på grund af bivirkninger eller ringe effekt, <span class=\"Underline\">og at </span>medicinen ikke har kendte livstruende bivirkninger.</p>\r\n<p>Ankenævnet henviser til afgørelserne 114-12 og 67-12 fra Ankestyrelsen vedrørende lignende betragtninger ved afgørelser efter lov om social service og lov om social pension. I afgørelsen 67-12 udtalte Ankestyrelsen bl.a. følgende vedrørende tilkendelse af førtidspension:</p>\r\n<p>\"Vi finder, at der (…) kan stilles krav om, at behandlingen har været afprøvet (…). Betingelsen om, at der skal være tale om en varig lidelse, er derfor ikke opfyldt. Behandlingen skal efter al erfaring med rimelig sikkerhed kunne medføre en forbedring af helbredstilstanden og/eller arbejdsevnen og må aldrig efter al erfaring indeholde nogen væsentlig risiko for borgerens liv og førlighed. Vi har ved afgørelsen lagt vægt på, at behandling med antidepressiv medicin ikke udgør en væsentlig risiko for liv og førlighed.\"</p>\r\n<p>Ankenævnet er enigt med Ankestyrelsen i, at det kan tillægges betydning ved vurderingen af en funktionsnedsættelses varighed, om ansøger har afprøvet tilgængelige behandlingsmuligheder.</p>\r\n<p>Ankenævnet finder således, at det også ifølge SU-lovens § 7, stk. 3, om tildeling af handicaptillæg, kan tillægges betydning i forhold til dokumentation for varighedskriteriet, om en læge har anbefalet afprøvning af antidepressiv medicin.</p>\r\n<p>Ankenævnet bemærker, at speciallægeerklæringen af 23. august 2011 fra speciallæge [navn udeladt] ikke fremstår som en entydig anbefaling. Ankenævnet finder dog, at det i tilstrækkelig grad kan konstateres, at det fra lægefaglig side er tilkendegivet, at afprøvning af medicinsk behandling kan have betydning for varigheden af din funktionsnedsættelse.</p>\r\n<p>Ankenævnet finder dog under alle omstændigheder – og uanset spørgsmålet om afprøvning af medicinsk behandling - at kunne konkludere på baggrund af de allerede foreliggende oplysninger, at din funktionsnedsættelse ikke er af en sådan sværhedsgrad, at det berettiger til tillæg.</p>\r\n<p>\r\n   <span class=\"Underline\">Sagsfremstilling</span>\r\n</p>\r\n<p>[sagsfremstilling udeladt]</p>\r\n<p>Styrelsen meddelte dig afslag på handicaptillæg i brev af 13. januar 2012. Styrelsen lagde ved afslaget vægt på, at du er behandlet for [beskrivelse udeladt], og at det er speciallægens vurdering, at prognosen muligvis vil bedres betydeligt med antidepressiv medicinering.</p>\r\n<p>[sagsfremstilling udeladt]</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/11/2014"
        },
        {
            "displayName": "Accession",
            "displayValue": "W20131001525"
        },
        {
            "displayName": "Entydig dokumentidentifikation",
            "displayValue": "CE000153"
        },
        {
            "displayName": "Dato for indlæggelse",
            "displayValue": "04/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10015"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "27/02/2013"
        },
        {
            "displayName": "Administrerende myndighed",
            "displayValue": "Ankenævnet for Uddannelsesstøtten"
        },
        {
            "displayName": "Ressortministeriets journalnummer",
            "displayValue": "12/004440"
        },
        {
            "displayName": "Stikord",
            "displayValue": "SU"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}