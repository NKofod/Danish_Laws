{
    "id": 115013,
    "title": "Bekendtgørelse om tilskud til projekter vedrørende etablering af attraktive levevilkår i landdistrikterne",
    "documentTypeId": "60",
    "isSagsforlobPeriodValid": true,
    "shortName": "BEK nr 77 af 13/02/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Ordningens indhold</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Administration</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Tilskudsberettigede projekter</p>\r\n      <p class=\"Indholdsfortegnelse\"><a href=\"#Kap4\">Kapitel 4</a>   Betingelser for tilskud</p>\r\n      <p class=\"Indholdsfortegnelse\"><a href=\"#Kap5\">Kapitel 5</a>   Tilskudsberettigede projekter</p>\r\n      <p class=\"Indholdsfortegnelse\"><a href=\"#Kap6\">Kapitel 6</a>   Ændring af projektet og indtræden i tilsagn</p>\r\n      <p class=\"Indholdsfortegnelse\"><a href=\"#Kap7\">Kapitel 7</a>   Beregning af tilskud</p>\r\n      <p class=\"Indholdsfortegnelse\"><a href=\"#Kap8\">Kapitel 8</a>   Udbetaling af tilskud</p>\r\n      <p class=\"Indholdsfortegnelse\"><a href=\"#Kap9\">Kapitel 9</a>   Underretningspligt</p>\r\n      <p class=\"Indholdsfortegnelse\"><a href=\"#Kap10\">Kapitel 10</a>   Bortfald og tilbagebetaling af tilskud</p>\r\n      <p class=\"Indholdsfortegnelse\"><a href=\"#Kap11\">Kapitel 11</a>   Force majeure</p>\r\n      <p class=\"Indholdsfortegnelse\"><a href=\"#Kap12\">Kapitel 12</a>   Klageadgang</p>\r\n      <p class=\"Indholdsfortegnelse\"><a href=\"#Kap13\">Kapitel 13</a>   Straffebestemmelser</p>\r\n      <p class=\"Indholdsfortegnelse\"><a href=\"#Kap14\">Kapitel 14</a>   Ikrafttrædelse</p><div class=\"bjelke\">Den fulde tekst</div><p class=\"Titel2\">Bekendtgørelse om tilskud til projekter vedrørende etablering af attraktive levevilkår i landdistrikterne</p>\r\n      <p class=\"Indledning2\">I medfør af § 3, jf. § 2, nr. 5, 6, 7 og 8, § 5, § 7, stk. 4, § 11, stk. 1, 2 og 4, § 12 og § 13, stk. 1, i lov nr. 316 af 31. marts 2007 om udvikling af landdistrikterne (landdistriktsloven) fastsættes efter bemyndigelse:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Ordningens indhold</p>\r\n      <p class=\"Paragraf\"><span class=\"ParagrafNr\">§ 1.</span> Ministeriet for Fødevarer, Landbrug og Fiskeri kan inden for de afsatte bevillingsmæssige rammer give tilsagn om tilskud til projekter, der har til formål at skabe attraktive levevilkår i landdistrikterne.</p>\r\n      <p class=\"Stk2\"><span class=\"StkNr\">Stk. 2.</span> Tilskud kan søges af foreninger, enkeltpersoner, virksomheder, organisationer, almennyttige sammenslutninger og offentlige myndigheder. Tilskud til projekter efter § 8, stk. 1, nr. 6, kan alene søges af bestyrelsen for de lokale aktionsgrupper godkendt efter bekendtgørelse om oprettelse og drift af lokale aktionsgrupper under landdistriktsprogrammet for perioden 2007-2013, og tilskud efter § 8, stk. 1, nr. 2, kan ikke søges af enkeltpersoner og virksomheder.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Administration</p>\r\n      <p class=\"ParagrafGruppeOverskrift\">Myndigheder og kontrol</p>\r\n      <p class=\"Paragraf\"><span class=\"ParagrafNr\">§ 2.</span> Ministeriet for Fødevarer, Landbrug og Fiskeri ved Direktoratet for FødevareErhverv træffer afgørelser efter denne bekendtgørelse.</p>\r\n      <p class=\"Paragraf\"><span class=\"ParagrafNr\">§ 3.</span> Direktoratet for FødevareErhverv foretager kontrol i forbindelse med administrationen efter denne bekendtgørelse.</p>\r\n      <p class=\"Stk2\"><span class=\"StkNr\">Stk. 2.</span> Direktoratet for FødevareErhverv forestår den fysiske kontrol og den efterfølgende regnskabskontrol.</p>\r\n      <p class=\"Stk2\"><span class=\"StkNr\">Stk. 3.</span> Plantedirektoratet kan efter bemyndigelse forestå den fysiske kontrol og den efterfølgende regnskabskontrol.</p>\r\n      <p class=\"Stk2\"><span class=\"StkNr\">Stk. 4.</span> De lokale aktionsgrupper bistår efter behov Direktoratet for FødevareErhverv og Plantedirektoratet med kontrollen, og de lokale aktionsgrupper fører tilsyn med, at projekterne gennemføres i henhold til projektansøgning og godkendelse.</p>\r\n      <p class=\"Stk2\"><span class=\"StkNr\">Stk. 5.</span> Til brug for kontrollen indhentes oplysninger fra andre myndigheder i fornødent omfang.</p>\r\n      <p class=\"ParagrafGruppeOverskrift\">Ansøgning om tilskud</p>\r\n      <p class=\"Paragraf\"><span class=\"ParagrafNr\">§ 4.</span> Ansøgning om tilskud skal indgives på et særligt skema, der fås ved henvendelse til Direktoratet for FødevareErhverv, den lokale aktionsgruppe eller via direktoratets hjemmeside.</p>\r\n      <p class=\"Paragraf\"><span class=\"ParagrafNr\">§ 5.</span> Ansøgning om tilskud til projekter skal indgives til bestyrelsen for den lokale aktionsgruppe i det område, hvor projektet skal gennemføres.</p>\r\n      <p class=\"Stk2\"><span class=\"StkNr\">Stk. 2.</span> Indgivelse af ansøgning kan ske, når bestyrelserne for aktionsgruppen har offentliggjort en af Direktoratet for FødevareErhverv godkendt lokal udviklingsstrategi for aktionsgruppens geografiske område.</p>\r\n      <p class=\"Stk2\"><span class=\"StkNr\">Stk. 3.</span> Når bestyrelsen for den lokale aktionsgruppe har modtaget ansøgningen om tilskud, kvitterer bestyrelsen for aktionsgruppen for ansøgningens modtagelse og kan i forbindelse hermed give tilladelse til at iværksætte projektet.</p>\r\n      <p class=\"Stk2\"><span class=\"StkNr\">Stk. 4.</span> Bestyrelsen for den lokale aktionsgruppe foretager en prioritering af de indkomne ansøgninger og fastsætter tilskuddet til det enkelte projekt. Kun projekter, som bestyrelsen finder bidrager til gennemførelse af den i stk. 2 nævnte lokale udviklingsstrategi, kan indstilles til tilsagn og indsendes til direktoratet.</p>\r\n      <p class=\"Paragraf\"><span class=\"ParagrafNr\">§ 6.</span> Inden for de økonomiske rammer, som Direktoratet for FødevareErhverv har udmeldt til den lokale aktionsgruppe, fremsender bestyrelsen for den lokale aktionsgruppe indstilling om godkendelse af projekter til direktoratet. De økonomiske rammer for yder- og landkommuner omfatter midler fra Fødevareministeriet og EU, og rammen for mellemkommuner omfatter EU-midler, hvor ansøgeren selv tilvejebringer den tilsvarende nationale offentlige medfinansiering.</p>\r\n      <p class=\"Stk2\"><span class=\"StkNr\">Stk. 2.</span> Ud over de i stk. 1 nævnte økonomiske rammer, kan direktoratet udmelde rammer, der alene omfatter EU- midler. Inden for disse rammer kan bestyrelsen for den lokale aktionsgruppe indstille projekter, der medfinansieres af andre offentlige nationale midler end midler fra Fødevareministeriet. I så fald udgør tilskuddet efter denne bekendtgørelse den til den offentlige nationale finansiering svarende EU-medfinansiering.</p>\r\n      <p class=\"Stk2\"><span class=\"StkNr\">Stk. 3.</span> Hvis der er tale om et erhvervsrettet projekt med et ansøgt tilskud på mere end 1 mio. kr., foretager bestyrelsen for den lokale aktionsgruppe en høring af det regionale vækstforum, forinden bestyrelsen fremsender en indstilling om godkendelse af projektet til direktoratet. Det regionale vækstforum kan i den forbindelse komme med forslag til ændringer af projektet med henblik på at sikre koordination af erhvervsindsatsen i det pågældende område.</p>\r\n      <p class=\"Paragraf\"><span class=\"ParagrafNr\">§ 7.</span> Når Direktoratet for FødevareErhverv har modtaget ansøgningen om tilskud, udfører direktoratet en legalitetskontrol, inden direktoratet træffer endelig afgørelse i sagen om tilskud.</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Tilskudsberettigede projekter</p>\r\n      <p class=\"Paragraf\"><span class=\"ParagrafNr\">§ 8.</span> Der kan ydes tilskud til projekter, der har til formål at skabe attraktive levevilkår i landdistrikterne inden for følgende indsatsområder:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Basale servicefaciliteter, hvor der kan ydes tilskud til følgende aktiviteter:</p>\r\n          <p class=\"Tekst2\">\r\n            <div>\r\n              <p class=\"Liste2\"><span class=\"Liste2Nr\">a)</span> Etablering af nye eller bevarelse af lukningstruede servicefaciliteter af betydning for levevilkårene i landdistrikterne.</p>\r\n              <p class=\"Liste2\"><span class=\"Liste2Nr\">b)</span> Etablering af adgang til ny informations- og kommunikationsteknologi.</p>\r\n              <p class=\"Liste2\"><span class=\"Liste2Nr\">c)</span> Etablering af faciliteter til og gennemførelse af aktiviteter af betydning for livet i landdistrikterne, herunder for erhvervs- kultur- og fritidslivet i landdistrikterne og navnlig formidlingsrettede projekter, som involverer et bredt udsnit af den lokale befolkning i landdistrikterne.</p>\r\n              <p class=\"Liste2\"><span class=\"Liste2Nr\">d)</span> Etablering af netværk, der kan styrke samarbejde og sociale relationer i landdistrikterne.</p>\r\n            </div>\r\n          </p>\r\n          <p class=\"Liste1\"><span class=\"Liste1Nr\">2)</span> Fornyelse i landsbyer, hvorved der i denne bekendtgørelse forstås en sammenhængende bebyggelse med højst 3.000 indbyggere, hvor der kan ydes tilskud til følgende aktiviteter:</p>\r\n          <p class=\"Tekst2\">\r\n            <div>\r\n              <p class=\"Liste2\"><span class=\"Liste2Nr\">a)</span> Renovering og sanering af bygningsmassen i landsbyerne, som indgår i en plan for det pågældende geografiske område.</p>\r\n              <p class=\"Liste2\"><span class=\"Liste2Nr\">b)</span> Små miljøprojekter, herunder i parker og ved veje.</p>\r\n            </div>\r\n          </p>\r\n          <p class=\"Liste1\"><span class=\"Liste1Nr\">3)</span> Natur- og kulturarv, hvor der kan ydes tilskud til følgende aktiviteter:</p>\r\n          <p class=\"Tekst2\">\r\n            <div>\r\n              <p class=\"Liste2\"><span class=\"Liste2Nr\">a)</span> Bevarelse, genopretning og forbedring af natur- og kulturarven.</p>\r\n              <p class=\"Liste2\"><span class=\"Liste2Nr\">b)</span> Formidling af natur- og kulturarven.</p>\r\n              <p class=\"Liste2\"><span class=\"Liste2Nr\">c)</span> Rekreativ infrastruktur i forbindelse med naturarven.</p>\r\n            </div>\r\n          </p>\r\n          <p class=\"Liste1\"><span class=\"Liste1Nr\">4)</span> Diversificering på jordbrugsbedrifter til ikke-jordbrugsaktiviteter. Jordbrugsbedriften skal have et arbejdskraftbehov på mindst 415 timer pr. regnskabsår. Behovet for arbejdskraft beregnes på grundlag af mekaniseringsgrad, staldforhold, arrondering og øvrige driftsforhold. Der kan ydes tilskud til følgende aktiviteter:</p>\r\n          <p class=\"Tekst2\">\r\n            <div>\r\n              <p class=\"Liste2\"><span class=\"Liste2Nr\">a)</span> Udbud af kulturaktiviteter på bedrifter.</p>\r\n              <p class=\"Liste2\"><span class=\"Liste2Nr\">b)</span> Udbud af fritidsaktiviteter på bedrifter.</p>\r\n              <p class=\"Liste2\"><span class=\"Liste2Nr\">c)</span> Udbud af basale servicefaciliteter på bedrifterne.</p>\r\n            </div>\r\n          </p>\r\n          <p class=\"Liste1\"><span class=\"Liste1Nr\">5)</span> Mikrovirksomheder uden for jordbrugs- og fødevaresektoren med op til 10 medarbejdere og en årlig omsætning under 2 mio. Euro, hvor der kan ydes tilskud til følgende aktiviteter:</p>\r\n          <p class=\"Tekst2\">\r\n            <div>\r\n              <p class=\"Liste2\"><span class=\"Liste2Nr\">a)</span> Nyetablering eller udvikling af eksisterende mikrovirksomheder, der udbyder basale servicefaciliteter i landdistrikterne.</p>\r\n              <p class=\"Liste2\"><span class=\"Liste2Nr\">b)</span> Nyetablering eller udvikling af eksisterende mikrovirksomheder, der udbyder kulturaktiviteter i landdistrikterne.</p>\r\n              <p class=\"Liste2\"><span class=\"Liste2Nr\">c)</span> Nyetablering eller udvikling af eksisterende mikrovirksomheder, der udbyder fritidsaktiviteter i landdistrikterne.</p>\r\n            </div>\r\n          </p>\r\n          <p class=\"Liste1\"><span class=\"Liste1Nr\">6)</span> Kompetenceudvikling og informationskampagner i forbindelse med gennemførelse af en lokal udviklingsstrategi, hvor der kan ydes tilskud til følgende aktiviteter:</p>\r\n          <p class=\"Tekst2\">\r\n            <div>\r\n              <p class=\"Liste2\"><span class=\"Liste2Nr\">a)</span> Analyser og undersøgelser af lokalområdet med henblik på at sikre attraktive levevilkår i landdistrikterne.</p>\r\n              <p class=\"Liste2\"><span class=\"Liste2Nr\">b)</span> Formidling af analyser og undersøgelser af lokalområdet med henblik på at sikre attraktive levevilkår i landdistrikterne.</p>\r\n              <p class=\"Liste2\"><span class=\"Liste2Nr\">c)</span> Kompetenceudvikling af personer involveret i udviklingen af attraktive levevilkår i landdistrikterne.</p>\r\n            </div>\r\n          </p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> De i stk. 1, nr.1-5, nævnte projekter kan gennemføres i samarbejde mellem flere aktører, hvor en lokal aktionsgruppe kan fungere som projektkoordinator.</p>\r\n      <p class=\"Stk2\"><span class=\"StkNr\">Stk. 3.</span> Der kan ikke ydes tilskud til projekter, der omfatter opgaver, som normalt varetages af offentlige myndigheder.</p>\r\n      <p class=\"Kapitel\"><a name=\"Kap4\">Kapitel 4</a></p>\r\n      <p class=\"KapitelOverskrift2\">Betingelser for tilskud</p>\r\n      <p class=\"Paragraf\"><span class=\"ParagrafNr\">§ 9.</span> Det er en betingelse for tilskud,</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> at ansøger opnår de nødvendige tilladelser fra offentlige myndigheder,</p>\r\n          <p class=\"Liste1\"><span class=\"Liste1Nr\">2)</span> at ansøger afgiver de oplysninger, den lokale aktionsgruppe og Direktoratet for FødevareErhverv anmoder om til brug ved sagsbehandlingen,</p>\r\n          <p class=\"Liste1\"><span class=\"Liste1Nr\">3)</span> at det er tilsagnshaver, der gennemfører projektet,</p>\r\n          <p class=\"Liste1\"><span class=\"Liste1Nr\">4)</span> at projektet afsluttes senest to år efter tilsagnsdatoen, medmindre direktoratet meddeler dispensation herfra,</p>\r\n          <p class=\"Liste1\"><span class=\"Liste1Nr\">5)</span> at tilsagnshaver indsender afsluttende udbetalingsanmodning og projektrapport rettidigt til direktoratet, jf. § 14, stk. 4,</p>\r\n          <p class=\"Liste1\"><span class=\"Liste1Nr\">6)</span> at projektet og de investeringer, hvortil der er ydet tilskud, opretholdes af tilsagnshaver i en periode på 5 år fra det tidspunkt, hvor tilsagn om tilskud er meddelt, eller som fastsat i tilsagnet, og</p>\r\n          <p class=\"Liste1\"><span class=\"Liste1Nr\">7)</span> at tilsagnshaver holder udbetalingsanmodninger med tilhørende originale regnskabsbilag tilgængeligt i 5 år regnet fra udbetalingsdatoen.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Hvis tilskuddet ydes som de minimisstøtte, jf. § 13, stk.2, skal tilsagnshaver opbevare alt materiale til brug ved dokumentationen af, at samtlige tilskudsbetingelser er opfyldt, i 10 skatteår fra det tidspunkt, hvor tilskuddet blev modtaget.</p>\r\n      <p class=\"Stk2\"><span class=\"StkNr\">Stk. 3.</span> Direktoratet fastsætter i tilsagnet nærmere betingelser for tilsagnshavers forpligtigelse til at informere om den offentlige medfinansiering af projektet og til at offentliggøre oplysninger om projektet på tilsagnshavers hjemmeside eller i relevante dagblade og tidsskrifter.</p>\r\n      <p class=\"Stk2\"><span class=\"StkNr\">Stk. 4.</span> Direktoratet kan i tilsagnsskrivelsen fastsætte yderligere betingelser for tilskud.</p>\r\n      <p class=\"Kapitel\"><a name=\"Kap5\">Kapitel 5</a></p>\r\n      <p class=\"KapitelOverskrift2\">Tilskudsberettigede projekter</p>\r\n      <p class=\"Paragraf\"><span class=\"ParagrafNr\">§ 10.</span> Der kan ydes tilskud til udgifter, der er nødvendige for gennemførelse af projekter for at skabe attraktive levevilkår i landdistrikterne.</p>\r\n      <p class=\"Stk2\"><span class=\"StkNr\">Stk. 2.</span> Der kan ikke ydes tilskud til følgende:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Udgifter, som tilsagnshaver har betalt, inden bestyrelsen for den lokale aktionsgruppe har givet tilladelse til at iværksætte projektet, jf. § 5, stk. 3.</p>\r\n          <p class=\"Liste1\"><span class=\"Liste1Nr\">2)</span> Værdien af eget og ansattes arbejde, jf. dog stk. 3 og 4.</p>\r\n          <p class=\"Liste1\"><span class=\"Liste1Nr\">3)</span> Brugt og renoveret udstyr, medmindre der foreligger en forhåndstilladelse fra direktoratet.</p>\r\n          <p class=\"Liste1\"><span class=\"Liste1Nr\">4)</span> Udgifter, hvortil der gives andre EU-tilskud.</p>\r\n          <p class=\"Liste1\"><span class=\"Liste1Nr\">5)</span> Finansierings-, revisions-, advokat- og pengeinstitutomkostninger, medmindre disse skyldes krav fra tilsagnsgivende myndighed.</p>\r\n          <p class=\"Liste1\"><span class=\"Liste1Nr\">6)</span> Moms, medmindre denne endeligt bæres af tilsagnshaver.</p>\r\n          <p class=\"Liste1\"><span class=\"Liste1Nr\">7)</span> Køb af fast ejendom, herunder køb af jord.</p>\r\n          <p class=\"Liste1\"><span class=\"Liste1Nr\">8)</span> Løbende driftsudgifter.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Der kan ydes tilskud til løn afholdt af tilsagnshaver, hvis der foreligger en specifik projektansættelseskontrakt for den pågældende medarbejder.</p>\r\n      <p class=\"Stk2\"><span class=\"StkNr\">Stk. 4.</span> Ved almennyttige projekter er frivilligt ulønnet arbejde tilskudsberettiget med 100 kr. pr. time. Dog kan det samlede tilskudsbeløb til et projekt, hvori der indgår frivilligt arbejde, ikke overstige de samlede reelt afholdte udgifter.</p>\r\n      <p class=\"Kapitel\"><a name=\"Kap6\">Kapitel 6</a></p>\r\n      <p class=\"KapitelOverskrift2\">Ændring af projektet og indtræden i tilsagn</p>\r\n      <p class=\"Paragraf\"><span class=\"ParagrafNr\">§ 11.</span> Ændring af et projekt kan godkendes af Direktoratet for FødevareErhverv på betingelse af, at projektets overordnede formål overholdes, og at ændringen er indstillet godkendt af den lokale aktionsgruppe. Ansøgning om ændring af et projekt skal godkendes af direktoratet, inden ændringen iværksættes.</p>\r\n      <p class=\"Stk2\"><span class=\"StkNr\">Stk. 2.</span> Tilsagnsbeløbet kan ikke forhøjes i forbindelse med ændringer i projektet.</p>\r\n      <p class=\"Paragraf\"><span class=\"ParagrafNr\">§ 12.</span> Direktoratet for FødevareErhverv kan efter ansøgning tillade, at en anden, der ifølge § 1 kan være tilsagnshaver, indtræder i et tilsagn om tilskud, med den virkning, at den nye tilsagnshaver indtræder i rettigheder og forpligtelser efter tilsagnet om tilskud.</p>\r\n      <p class=\"Kapitel\"><a name=\"Kap7\">Kapitel 7</a></p>\r\n      <p class=\"KapitelOverskrift2\">Beregning af tilskud</p>\r\n      <p class=\"Paragraf\"><span class=\"ParagrafNr\">§ 13.</span> Der kan efter denne bekendtgørelse ydes tilskud på op til 50 pct. af de tilskudsberettigede udgifter,</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> hvis projektet er af almennyttig karakter,</p>\r\n          <p class=\"Liste1\"><span class=\"Liste1Nr\">2)</span> hvis projektet er omfattet af indsatsområderne i § 8, stk.1, nr.6,eller</p>\r\n          <p class=\"Liste1\"><span class=\"Liste1Nr\">3)</span> hvis projektet i øvrigt ikke er konkurrenceforvridende.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Til andre projekter end nævnt i stk. 1, som kan være konkurrenceforvridende, kan der ydes tilskud på op til 50 pct. af de tilskudsberettigede udgifter under forudsætning af, at ansøger overholder EU’s de minimis regler, hvilket indebærer, at summen af tilskud efter denne bekendtgørelse og anden de minimisstøtte, over en treårig periode maksimalt må udgøre, hvad der svarer til 200.000 Euro.</p>\r\n      <p class=\"Stk2\"><span class=\"StkNr\">Stk. 3.</span> Inden for de ud meldte rammer, jf. § 6, stk. 2, kan projekter kan finansieres af andre offentlige nationale midler end midler fra Fødevareministeriet, herunder byfornyelsesmidler fra Velfærdsministeriet til finansiering af et pilotprojekt. I så fald udgør tilskuddet efter denne bekendtgørelse den til den offentlige nationale finansiering tilsvarende EU-medfinansiering.</p>\r\n      <p class=\"Kapitel\"><a name=\"Kap8\">Kapitel 8</a></p>\r\n      <p class=\"KapitelOverskrift2\">Udbetaling af tilskud</p>\r\n      <p class=\"Paragraf\"><span class=\"ParagrafNr\">§ 14.</span> Udbetaling af tilskud sker på baggrund af tilsagnshavers opgørelse over betalte tilskudsberettigede projektudgifter, der skal kunne dokumenteres. Anmodning om udbetaling af tilskud skal ske på et særligt skema og vedlægges en revisorerklæring fra en registreret eller statsautoriseret revisor eller fra Kommunernes Revision. Skema og formular til revisorerklæring fås ved henvendelse til Direktoratet for FødevareErhverv eller via direktoratets hjemmeside.</p>\r\n      <p class=\"Stk2\"><span class=\"StkNr\">Stk. 2.</span> Anmodning om udbetaling indsendes i 2 eksemplarer til den lokale aktionsgruppe, der efter en afsyning af projektet, afgiver indstilling til direktoratet om udbetaling af tilskud.</p>\r\n      <p class=\"Stk2\"><span class=\"StkNr\">Stk. 3.</span> Tilskud kan udbetales i op til 2 rater.</p>\r\n      <p class=\"Stk2\"><span class=\"StkNr\">Stk. 4.</span> Afsluttende udbetalingsanmodning skal være vedlagt en projektrapport og være modtaget i direktoratet senest 3 måneder efter, at projektet er afsluttet.</p>\r\n      <p class=\"Stk2\"><span class=\"StkNr\">Stk. 5.</span> Tilskuddet overføres af direktoratet til tilsagnshavers NemKonto.</p>\r\n      <p class=\"Kapitel\"><a name=\"Kap9\">Kapitel 9</a></p>\r\n      <p class=\"KapitelOverskrift2\">Underretningspligt</p>\r\n      <p class=\"Paragraf\"><span class=\"ParagrafNr\">§ 15.</span> Tilsagnshaver skal i hele perioden, hvor betingelserne for tilskud skal opfyldes, på forlangende afgive erklæring til Direktoratet for FødevareErhverv om, hvorvidt betingelserne for tilskud fortsat opfyldes.</p>\r\n      <p class=\"Stk2\"><span class=\"StkNr\">Stk. 2.</span> Tilsagnshaver er i hele perioden, hvor betingelserne for tilskud skal opfyldes, forpligtet til uden ugrundet ophold skriftligt at give direktoratet meddelelse om forhold, der kan medføre bortfald af tilsagn om tilskud eller tilbagebetaling af tilskud efter § 16.</p>\r\n      <p class=\"Kapitel\"><a name=\"Kap10\">Kapitel 10</a></p>\r\n      <p class=\"KapitelOverskrift2\">Bortfald og tilbagebetaling af tilskud</p>\r\n      <p class=\"Paragraf\"><span class=\"ParagrafNr\">§ 16.</span> Tilsagn om tilskud bortfalder, hvis</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> betingelserne for tilskud ikke længere er opfyldt, jf. kapitel 4,</p>\r\n          <p class=\"Liste1\"><span class=\"Liste1Nr\">2)</span> tilsagnshaver har givet urigtige eller vildledende oplysninger eller har fortiet oplysninger af betydning for sagens afgørelse,</p>\r\n          <p class=\"Liste1\"><span class=\"Liste1Nr\">3)</span> projektet ikke gennemføres i overensstemmelse med den godkendte ansøgning, herunder hvis væsentlige dele af projektet bortfalder,</p>\r\n          <p class=\"Liste1\"><span class=\"Liste1Nr\">4)</span> tilsagnshaver tilsidesætter sine pligter efter landdistriktslovens § 11, stk. 2, eller</p>\r\n          <p class=\"Liste1\"><span class=\"Liste1Nr\">5)</span> tilsagnshaver ikke overholder sin underretningspligt efter § 15.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> I de i stk. 1 nævnte tilfælde træffer Direktoratet for FødevareErhverv afgørelse om tilbagebetaling af tilskud. Ved opgørelse af et tilbagebetalingskrav tillægges der renter. Rentetillægget beregnes fra tidspunktet for meddelelse af tilbagebetalingskravet til tilbagebetaling sker og med den i lov om renter ved forsinket betaling m.v. (Renteloven) fastsatte referencesats med tillæg. Rentetillægget udgør dog mindst 50 kr.</p>\r\n      <p class=\"Kapitel\"><a name=\"Kap11\">Kapitel 11</a></p>\r\n      <p class=\"KapitelOverskrift2\">Force majeure</p>\r\n      <p class=\"Paragraf\"><span class=\"ParagrafNr\">§ 17.</span> Direktoratet for FødevareErhverv anerkender følgende begivenheder som force majeure:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Ekspropriation, hvis en sådan ekspropriation ikke kunne forudses på tidspunktet for meddelelse af tilsagn til tilsagnshaver.</p>\r\n          <p class=\"Liste1\"><span class=\"Liste1Nr\">2)</span> En alvorlig naturkatastrofe, der i væsentlig grad berører tilsagnshavers virksomhed.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Det er en betingelse for anerkendelse af force majeure i konkrete tilfælde, at de indtrufne begivenheder forhindrer opfyldelse af de forpligtelser, i forhold til hvilke der påberåbes force majeure, og at den forpligtede ikke uden uforholdsmæssige opofrelser kunne have sikret sig herimod.</p>\r\n      <p class=\"Stk2\"><span class=\"StkNr\">Stk. 3.</span> Direktoratet kan i ganske særlige tilfælde anerkende andre begivenheder som force majeure end de, der er nævnt i stk. 1.</p>\r\n      <p class=\"Paragraf\"><span class=\"ParagrafNr\">§ 18.</span> Hvis tilsagnshaver eller dennes dødsbo ønsker at påberåbe sig force majeure, skal dette meddeles Direktoratet for FødevareErhverv skriftligt senest 10 arbejdsdage efter det tidspunkt, hvor tilsagnshaver eller dennes dødsbo er i stand til at gøre det. Meddelelsen skal være vedlagt fyldestgørende dokumentationsmateriale.</p>\r\n      <p class=\"Kapitel\"><a name=\"Kap12\">Kapitel 12</a></p>\r\n      <p class=\"KapitelOverskrift2\">Klageadgang</p>\r\n      <p class=\"Paragraf\"><span class=\"ParagrafNr\">§ 19.</span> Afgørelser, truffet af Direktoratet for FødevareErhverv i medfør af denne bekendtgørelse, kan påklages til ministeren for fødevarer, landbrug og fiskeri, jf. dog stk. 3.</p>\r\n      <p class=\"Stk2\"><span class=\"StkNr\">Stk. 2.</span> Klagen skal indgives gennem Direktoratet for FødevareErhverv. Klagen skal være direktoratet i hænde senest 4 uger efter modtagelsen af den afgørelse, klagen vedrører.</p>\r\n      <p class=\"Stk2\"><span class=\"StkNr\">Stk. 3.</span> Afgørelser, jf. stk. 1, der beror på en indstilling fra en lokal aktionsgruppe, kan kun påklages for så vidt angår retlige spørgsmål.</p>\r\n      <p class=\"Stk2\"><span class=\"StkNr\">Stk. 4.</span> Direktoratet kan genoptage en sag, efter der er indgivet en klage.</p>\r\n      <p class=\"Stk2\"><span class=\"StkNr\">Stk. 5.</span> Afgørelser truffet af den lokale aktionsgruppe kan ikke påklages til anden administrativ myndighed.</p>\r\n      <p class=\"Kapitel\"><a name=\"Kap13\">Kapitel 13</a></p>\r\n      <p class=\"KapitelOverskrift2\">Straffebestemmelser</p>\r\n      <p class=\"Paragraf\"><span class=\"ParagrafNr\">§ 20.</span> Efter landdistriktslovens § 14 straffes med bøde den, der</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> afgiver urigtige eller vildledende oplysninger eller fortier oplysninger af betydning for afgørelser, der træffes i henhold til loven eller de i medfør af loven fastsatte regler,</p>\r\n          <p class=\"Liste1\"><span class=\"Liste1Nr\">2)</span> handler i strid med vilkår, der er fastsat i en afgørelse, der træffes i henhold til loven eller de i medfør af loven fastsatte regler,</p>\r\n          <p class=\"Liste1\"><span class=\"Liste1Nr\">3)</span> undlader at afgive den dokumentation og de oplysninger, som den pågældende har pligt til at afgive i henhold til loven eller regler fastsat i medfør af loven,</p>\r\n          <p class=\"Liste1\"><span class=\"Liste1Nr\">4)</span> afgiver urigtige eller vildledende oplysninger eller fortier oplysninger, som den pågældende har pligt til at afgive i henhold til loven eller regler fastsat i medfør af loven,</p>\r\n          <p class=\"Liste1\"><span class=\"Liste1Nr\">5)</span> undlader at give kontrolmyndigheden adgang til virksomheden m.v. efter lovens § 11, stk. 1,</p>\r\n          <p class=\"Liste1\"><span class=\"Liste1Nr\">6)</span> undlader at udlevere eller indsende materiale eller at yde kontrolmyndigheden bistand efter lovens § 11, stk. 2.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n      <p class=\"Kapitel\"><a name=\"Kap14\">Kapitel 14</a></p>\r\n      <p class=\"KapitelOverskrift2\">Ikrafttrædelse</p>\r\n      <p class=\"Paragraf\"><span class=\"ParagrafNr\">§ 21.</span> Bekendtgørelsen træder i kraft den 16. februar 2008.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Direktoratet for FødevareErhverv, den 13. februar 2008</I></P><P CLASS=SIGN1 ALIGN=\"CENTER\">Arent B. Josefsen</P><P CLASS=SIGN2 ALIGN=\"RIGHT\">/ Steen Bonde</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/02/2008"
        },
        {
            "displayName": "Accession",
            "displayValue": "B20080007705"
        },
        {
            "displayName": "Entydig dokumentidentifikation",
            "displayValue": "AH002783"
        },
        {
            "displayName": "Dato for førstegangsindlæggelse",
            "displayValue": "15/02/2008"
        },
        {
            "displayName": "Dato for indlæggelse",
            "displayValue": "15/02/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "77"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "13/02/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Direktoratet for FødevareErhverv"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />Direktoratet for FødevareErhverv, j.nr. 3650-I-07-6"
        },
        {
            "displayName": "Stikord",
            "displayValue": "attraktive, etablering, landdistrikterne, levevilkår"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}