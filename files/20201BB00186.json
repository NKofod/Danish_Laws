{
    "id": 221406,
    "title": "Forslag til folketingsbeslutning om pligt for alle indvandrere på integrationsydelse og kontanthjælp til at bidrage i 37 timer om ugen",
    "documentTypeId": "480",
    "isSagsforlobPeriodValid": true,
    "shortName": "2020/1 BSF 186",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 3. marts 2021 af Morten Messerschmidt (DF), Liselott Blixt (DF), René Christensen (DF), Kristian Thulesen Dahl (DF), Pia Kjærsgaard (DF), Marie Krarup (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om pligt for alle indvandrere på integrationsydelse og kontanthjælp til at bidrage i 37 timer om ugen</p>\r\n<p class=\"Tekst1Sp\">Folketinget pålægger regeringen inden udgangen af indeværende folketingssamling at have indført en pligt for alle indvandrere på integrationsydelse og kontanthjælp til at bidrage til arbejdsmarkedet i 37 timer om ugen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p>\r\n   <span class=\"Italic\">Begrundelse</span>\r\n</p>\r\n<p class=\"NormalInd\">Socialdemokratiet offentliggjorde i 2018 sit udlændingepolitiske udspil »Retfærdig og realistisk – en udlændingepolitik der samler Danmark«. UUdspillet skulle vise, at det var et nyt Socialdemokrati, der stillede sig et andet sted på den udlændingepolitiske dagsorden end der, hvor det parti, der havde tabt det foregående valg, stod.</p>\r\n<p class=\"NormalInd\">Men det kræver mere end vinduesstaffage og paroler at sætte en ny kurs. Det kræver handling – en villighed til at gå den vej, man prædiker. Her har Socialdemokratiet til stor skuffelse for forslagsstillerne ikke leveret. De gode intentioner i udspillet er for langt hovedpartens vedkommende ikke omsat til handling og konkrete initiativer. Det virker, som om regeringen har behov for et kærligt skub i den rigtige retning. Det vil forslagsstillerne gerne være behjælpelige med.</p>\r\n<p>\r\n   <span class=\"Italic\">Socialdemokratiets udlændingeudspil</span>\r\n</p>\r\n<p class=\"NormalInd\">I »Retfærdig og realistisk – en udlændingepolitik der samler Danmark« skriver Socialdemokratiet:</p>\r\n<p class=\"NormalInd\">»Den danske arbejdsmarkedskultur, hvor både mænd og kvinder er i arbejde, adskiller sig fra kulturen i mange andre lande, hvor kvindernes arbejde traditionelt er i hjemmet.</p>\r\n<p class=\"NormalInd\">Tre ud af fire danske kvinder er i arbejde, mens f.eks. mindre end én ud af fire somaliske kvinder er i arbejde. Resten er på offentlig forsørgelse. Der er i Danmark cirka 25.000 personer, som har modtaget kontanthjælp i mere end ti år. Hver fjerde af dem er kvinder med ikke-vestlig baggrund.</p>\r\n<p class=\"NormalInd\">Hvis flere indvandrere skal i arbejde, skal de kulturelle barrierer brydes. Den bedste måde at blive integrereret i det danske samfund er ved at have et arbejde. Og det næstbedste er at have en hverdag, som svarer til at gå på arbejde.</p>\r\n<p class=\"NormalInd\">Derfor vil Socialdemokratiet indføre en pligt til at bidrage i 37 timer om ugen for alle indvandrere på integrationsydelse og kontanthjælp. Bidraget kan bestå af nyttejob, virksomhedspraktik, danskundervisning, jobsøgning eller en kombination. Der udarbejdes et aktivitetsskema for den enkelte, der svarer til længden på en ordinær arbejdsuge. Pligten til at bidrage omfattes af sanktioner, hvis man ikke deltager. Møder man f.eks. ikke op om mandagen, modtager man ikke ydelse for den mandag.</p>\r\n<p class=\"NormalInd\">At indføre en hverdag, der minder om at gå på arbejde, vil samtidig være et incitament til at flere kommer i ordinær beskæftigelse«.</p>\r\n<p class=\"NormalInd\">(»Retfærdig og realistisk – en udlændingepolitik, der samler Danmark«, Den nye frihedskamp, 2018, afsnit 2, side 33-34).</p>\r\n<p>\r\n   <span class=\"Italic\">Regeringen leverer ikke</span>\r\n</p>\r\n<p class=\"NormalInd\">Der er ingen tvivl om, at de høje danske ydelser, som udbetales uden modkrav, er et stærkt incitament, når ikkevestlige udlændinge vælger at søge mod Danmark. Regeringens politik med at øge ydelserne til flygtninge og indvandrere er derfor også helt forfejlet. Det er dog glædeligt, at der er en erkendelse af, at en hel gruppe ikke kan være på passiv forsørgelse i Danmark. I Danmark skal man bidrage til velfærdssamfundet, og det er derfor ikke acceptabelt, at nogle grupper af udlændinge aldrig får et arbejde. Regeringen har ikke vist vilje til at tage fat om det egentlige problem, at ydelserne til udlændinge er for høje. Socialdemokratiets forslag om at stille krav til dem, som Danmark forsørger i dag, er et absolut minimumskrav. Derfor er regeringen nødt til at realisere kravet om, at indvandrere på integrationsydelse og kontanthjælp skal bidrage til arbejdsmarkedet i 37 timer om ugen.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Morten Messerschmidt</span> (DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om pligt for alle indvandrere på integrationsydelse og kontanthjælp til at bidrage i 37 timer om ugen.</p>\r\n<p class=\"ForslagsNummer\">(Beslutningsforslag nr. B 186)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2020/1 BF 186",
            "stateLabel": "Forkastet",
            "references": [
                {
                    "shortName": "2020/1 BSF 186",
                    "title": "Forslag til folketingsbeslutning om pligt for alle indvandrere på integrationsydelse og kontanthjælp til at bidrage i 37 timer om ugen",
                    "presentationName": "Beslutningsforslag som fremsat",
                    "documentTypeId": 480,
                    "documentId": 221406,
                    "eliUri": "/eli/ft/20201BB00186",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/beslutningsforslag/b186/index.htm"
                },
                {
                    "shortName": "2020/1 BTB 186",
                    "title": "Betænkning over Forslag til folketingsbeslutning om pligt for alle indvandrere på integrationsydelse og kontanthjælp til at bidrage i 37 timer om ugen",
                    "presentationName": "Betænkning over beslutningsforslag",
                    "documentTypeId": 500,
                    "documentId": 222828,
                    "eliUri": "/eli/ft/20201DB01083",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "04/03/2021"
        },
        {
            "displayName": "Accession",
            "displayValue": "20201BB00186"
        },
        {
            "displayName": "Entydig dokumentidentifikation",
            "displayValue": "AX025904"
        },
        {
            "displayName": "Dato for førstegangsindlæggelse",
            "displayValue": "04/03/2021"
        },
        {
            "displayName": "Dato for indlæggelse",
            "displayValue": "04/03/2021"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "186"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}