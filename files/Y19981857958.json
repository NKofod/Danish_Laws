{
    "id": 41323,
    "title": "Støtte til elevers praktikophold i udlandet ",
    "documentTypeId": "250",
    "isSagsforlobPeriodValid": false,
    "shortName": "UDT nr 18579 af 08/01/1998",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Told- og Skattestyrelsen har besvaret spørgsmål fra Arbejdsgivernes  \r\n\r\n Elevrefusion (AER) vedrørende den skattemæssige behandling af tilskud til  \r\n\r\n elever som er i praktik i udlandet og har en udenlandsk arbejdsgiver. Da der  \r\n\r\n ikke er tale om studierejser, kan reglerne i ligningslovens § 7 K, om  \r\n\r\n skattefrihed for legater til studierejser i udlandet ikke benyttes. Reglerne  \r\n\r\n om skattefri rejse- og befordringsgodtgørelse i ligningslovens § 9, stk. 5,  \r\n\r\n forudsætter at arbejdsgiver-/arbejdstagerforhold og kan således heller ikke  \r\n\r\n benyttes. Udbetalingerne er derfor skattepligtige efter skattelovgivningens  \r\n\r\n almindelige regler. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Støtte til elevers praktikophold i udlandet  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Arbejdsgivernes Elevrefusion (AER) har rettet henvendelse til Told- og  \r\n\r\n Skattestyrelsen vedrørende den nærmere skattemæssige behandling af tilskud,  \r\n\r\n der gives til elever under praktikophold i udlandet. </P>  \r\n\r\n<P>Henvendelsen drejer sig om tilskud til elever, som har en  \r\n\r\n uddannelsesaftale med en udenlandsk arbejdsgiver. Disse elever er på  \r\n\r\n parktikuddannelse i virksomheder i udlandet og lønnes af den udenlandske  \r\n\r\n arbejdsgiver under praktikopholdet. Skoleopholdet foregår typisk i Damark men  \r\n\r\n kan også foregå i udlandet. Eleverne har således ikke en dansk arbejdsgiver.  \r\n\r\n</P>  \r\n\r\n<P>Til disse elever kan AER yde økonomisk støtte i form af bl.a.: </P>  \r\n\r\n<P>a. Rejsehjælp til søgning eller overtagelse af en praktikplads. </P>  \r\n\r\n<P>b. Flyttehjælp ved overtagelse og fratrædelse af en praktikplads. </P>  \r\n\r\n<P>c. Rejsehjælp til rejsen til Danmark ved praktikperiodens afslutning og  \r\n\r\n ved påbegyndelse af dansk skoleophold. </P>  \r\n\r\n<P>d. Tilskud til boligudgifter. </P>  \r\n\r\n<P>e. Tilskud til forsørgere til merudgifter ved dobbelt husførelse. </P>  \r\n\r\n<P>f. Godtgørelse under skoleophold, jf. kap. 2, § 2, nr. 8. </P>  \r\n\r\n<P>Told- og skattestyrelsen har vurderet eleverne skattemæssige forhold og  \r\n\r\n kan oplyse følgende: </P>  \r\n\r\n<P> <B>1. Ligningslovens § 7 K:</B>  </P>  \r\n\r\n<P>Styrelsen har vurderet, om de pågældende ydelser fra AER kan være omfattet  \r\n\r\n af bestemmelsen i ligningslovens § 7 K, hvorefter legater, der er betinget  \r\n\r\n af, at de anvendes til studierejser i udlandet eller til videnskabeligt  \r\n\r\n arbejde, er skattefri. </P>  \r\n\r\n<P>Studierejselegater er skattefri efter ligningslovens § 7 K i det omfang de  \r\n\r\n medgår til dækning af sædvanlige udgifter til rejse mellem Danmark og  \r\n\r\n studiestedet og dækning af sædvanlig meromkostninger ved opholdet. Sædvanlige  \r\n\r\n rejseudgifter og sædvanlige opholdsudgifter fastsættes af Ligningsrådet, jf.  \r\n\r\n senest Told*Skat cirkulære 1997-34 af 17. december 1997. </P>  \r\n\r\n<P>Anvendelsen af ligningslovens § 7 K forudsætter, at der er tale om dels et  \r\n\r\n &#187;legat&#171;, dels en &#187;studierejse i udlandet&#171;. </P>  \r\n\r\n<P>Ved et legat forstås en ydelse fra fonde, institutioner eller fra det  \r\n\r\n offentlige, hvad enten disse er hjemmehørende her i landet eller i udlandet,  \r\n\r\n jf. Skm. cirk. nr. 72 af 17. april 1996 til ligningsloven, pkt. 2.11.2.1.  \r\n\r\n Arbejdsgivernes Elevrefusion er en selvejende institution, hvilket fremgår af  \r\n\r\n lovbekendtgørelse nr. 542 af 19. juni 1996, § 1. </P>  \r\n\r\n<P>Ved en studierejse i udlandet forstås typisk ophold ved udenlandske skoler  \r\n\r\n og læreranstalter eller studier af bestemte emner, jf. Skm. cirk. nr. 72 af  \r\n\r\n 17. april 1996 til ligningsloven, pkt. 2.11.2.1. </P>  \r\n\r\n<P>Det er umiddelbart Told- og Skattestyrelsens opfattelse, at praktikophold  \r\n\r\n i udlandet ved en udenlandsk arbejdsgiver ikke kan betragtes som &#187;en  \r\n\r\n studierejse i udlandet&#171;, selvom praktikopholdet indgår som en integreret  \r\n\r\n del af en uddannelse. Under praktikopholdet er eleven underlagt den  \r\n\r\n udenlandske arbejdsgivers instruktionsbeføjelse og udfører parktisk, lønnet  \r\n\r\n arbejde. Der er således tale om, at eleven i praktikperioden rejser til en  \r\n\r\n egentlig arbejdsplads. </P>  \r\n\r\n<P>På den baggrund er det derfor styrelsens opfattelse, at bestemmelsen i  \r\n\r\n ligningslovens § 7 K ikke kan finde anvendelse på de ydelser, som AER  \r\n\r\n udbetaler til dækning af elevernes rejseudgifter (rejse mellem udland og  \r\n\r\n Danmark) og opholdsudgifter (husleje). </P>  \r\n\r\n<P> <B>2. Skattefri rejse- og befordringsgodtgørelse:</B>  </P>  \r\n\r\n<P>Der er efter ligningslovens § 9, stk. 5, hjemmel til, at en arbejdsgiver  \r\n\r\n kan udbetale en skattefri godtgørelse til dækning af den ansattes merudgifter  \r\n\r\n i forbindelse med erhvervsmæssig befordring og i forbindelse med rejser for  \r\n\r\n arbejdsgiveren. </P>  \r\n\r\n<P>Skattefriheden efter ligningslovens § 9, stk. 5, er imidlertid betinget af  \r\n\r\n et arbejdsgiver-/arbejdstagerforhold mellem udbetaler og modtager. </P>  \r\n\r\n<P>Da der i dette tilfælde er tale om ydelser fra AER - og ikke ydelser fra  \r\n\r\n den udenlandske arbejdsgiver - er reglen i ligningslovens § 9, stk. 5,  \r\n\r\n uanvendelig på de foreliggende ydelser fra AER. </P>  \r\n\r\n<P>Se dog nedenfor under pkt. 3. om muligheden for fradrag for rejseudgifter  \r\n\r\n ved rejse/arbejde i udlandet. </P>  \r\n\r\n<P> <B>3. Skattelovgivningen i øvrigt:</B>  </P>  \r\n\r\n<P>Den skattemæssige behandling af ydelser, som udbetales af AER til dækning  \r\n\r\n af meromkostninger ved praktikophold i udlandet må bedømmes i forhold til de  \r\n\r\n almindelige, skatteretlige regler på området. </P>  \r\n\r\n<P>Hvis AER yder flyttehjælp, er denne ydelse skattepligtig som personlig  \r\n\r\n indkomst. Det samme går sig gældende for boligtilskud, tilskud til dobbelt  \r\n\r\n husførelse mv. </P>  \r\n\r\n<P>For så vidt angår tilskud til befordring mellem bopæl og udlandd og  \r\n\r\n tilskud til befordring mellem udland og skoleophold i Danmark mv., er det  \r\n\r\n styrelsens opfattelse, at sådanne tilskud også er skattepligtige. De  \r\n\r\n pågældende elever har dog adgang til befordringsfradrag for kørsel mellem  \r\n\r\n bopæl og praktikpladsen i udlandet (arbejdssted) efter reglerne herom i  \r\n\r\n ligningslovens § 9 C. Kørsel til skoleophold i Danmark berettiger imidlertid  \r\n\r\n ikke til et bofordringsfradrag efter reglerne i ligningslovens § 9 C, idet  \r\n\r\n der ikke er tale om kørsel til en arbejdsplads. </P>  \r\n\r\n<P>Styrelsen kan supplerende oplyse, at elever, som lønmodtagere under  \r\n\r\n praktikperioden i udlandet, har mulighed for standardfradrag for  \r\n\r\n rejseudgifter, jf. ligningslovens § 9, stk, 5, i det omfang de pågældende er  \r\n\r\n på rejse, og i det omfang udgifterne ikke er dækket af den udenlandske  \r\n\r\n arbejdsgiver. </P>  \r\n\r\n<P>Er de pågældende elever ikke på rejse, er der mulighed for fradrag for  \r\n\r\n arbejde i udlandet, jf. nærmere Told*Skat cirkulære 1997-33. pkt. 6.2. </P>  \r\n\r\n<P>Det bemærkes, at der ikke er adgang til standardfradrag for dobbelt  \r\n\r\n husførelse i det omfang, eleven har standardfradrag for rejseudgifter eller  \r\n\r\n fradrag for arbejde i udlandet. </P>  \r\n\r\n<P>Det bemærkes yderligere, at konkret stillingtagen til den skattemæssige  \r\n\r\n behandling af de enkelte ydelser, herunder spørgsmålet om fradrag for  \r\n\r\n driftsudgifter samt skattepligtsspørgsmål, henhører under den pågældende  \r\n\r\n elevs lokale ligningskommune. </P>  \r\n\r\n<P> <B>4. A- elle B-indkomst og indberetningspligt:</B>  </P>  \r\n\r\n<P>Godtgørelser, der ydes efter §§ 11 og 13 i lov om Arbejdsgivernes  \r\n\r\n Elevrefusion, jf. lovbekendtgørelse nr. 699 af 31. august 1993, er  \r\n\r\n A-indkomst, jf. Skatteministeriets bekendtgørelse nr. 768 af 19/9 1995, § 20,  \r\n\r\n nr. 14 og 15. </P>  \r\n\r\n<P>Tilsvarende er godtgørelser, der ydes til elever efter § 11, stk. 1, i lov  \r\n\r\n om skolepraktik i erhvervsuddannelserne, jf. lovbekendtgørelse nr. 521 af 22.  \r\n\r\n juni 1995 eller skoleydelser i henhold til § 5, stk. 3, i lov om  \r\n\r\n erhvervsgrunduddannelse mv., jf. lovbekendtgørelse nr. 491 af 19. juni 1995,  \r\n\r\n A-indkomst, jf. skatteministeriets bekendtgørelse nr. 768 af 19/9 1995, § 20,  \r\n\r\n nr. 14 og 18. </P>  \r\n\r\n<P>Andre skattepligtige godtgørelser og tilskud til elever mv., der udbetales  \r\n\r\n i henhold til de ovennævnte love, er B-indkomst, medmindre der er tale om  \r\n\r\n vederlag for personligt arbejde i tjenesteforhold og hertil knyttet  \r\n\r\n godtgørelser, idet sådanne ydelser mv. vil være A-indkomst, jf.  \r\n\r\n kildeskattelovens § 43, stk. 1. </P>  \r\n\r\n<P>Godtgørelser, der er A-indkomst, er indberetningspligtige, jf.  \r\n\r\n skattekontrollovens § 7, stk. 1, nr. 1 og 2, medens der for godtgørelser mv.,  \r\n\r\n der er B-indkomst, kun er indberetningspligt efter skattekontrollovens § 7 A,  \r\n\r\n stk. 1, nr. 1, i det omfang, der er tale om vederlag for en personlig  \r\n\r\n arbejds- eller tjenesteydelse og hertil knyttede godtgørelser. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/05/1998"
        },
        {
            "displayName": "Accession",
            "displayValue": "Y19981857958"
        },
        {
            "displayName": "Entydig dokumentidentifikation",
            "displayValue": "CA009294"
        },
        {
            "displayName": "Dato for indlæggelse",
            "displayValue": "08/01/2007"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "18579"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "08/01/1998"
        },
        {
            "displayName": "Ressortministeriets journalnummer",
            "displayValue": "99/96-413-00431"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}