{
    "id": 155559,
    "title": "Ankestyrelsens principafgørelse P-37-04 om forhøjelse - alder på ansøgningstidspunktet - vejledningsforpligtelse - pension - genoptagelse",
    "documentTypeId": "240",
    "isSagsforlobPeriodValid": true,
    "shortName": "KEN nr 10276 af 13/10/2004",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-37-04 om forhøjelse - alder på ansøgningstidspunktet - vejledningsforpligtelse - pension - genoptagelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En anmodning om genoptagelse kunne ikke automatisk betragtes som en ansøgning om forhøjelse.</p>\r\n   <p class=\"TekstGenerel\">Kommunens vejledningsforpligtelse udstrakte sig ikke til, at der ved anmodningen samtidig skulle tages stilling til påbegyndelse af sag om forhøjelse.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om højeste, mellemste, forhøjet almindelig og almindelig førtidspension m.v. - lov nr. 1164 af 19. december 2003 - § 14, stk. 6 og § 31, stk. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En pensionist søgte kommunen om genoptagelse af sin pensionssag med henvisning til praksisændringer vedrørende tilkendelse af mellemste førtidspension.</p>\r\n<p>Anmodningen indeholdt ingen oplysninger om eventuelle ændringer i de sociale eller helbredsmæssige forhold.</p>\r\n<p>Kommunen videresendte anmodningen til Ankestyrelsen til behandling, sagen blev genoptaget og afgørelsen om almindelig forhøjet førtidspension blev fastholdt.</p>\r\n<p>Pensionisten søgte herefter om forhøjelse af pensionen og oplyste, at der var sket en væsentlig forværring af helbredet.</p>\r\n<p>Kommunen forhøjede pensionen og tilkendte mellemste førtidspension efter § 14, stk. 2, nr. 2 idet erhvervsevnen var nedsat til det ubetydelige og manden var fyldt 60 år på ansøgningstidspunktet.</p>\r\n<p>Nævnet tiltrådte afgørelsen.</p>\r\n<p>Manden ankede sagen og henviste til at kommunen i forbindelse med ansøgning om genoptagelse burde have taget stilling til spørgsmålet om forhøjelse af den allerede tilkendte førtidspension. Kommunens manglende stillingtagen havde medført, at han var afskåret fra at få højeste førtidspension.</p>\r\n<p>Sagen blev behandlet i principielt møde med henblik på afklaring af kommunens vejledningsforpligtelse ved anmodning om genoptagelse af tidligere pensionssag.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Førtidspensionen skulle beregnes efter tidspunktet for ansøgningen om forhøjelse.</p>\r\n<p>Anmodningen om genoptagelse kunne ikke automatisk betragtes som en anmodning om forhøjelse, og brevet indeholdt ikke oplysninger, der burde have givet kommunen anledning til at vejlede om betydning af alder og mulighed for at søge om forhøjelse sideløbende med anmodning om genoptagelse.</p>\r\n<p>Der blev lagt vægt på at det ikke af brevet eller i øvrigt af henvendelser til kommunen fremgik, at der var sket en væsentlig forværring af helbredet siden tilkendelsen af almindelig forhøjet førtidspension.</p>\r\n<p>Kommunen havde således ikke svigtet sin vejledningsforpligtelse ved ikke at orientere om muligheden for at rejse en ny pensionssag.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 3. juli 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20041027625"
        },
        {
            "displayName": "Entydig dokumentidentifikation",
            "displayValue": "BS008354"
        },
        {
            "displayName": "Dato for indlæggelse",
            "displayValue": "04/07/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10276"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Dato for underskrift",
            "displayValue": "13/10/2004"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 6000378-04"
        },
        {
            "displayName": "Stikord",
            "displayValue": "P-37-04"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}