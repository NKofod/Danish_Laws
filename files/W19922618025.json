{
    "id": 32363,
    "title": "Inddragelse af tilladelse til lokal fjernsynsvirksomhed ",
    "documentTypeId": "240",
    "isSagsforlobPeriodValid": false,
    "shortName": "KEN nr 26180 af 15/12/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Nævnet har inddraget tv-stationens sendetilladelse med den  \r\n\r\n begrundelse, at stationen ikke har udnyttet sin tilladelse siden juni 1992.  \r\n\r\n Udvalget fandt, at nævnet i forbindelse med inddragelsen ikke har taget  \r\n\r\n usaglige hensyn eller tilsidesat kravet om ligelig behandling. Udvalget traf  \r\n\r\n derfor afgørelse om ikke at give klager medhold. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Inddragelse af tilladelse til lokal  \r\n\r\n fjernsynsvirksomhed </H1>  \r\n\r\n<P></P>  \r\n\r\n<BR>  \r\n\r\n<P>Udvalget vedr. Lokal Radio og TV har på sit møde den 15. december 1992  \r\n\r\n behandlet en klage af 25. oktober 1992 fra Ole Fjord Larsen, Foreningen Kanal  \r\n\r\n Esbjerg, Esbjerg, over inddragelse af foreningens tilladelse til lokal  \r\n\r\n fjernsynsvirksomhed. Afgørelsen er truffet af Det lokale radio- og TV-nævn  \r\n\r\n for Esbjerg Kommune og meddelt i brev af 9. oktober 1992. Udvalget vedr.  \r\n\r\n Lokal Radio og TV har behandlet sagen på grundlag af følgende oplysninger: I  \r\n\r\n brev af 9. oktober 1992 fra nævnet begrundes afgørelsen under henvisning til  \r\n\r\n § 15 f, stk. 3, i lov om radio- og fjernsynsvirksomhed, med at Kanal Esbjerg  \r\n\r\n ikke har sendt siden juni 1992. I brev af 25. oktober 1992 klager stationen  \r\n\r\n over afgørelsen. Det anføres, at den ringe publikumsinteresse for lokal-tv i  \r\n\r\n sommerperioden tidligere uden reaktion har bevirket, at sendevirksomheden har  \r\n\r\n været afbrudt i ferietiden. Endvidere har man haft den vanskelighed, at man  \r\n\r\n er blevet afskåret fra at overføre stationens signaler til senderen efter at  \r\n\r\n en anden tv-station på kanalen, hvormed man havde et tæt teknisk samarbejde,  \r\n\r\n er gået konkurs. Da man havde erfaret, at den kreds af personer, der stod bag  \r\n\r\n den konkursramte tv-station ville søge om - og sandsynligvis ville få - en  \r\n\r\n tilladelse med virkning fra 1. januar 1993, valgte man at opgive at få  \r\n\r\n tilvejebragt alternative sendemuligheder og i stedet afvente udfaldet af  \r\n\r\n nævnets behandling af ovennævnte ansøgning. Det var hensigten at søge nævnet  \r\n\r\n om tilladelse til forlængelse af sendepausen indtil  \r\n\r\n ikrafttrædelsestidspunktet for de nye tilladelser. Klager ville hermed få  \r\n\r\n lejlighed til at få forhandlet sig tilrette med den nye tilladelseshaver om  \r\n\r\n en fornuftig anvendelse af fælles teknik. Klageren mener at have været udsat  \r\n\r\n for en urimelig forskelsbehandling. I nævnets udtalelse ved skrivelse af 13.  \r\n\r\n november 1992 fastholdes afgørelsen. Det oplyses supplerende, at Kanal  \r\n\r\n Esbjerg den 25. juni 1992 i forbindelse med at samarbejdspartneren på kanalen  \r\n\r\n gik konkurs søgte - og fik - nævnets midlertidige tilladelse til at skære den  \r\n\r\n daglige sendetid ned til en time, idet det i samme forbindelse blev oplyst,  \r\n\r\n at programmerne herefter udelukkende ville blive fordelt i bynettet i Esbjerg  \r\n\r\n Kommune. Denne sendemulighed har dog ikke været udnyttet af klager. Det  \r\n\r\n udtales endvidere, at den trufne afgørelse ikke er til hinder for, at Kanal  \r\n\r\n Esbjerg på ny kan få en tilladelse, såfremt der bliver søgt herom og  \r\n\r\n tilladelsen bliver udnyttet. I brev af 25. november 1992 fastholder stationen  \r\n\r\n sin klage, idet man af hensyn til en kommende sendetidsfordeling finder det  \r\n\r\n mere fordelagtigt at bevare den tidligere tilladelse, frem for at opnå en ny.  \r\n\r\n I øvrigt bemærkes det, at nævnets oplysninger, om at stationens programmer  \r\n\r\n ville blive udsendt i bynettet i Esbjerg Kommune, må bero på en  \r\n\r\n misforståelse. Udvalget vedr. Lokal Radio og TV skal herefter udtale: Da  \r\n\r\n sendetilladelsen ikke blev udnyttet, har nævnet haft hjemmel til at inddrage  \r\n\r\n den. Der findes ikke i det oplyste grundlag for at antage, at nævnet i  \r\n\r\n forbindelse med inddragelsen har taget usaglige hensyn eller tilsidesat  \r\n\r\n kravet om ligelig behandling. Udvalget træffer derfor følgende afgørelse: Der  \r\n\r\n kan ikke gives klageren medhold. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19922618025"
        },
        {
            "displayName": "Entydig dokumentidentifikation",
            "displayValue": "CA000274"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26180"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "15/12/1992"
        },
        {
            "displayName": "Administrerende myndighed",
            "displayValue": "Udvalget vedr Lokal Radio og TV"
        },
        {
            "displayName": "Ressortministeriets journalnummer",
            "displayValue": "92.6125-22"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}