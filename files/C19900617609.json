{
    "id": 56426,
    "title": "Cirkulære om overenskomst for kokke, koge- og smørrebrødsjomfruer ansat ved Rigshospitalet samt for kokke ansat i Udenrigsministeriet. (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 6176 af 05/03/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om overenskomst for kokke, koge- og  \r\n\r\n smørrebrødsjomfruer ansat ved Rigshospitalet samt for kokke ansat i  \r\n\r\n Udenrigsministeriet. (* 1) </H1>  \r\n\r\n<P></P>  \r\n\r\n<BR>  \r\n\r\n<P>Det meddeles herved, at Finansministeriet og Gastronomisk Landsforbund den  \r\n\r\n 26. februar 1990 har indgået medfølgende overenskomst. </P>  \r\n\r\n<P>Overenskomsten har virkning fra 1. april 1989 og afløser overenskomst af  \r\n\r\n 26. januar 1988. </P>  \r\n\r\n<P>Ændringer i forhold til den hidtidige overenskomst er markeret med streger  \r\n\r\n i margenen. </P>  \r\n\r\n<P>Almindelige bemærkninger </P>  \r\n\r\n<P>Der henvises til Finansministeriets cirkulære af 22. maj 1989 om  \r\n\r\n ministeriepuljer (LP.nr. 40/89) med tilhørende vejledning. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 3. Pension </P>  \r\n\r\n<P>Aftalen mellem Finansministeriet og Statsansattes Kartel om  \r\n\r\n pensionsordning vil blive optrykt i et særskilt cirkulære. </P>  \r\n\r\n<P>Til § 11. Ferie </P>  \r\n\r\n<P>Opmærksomheden henledes på, at de ændrede regler om særlige  \r\n\r\n feriegodtgørelse har virkning fra ferieåret 1990/91 (optjeningsåret 1989).  \r\n\r\n For ferieåret 1989/90 gælder de i overenskomsten af 26. januar 1988 med  \r\n\r\n tilhørende protokollater anførte regler om særlig feriegodtgørelse. </P>  \r\n\r\n<P>Til § 13. Graviditet, barsel og adoption </P>  \r\n\r\n<P>Aftalen mellem Finansministeriet og Centralorganisationers Fællesudvalg om  \r\n\r\n fravær fra arbejdet på grund af graviditet, barsel og adoption er udsendt med  \r\n\r\n Finansministeriets cirkulære af 7. september 1989 (APD.nr. 064/89). </P>  \r\n\r\n<P>Finansministeriet, </P>  \r\n\r\n<P>Administrations- og </P>  \r\n\r\n<P>Personaledepartementet, </P>  \r\n\r\n<P>den 5. marts 1990 </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Hans Peter Philipsen </P>  \r\n\r\n<P>OVERENSKOMST </P>  \r\n\r\n<P>FOR KOKKE, KOGE- OG SMØRREBRØDSJOMFRUER ANSAT VED RIGSHOSPITALET SAMT FOR  \r\n\r\n KOKKE ANSAT I UDENRIGSMINISTERIET </P>  \r\n\r\n<P>Ansættelse </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Enhver ansættelse skal være skriftlig. Af  \r\n\r\n ansættelsesbrevet skal den pågældendes løn- og ansættelsesvilkår fremgå. </P>  \r\n\r\n<P CLASS=STK> <I>Stk. 2. </I> Vedrørende deltidsansættelse og løsarbejdere  \r\n\r\n henvises til det i tilslutning til overenskomsten indgåede protokollat. </P>  \r\n\r\n<P>Løn </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Lønnen til de ansatte beregnes på grundlag af en  \r\n\r\n årsløn, der svarer til lønnen efter den for perioden 1. april 1989 - 31.  \r\n\r\n marts 1991 gældende lønjusteringsaftale for statens tjenestemænd. </P>  \r\n\r\n<P CLASS=STK> <I>Stk. 2. </I> Kokke aflønnes med månedsløn svarende til 1/12  \r\n\r\n af årslønnen efter en lønramme bestående af skalatrinene 14, 15, 16, 17, 18  \r\n\r\n og 19 (stedtillægssats VI), der alle er 2-årige. </P>  \r\n\r\n<P CLASS=STK> <I>Stk. 3. </I> Koge- og smørrebrødsjomfruer aflønnes med  \r\n\r\n månedsløn svarende til 1/12 af årslønnen efter en lønramme bestående af  \r\n\r\n skalatrinene 9, 10, 11, 12, 13, 14 og 15 (stedtillægssats VI), der alle er  \r\n\r\n 2-årige, bortset fra skalatrin 9,som er 1-årig. </P>  \r\n\r\n<P CLASS=STK> <I>Stk. 4. </I> Hvis en faglært kok, koge- eller  \r\n\r\n smørrebrødsjomfru ved ansættelsen (eller inden for det første ansættelsesår)  \r\n\r\n kan dokumentere at have haft mindst 2 års beskæftigelse ved faget efter  \r\n\r\n udstået læretid og aflagt svendeprøve/uddannelsesbevis aflønnes kokke efter  \r\n\r\n skalatrin 15 med oprykning til skalatrin 16 efter 2 års forløb og koge- og  \r\n\r\n smørrebrødsjomfruer efter skalatrin 10 med oprykning til skalatrin 11 efter 1  \r\n\r\n års forløb. </P>  \r\n\r\n<P CLASS=STK> <I>Stk. 5. </I> Såfremt en ansat, der tidligere har været  \r\n\r\n beskæftiget ved institutionen, genansættes inden 2 år efter den tidligere  \r\n\r\n beskæftigelses ophør, medregnes tidligere optjent lønanciennitet, for så vidt  \r\n\r\n den tidligere beskæftigelses ophør var begrundet i sygdom, svangerskab og  \r\n\r\n fødsel, adoption eller et forhold, der ikke kan tilregnes den pågældende.  \r\n\r\n</P>  \r\n\r\n<P>Pension </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Der indbetales med virkning fra 1. april 1990  \r\n\r\n pensionsbidrag i overensstemmelse med den pensionsordning, der aftales mellem  \r\n\r\n Finansministeriet og Statsansattes Kartel. </P>  \r\n\r\n<P>Lønberegning/-fradrag </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Medarbejderne følger de for tjenestemænd  \r\n\r\n fastsatte regler om lønfradrag/-beregning, jf. for tiden cirkulære af 24. maj  \r\n\r\n 1985 om lønfradrag/-beregning for tjenestemænd. </P>  \r\n\r\n<P>Lønudbetaling </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Lønnen udbetales månedsvis bagud. </P>  \r\n\r\n<P>Arbejdstid </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Den effektive arbejdstid er 76 timer (fra 1.  \r\n\r\n september 1990, 74 timer) inden for en turnus på 2 uger med tillæg af 1/2  \r\n\r\n times daglig spisetid svarende til den tid, der medgår til indtagelsen af et  \r\n\r\n måltid samt kaffepause, i alt 82 timer (fra 1. september 1990, 80 timer). Den  \r\n\r\n daglige arbejdstid må ikke overstige 10 timer, uden at der for yderligere  \r\n\r\n arbejdstid betales overarbejde. </P>  \r\n\r\n<P CLASS=STK> <I>Stk. 2. </I> Arbejdstidens fordeling tilkommer ledelsen. I  \r\n\r\n institutionen skal findes en af ledelsen fastsat arbejdsplan, der i videst  \r\n\r\n mulig udstrækning udarbejdes i samråd med tillidsrepræsentanten eller de  \r\n\r\n ansatte. Heri angives arbejdstidens begyndelse og ophør samt spisetiden.  \r\n\r\n Arbejdsplanen kan ændres med 2 ugers varsel, men skal mindst omfatte en 2  \r\n\r\n ugers turnus. Arbejde, der af ledelsen måtte blive pålagt den pågældende  \r\n\r\n udover den i arbejdsplanen fastsatte tid, betales som overarbejde. </P>  \r\n\r\n<P CLASS=STK> <I>Stk. 3. </I> Personalet skal have en forud fastlagt ugentlig  \r\n\r\n fridag på mindst 43 sammenhængende timer, begyndende den forudgående dag kl.  \r\n\r\n 14.00. Arbejde efter kl. 14.00 i denne forbindelse betales som overarbejde,  \r\n\r\n og der ydes et tillæg på 37,50 kr. </P>  \r\n\r\n<P>Hvor det er foreneligt med institutionens drift, bør der tilstræbes  \r\n\r\n 5-dages uge. Derved bortfalder kravet om frihed kl. 14.00 dagen før en  \r\n\r\n fridag, ligesom bestemmelsen i 1. afsnit om overarbejdsbetaling og særligt  \r\n\r\n tillæg på 37,50 kr. bortfalder. </P>  \r\n\r\n<P CLASS=STK> <I>Stk. 4. </I> Flytning af fridag kan, når særlige forhold gør  \r\n\r\n det nødvendigt, ske med mindst 3 dages varsel - så vidt muligt til en dag i  \r\n\r\n samme uge, men senest til en dag i den påfølgende uge. </P>  \r\n\r\n<P>Hvis fridagen undtagelsesvis helt bortfalder, betales den som anført i §  \r\n\r\n 9. </P>  \r\n\r\n<P>For flytning af fridag betales som kompensation 37,50 kr., og hvis det  \r\n\r\n nævnte varsel på 3 dage ikke gives, betales desuden et tillæg på 43,00 kr.  \r\n\r\n</P>  \r\n\r\n<P CLASS=STK> <I>Stk. 5. </I> Arbejdstiden kan, hvis der mellem institutionen  \r\n\r\n og tillidsmanden er enighed herom, tilrettelægges således, at  \r\n\r\n arbejdstidsnedsættelsen opspares til senere afvikling. </P>  \r\n\r\n<P>Overarbejde </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Overarbejde skal så vidt muligt søges godtgjort  \r\n\r\n med fritid, der skal være af samme varighed som det præsterede overarbejde  \r\n\r\n med tillæg af 50 pct., som afrundes opad til hele timer. </P>  \r\n\r\n<P>For fritimerne ydes almindelig timeløn. Når erstatningsfriheden ydes som  \r\n\r\n hele fridage, kan der den enkelte dag højst udlignes 7,6 timer (fra 1.  \r\n\r\n september 1990, 7,4 timer). </P>  \r\n\r\n<P>Den omhandlede fritid skal så vidt muligt gives samlet, og såfremt den  \r\n\r\n ikke kan gives indenfor en periode af 3 måneder, udbetales overarbejdspenge  \r\n\r\n efter de for statens tjenestemænd gældende satser. Der bortses i så fald fra  \r\n\r\n det ovenfor omhandlede tillæg til fritiden. </P>  \r\n\r\n<P>Arbejdstidsbestemte tillæg </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Med hensyn til natpenge, godtgørelse for  \r\n\r\n tjeneste på lørdage og søn- og helligdage m.v., grundlovsdag efter kl. 12.00  \r\n\r\n og juleaftensdag efter kl. 14.00, godtgørelse for delt tjeneste og  \r\n\r\n overarbejdsbetaling, jf. § 7, følges de for statens tjenestemænd gældende  \r\n\r\n regler og satser. </P>  \r\n\r\n<P>Bortfald af den ugentlige fridag </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Flytning af fridag kan kun undtagelsesvis finde  \r\n\r\n sted. </P>  \r\n\r\n<P>Bortfalder fridagen, og der arbejdes på denne dag, uden at man får  \r\n\r\n tilsvarende frihed en anden dag, ydes overtidsbetaling for mindst 7,6 timer  \r\n\r\n (fra 1. september 1990, 7,4 timer). </P>  \r\n\r\n<P>Ferie </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> De ansatte er omfattet af ferieloven. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Ansatte, der holder ferie med løn, er  \r\n\r\n berettiget til særlig feriegodtgørelse i stedet for ferietillæg efter  \r\n\r\n ferielovens § 14, stk. 1. </P>  \r\n\r\n<P CLASS=STK> <I>Stk. 2. </I> Beregningsgrundlaget for den særlige  \r\n\r\n feriegodtgørelse er den ansattes skattepligtige indkomst for tjenstligt  \r\n\r\n arbejde i optjeningsåret med tillæg af </P>  \r\n\r\n<UL CLASS=PLAIN-LIST>  \r\n\r\n<LI>1) den ansattes egetbidrag til ATP og </LI>  \r\n\r\n<LI>2) den ansattes bidrag til AUD. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> I det beløb, der er beregnet efter stk. 2  \r\n\r\n fradrages </P>  \r\n\r\n<UL CLASS=PLAIN-LIST>  \r\n\r\n<LI>1) den ansattes eget pensionsbidrag, </LI>  \r\n\r\n<LI>2) udbetalt særlig feriegodtgørelse. </LI>  \r\n\r\n</UL>  \r\n\r\n<P CLASS=STK> <I>Stk. 4. </I> Den særlige feriegodtgørelse udgør 1 1/2 pct.  \r\n\r\n af beregningsgrundlaget efter 2 og 3. </P>  \r\n\r\n<P CLASS=STK> <I>Stk. 5. </I> En ansat kan dog forud for et optjeningsårs  \r\n\r\n begyndelse i stedet kræve feriegodtgørelse af lønnen i dette optjeningsår.  \r\n\r\n Feriegodtgørelsen udgør i så fald 12 1/2 pct. af lønnen i optjeningsåret  \r\n\r\n beregnet efter reglerne i ferielovens § 15. </P>  \r\n\r\n<P>Sygdom </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Løn under sygdom ydes i henhold til Reglement  \r\n\r\n angående sygeløn ved statens mindre virksomheder, jf. Økonomi- og  \r\n\r\n Budgetministeriets cirkulæreskrivelse af 19. juni 1973, j.nr. 3 L 665/1973.  \r\n\r\n</P>  \r\n\r\n<P CLASS=STK> <I>Stk. 2. </I> For kokke, der aflønnes i henhold til skalatrin  \r\n\r\n 16 og derover, og smørrebrødsjomfruer, der aflønnes i henhold til skalatrin  \r\n\r\n 11 og derover, gælder endvidere under den periode, hvor der ydes fuld løn, at  \r\n\r\n der i grundlaget for beregningen af løn indgår visse fast påregnelige  \r\n\r\n ydelser, jf. Finansministeriets cirkulære af 2. maj 1978. </P>  \r\n\r\n<P>Graviditet, barsel og adoption </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Ansatte efter denne overenskomst er omfattet af  \r\n\r\n aftale af 5. september 1989 mellem Finansministeriet og centralorganisationer  \r\n\r\n under Centralorganisationernes Fællesudvalg om fravær fra tjeneste i  \r\n\r\n forbindelse med graviditet, barsel og adoption. </P>  \r\n\r\n<P>Tjenestefrihed </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Der kan af institutionen gives medarbejderne  \r\n\r\n adgang til ekstraordinær tjenestefrihed uden løn i tilfælde, hvor det ikke  \r\n\r\n strider mod vedkommende institutions interesse. </P>  \r\n\r\n<P>Tjenestefrihed kan gives i indtil 1 år ad gangen, og det er vedkommende  \r\n\r\n styrelses ansvar, at der er en stilling ledig til den pågældende ved  \r\n\r\n tjenestefrihedens ophør. </P>  \r\n\r\n<P>Anmodning om genindtræden skal fremsættes over for institutionen senest 3  \r\n\r\n måneder før genindtræden. </P>  \r\n\r\n<P CLASS=STK> <I>Stk. 2. </I> Såfremt en medarbejder der har haft  \r\n\r\n tjenestefrihed, genindtræder, bevarer den ansatte sin lønanciennitet. </P>  \r\n\r\n<P>Opsigelsesvarsel/afskedigelsesregler </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Opsigelse skal fra begge parters side ske  \r\n\r\n skriftligt. Den gensidige opsigelsesfrist er 14 dage til den sidste i en  \r\n\r\n måned. </P>  \r\n\r\n<P>Opsigelsen skal ske senest den 15. kl. 24.00. </P>  \r\n\r\n<P CLASS=STK> <I>Stk. 2. </I> Ved langvarig ansættelse gælder følgende  \r\n\r\n opsigelsesfrister fra institutionens side: </P>  \r\n\r\n<PRE>  \r\n\r\n Efter  1 års uafbrudt beskæftigelse:        1 måned  \r\n\r\n Efter  4 års uafbrudt beskæftigelse:        2 måneder  \r\n\r\n Efter  8 års uafbrudt beskæftigelse:        4 måneder  \r\n\r\n Efter 10 års uafbrudt beskæftigelse:        6 måneder  \r\n\r\n</PRE>  \r\n\r\n<P CLASS=STK> <I>Stk. 3. </I> Fra den ansattes side er opsigelsesvarslet 1  \r\n\r\n måned ved ansættelse i 5 år eller derover. </P>  \r\n\r\n<P CLASS=STK> <I>Stk. 4. </I> Opsigelse skal ske til fratrædelse den sidste i  \r\n\r\n en måned. </P>  \r\n\r\n<P>Opsigelse kan fra ingen af siderne afgives under den ansattes ferie. </P>  \r\n\r\n<P CLASS=STK> <I>Stk. 5. </I> Ved afskedigelse følges reglerne i hovedaftale  \r\n\r\n af 20. juni 1988 mellem Finansministeriet og Statsansattes Kartel,  \r\n\r\n Overenskomstsektionen. </P>  \r\n\r\n<P>Kost </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Der ydes ikke under nogen form personalet  \r\n\r\n gratis kost. </P>  \r\n\r\n<P>Beklædning </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Institutionen stiller arbejdsdragt til rådighed  \r\n\r\n for den ansatte. </P>  \r\n\r\n<P>Medlemskab af arbejdsløshedskasse </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Man forpligter sig til fortrinsvis at antage  \r\n\r\n medlemmer af en statsanerkendt arbejdsløshedskasse. </P>  \r\n\r\n<P>Hovedaftale </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Overenskomsten er omfattet af hovedaftale  \r\n\r\n mellem Finansministeriet og Statsansattes Kartel, Overenskomstsektionen, jf.  \r\n\r\n Finansministeriets cirkulære af 20. juni 1988 (LP.nr. 066/88). </P>  \r\n\r\n<P CLASS=STK> <I>Stk. 2. </I> Der er mellem overenskomstens parter enighed  \r\n\r\n om, at der i forbindelse med varsling af arbejdsstandsninger skal indgås en  \r\n\r\n aftale, der som minimum sikrer det beredskab, der er nødvendigt, for at  \r\n\r\n livsvigtige eller uopsættelige patientbehandlinger kan gennemføres, eller som  \r\n\r\n er påkrævet for at gennemføre behandlinger, der skal sikre, at helbreds-  \r\n\r\n eller varigt førlighedstruende følger undgås. </P>  \r\n\r\n<P>Ikrafttræden  <B> og opsigelse</B>  </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Overenskomsten har virkning fra 1. april 1989  \r\n\r\n og kan af parterne opsiges skriftligt med 3 måneders varsel til en 31. marts,  \r\n\r\n dog tidligst 31. marts 1991. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 26. februar 1990 </I>  \r\n\r\n</P>  \r\n\r\n<PRE>  \r\n\r\n Gastronomisk Landsforbund            Finansministeriet  \r\n\r\n                                      P.M.V.  \r\n\r\n                                      E.B.  \r\n\r\n V. Juul Andersen                     Niels Paludan  \r\n\r\n</PRE>  \r\n\r\n</DIV>  \r\n\r\n<P>Bilag 1. </P>  \r\n\r\n<P>PROTOKOLLAT </P>  \r\n\r\n<P>I tilslutning til overenskomst af dags dato mellem Finansministeriet og  \r\n\r\n Gastronomisk Landsforbund vedrørende løn- og arbejdsforhold for kokke, koge-  \r\n\r\n og smørrebrødsjomfruer beskæftiget ved Rigshospitalet er der opnået enighed  \r\n\r\n om følgende: </P>  \r\n\r\n<P>Pkt. 1. Der kan ansættes fastlønnet personale med maksimum 60 timers  \r\n\r\n effektivt arbejde inden for en 2 ugers turnus. </P>  \r\n\r\n<P>Med hensyn til opsigelse, lønninger m.v. henvises til de almindelige  \r\n\r\n regler som for fuldtidsbeskæftigede, idet lønnen reduceres i forhold til den  \r\n\r\n nedsatte arbejdstid. </P>  \r\n\r\n<P>Pkt. 2. Der kan ansættes løsarbejdere (reserver) i henhold til  \r\n\r\n overenskomsten af 1983 mellem Arbejdsgiverforeningen af Hoteller og  \r\n\r\n Restauranter og Hotel- og Restaurationspersonalets Samvirke § 29, stk. 1,  \r\n\r\n stk. 3 og stk. 4, dog således at der betales for mindst 8 timers arbejde.  \r\n\r\n</P>  \r\n\r\n<PRE>  \r\n\r\n København, den 5. januar 1984.  \r\n\r\n Gastronomisk Landsforbund            Finansministeriet  \r\n\r\n                                      P.M.V.  \r\n\r\n                                      E.B.  \r\n\r\n Erik Steentoft                       N.E. Tulstrup  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Udsendt som APD.nr. 32/90 </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19900617609"
        },
        {
            "displayName": "Entydig dokumentidentifikation",
            "displayValue": "CM015324"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "10/03/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "6176"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "05/03/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 3 kontor"
        },
        {
            "displayName": "Ressortministeriets journalnummer",
            "displayValue": "APD j.nr. 3.kt. 1988-3111/411-3"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}