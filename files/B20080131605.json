{
    "id": 122452,
    "title": "Bekendtgørelse om valg af medlemmer til provstiudvalg",
    "documentTypeId": "60",
    "isSagsforlobPeriodValid": true,
    "shortName": "BEK nr 1316 af 17/12/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Valgret og valgbarhed</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Møde vedrørende valget</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Valgbestyrelse</p>\r\n      <p class=\"Indholdsfortegnelse\"><a href=\"#Kap4\">Kapitel 4</a>   Antal medlemmer af provstiudvalg.Funktionsperiode</p>\r\n      <p class=\"Indholdsfortegnelse\"><a href=\"#Kap5\">Kapitel 5</a>   Kandidatlister</p>\r\n      <p class=\"Indholdsfortegnelse\"><a href=\"#Kap6\">Kapitel 6</a>   Afstemningsmateriale</p>\r\n      <p class=\"Indholdsfortegnelse\"><a href=\"#Kap7\">Kapitel 7</a>   Afstemningen</p>\r\n      <p class=\"Indholdsfortegnelse\"><a href=\"#Kap8\">Kapitel 8</a>   Stemmeoptællingen og opgørelsen af valget</p>\r\n      <p class=\"Indholdsfortegnelse\"><a href=\"#Kap9\">Kapitel 9</a>   Underretning om valget og valgklager</p>\r\n      <p class=\"Indholdsfortegnelse\"><a href=\"#Kap10\">Kapitel 10</a>   Udgifter</p>\r\n      <p class=\"Indholdsfortegnelse\"><a href=\"#Kap11\">Kapitel 11</a>   Ikrafttræden</p><div class=\"bjelke\">Den fulde tekst</div><p class=\"Titel2\">Bekendtgørelse om valg af medlemmer til provstiudvalg</p>\r\n      <p class=\"Indledning2\">I medfør af § 17 f og § 17 g, stk. 2, i lov om folkekirkens økonomi, jf. lovbekendtgørelse nr. 609 af 6. juni 2007, fastsættes:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Valgret og valgbarhed</p>\r\n      <p class=\"Paragraf\"><span class=\"ParagrafNr\">§ 1.</span> Valgret til provstiudvalg har medlemmerne af provstiets menighedsråd. Præster i pastorater, der omfatter flere menighedsrådskredse i samme provsti, har kun én stemme og kan selv vælge, i hvilket menighedsråd de vil afgive stemme. Omfatter pastoratet menighedsrådskredse i mere end ét provsti, har præsten en stemme i hvert provsti jf. § 17 a, stk. 2, i lov om folkekirkens økonomi. En repræsentant i et menighedsråd for en valgmenighed har stemmeret ved valget, jf. § 4, i lov om menighedsråd.</p>\r\n      <p class=\"Stk2\"><span class=\"StkNr\">Stk. 2.</span> Valgbar er enhver, der opfylder betingelserne for at vælges til medlem af et menighedsråd i provstiet, jf. § 3, i lov om valg til menighedsråd. Fødte medlemmer af menighedsråd (præster) er således ikke valgbare til provstiudvalg.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Møde vedrørende valget</p>\r\n      <p class=\"Paragraf\"><span class=\"ParagrafNr\">§ 2.</span> Provstiudvalget tager skridt til afholdelse af et offentligt møde, der skal afholdes i tidsrummet 12. januar - 30. januar 2009.</p>\r\n      <p class=\"Stk2\"><span class=\"StkNr\">Stk. 2.</span> Provstiudvalget fastsætter tid og sted for mødets afholdelse og sørger for, at mødet bekendtgøres i den lokale presse senest 7 dage før mødets afholdelse.</p>\r\n      <p class=\"Stk2\"><span class=\"StkNr\">Stk. 3.</span> Provstiudvalget indkalder alle medlemmer af menighedsråd i provstiet og de valgmenighedsrepræsentanter, der i medfør af menighedsrådslovens § 4 tiltræder menighedsrådet i tilfælde, hvor valgmenigheden benytter en sognemenigheds kirke, til mødet. Indkaldelsen, der kan udsendes gennem formændene for menighedsrådene f.eks. via IT-skrivebordet, skal være de enkelte medlemmer og valgmenighedsrepræsentanterne i hænde senest den 14. dag før mødets afholdelse.</p>\r\n      <p class=\"Stk2\"><span class=\"StkNr\">Stk. 4.</span> Den i stk. 2 nævnte bekendtgørelse samt den i stk. 3 nævnte indkaldelse skal foruden oplysning om tid og sted for mødets afholdelse indeholde følgende dagsorden:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Valg af dirigent.</p>\r\n          <p class=\"Liste1\"><span class=\"Liste1Nr\">2)</span> Redegørelse for provstiudvalgets virksomhed.</p>\r\n          <p class=\"Liste1\"><span class=\"Liste1Nr\">3)</span> Gennemgang af reglerne for valg til provstiudvalg.</p>\r\n          <p class=\"Liste1\"><span class=\"Liste1Nr\">4)</span> Fastsættelse af antal læge medlemmer til provstiudvalg, jf. § 4.</p>\r\n          <p class=\"Liste1\"><span class=\"Liste1Nr\">5)</span> Valg af valgbestyrelse.</p>\r\n          <p class=\"Liste1\"><span class=\"Liste1Nr\">6)</span> Drøftelse og eventuel opstilling af kandidater til valget.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 5.</span> Alle, der deltager i mødet, har tale- og forslagsret. Ved afstemning om de i dagsordenens pkt. 4 og 5 nævnte spørgsmål er det alene medlemmer af menighedsrådene og valgmenighedsrepræsentanter, der er stemmeberettigede. Der kan ikke stemmes ved fuldmagt eller pr. brev.</p>\r\n      <p class=\"Stk2\"><span class=\"StkNr\">Stk. 6.</span> Mødets beslutninger med hensyn til dagsordenens pkt. 4 og 5 indføres i provstiudvalgets beslutningsprotokol.</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Valgbestyrelse</p>\r\n      <p class=\"Paragraf\"><span class=\"ParagrafNr\">§ 3.</span> Valgbestyrelsen består af 3 medlemmer. Den vælger selv sin formand.</p>\r\n      <p class=\"Stk2\"><span class=\"StkNr\">Stk. 2.</span> Valgbestyrelsens medlemmer skal være medlemmer af menighedsråd i provstiet.</p>\r\n      <p class=\"Stk2\"><span class=\"StkNr\">Stk. 3.</span> Provsten, der kan indvælges i valgbestyrelsen, fungerer i alle tilfælde som sekretær for valgbestyrelsen og fører beslutningsprotokollen.</p>\r\n      <p class=\"Kapitel\"><a name=\"Kap4\">Kapitel 4</a></p>\r\n      <p class=\"KapitelOverskrift2\">Antal medlemmer af provstiudvalg. Funktionsperiode</p>\r\n      <p class=\"Paragraf\"><span class=\"ParagrafNr\">§ 4.</span> Til provstiudvalg vælges 4-6 læge medlemmer jf. § 17 a, stk. 1, i lov om folkekirkens økonomi. Antallet af læge medlemmer fastsættes ved stemmeflertal på det i § 2 nævnte møde.</p>\r\n      <p class=\"Stk2\"><span class=\"StkNr\">Stk. 2.</span> Funktionsperioden for provstiudvalg er 4 år fra den 1. april 2009 til den 31. marts 2013, jf. § 17 a, stk. 4, i lov om folkekirkens økonomi.</p>\r\n      <p class=\"Kapitel\"><a name=\"Kap5\">Kapitel 5</a></p>\r\n      <p class=\"KapitelOverskrift2\">Kandidatlister</p>\r\n      <p class=\"Paragraf\"><span class=\"ParagrafNr\">§ 5.</span> Kandidatlisterne skal angive kandidaternes navne, personnummer og bopæl. Listerne må kun indeholde navne på indtil 4 kandidater mere end det antal medlemmer, der skal vælges til provstiudvalget. Kandidaternes samtykke til opstillingen skal foreligge skriftligt for valgbestyrelsen. Ingen kan opstilles som kandidat på mere end én liste.</p>\r\n      <p class=\"Stk2\"><span class=\"StkNr\">Stk. 2.</span> Kandidatlisterne skal være underskrevet af mindst 5 og højst 15 stillere, der alle skal være medlemmer af menighedsråd i provstiet. Også præster, der er ansat i provstiet, kan være stillere. Ingen kan være stiller for mere end én kandidatliste, eller for en liste, hvorpå den pågældende selv er opstillet. Anmeldelsen af kandidatlisten skal indeholde oplysning om hver enkelt stillers navn, personnummer og bopæl og om, hvem valgbestyrelsen kan rette henvendelse til vedrørende listen.</p>\r\n      <p class=\"Paragraf\"><span class=\"ParagrafNr\">§ 6.</span> Ved indlevering af kandidatlister skal det være angivet, om kandidaterne er opstillet sideordnet eller i prioriteret rækkefølge.</p>\r\n      <p class=\"Stk2\"><span class=\"StkNr\">Stk. 2.</span> Når kandidaterne er sideordnet opstillet, skal det fremgå, om kandidaterne ønskes opført i en bestemt rækkefølge eller alfabetisk på stemmesedlen. Indeholder listen navne på flere kandidater end det antal medlemmer, der i alt skal vælges til provstiudvalget, skal stillerne træffe bestemmelse om, hvilke af listens kandidater, der skal være medlemmer af provstiudvalget, og hvilke der skal være stedfortrædere i en bestemt rækkefølge, hvis afstemningen aflyses som følge af, at der kun er indleveret denne ene kandidatliste til valget.</p>\r\n      <p class=\"Stk2\"><span class=\"StkNr\">Stk. 3.</span> Er kandidaterne opstillet i prioriteret rækkefølge, er denne rækkefølge afgørende for, hvilke der betragtes som medlemmer af provstiudvalget og hvilke som stedfortrædere, hvis afstemningen aflyses som følge af, at der kun er indleveret denne ene kandidatliste til valget.</p>\r\n      <p class=\"Paragraf\"><span class=\"ParagrafNr\">§ 7.</span> Kandidatlisterne skal være indleveret til formanden for valgbestyrelsen senest den 9. februar 2009 kl. 19.00. Straks herefter kontrollerer valgbestyrelsen, at de opstillede kandidater er valgbare, og at stillerne opfylder betingelserne for at være stillere. Senest 2 dage efter fristens udløb skal valgbestyrelsen tilsende stillerne attestation for, at listen er i orden og rettidigt indleveret. Er der konstateret mangler ved listen, meddeles dette til stillerne med opfordring til, at disse mangler afhjælpes inden den 16. februar 2009 kl. 19.00.</p>\r\n      <p class=\"Stk2\"><span class=\"StkNr\">Stk. 2.</span> Den først indleverede liste betegnes som nr. 1, den anden som nr. 2 o.s.v. De godkendte lister opbevares foreløbig af valgbestyrelsen.</p>\r\n      <p class=\"Paragraf\"><span class=\"ParagrafNr\">§ 8.</span> Der kan skriftligt anmeldes listeforbund senest den 16. februar 2009 kl. 19.00. Om fremgangsmåden henvises til reglerne i ministeriets cirkulære nr. 25 af 21. maj 2008 om valg til menighedsråd den 11. november 2008.</p>\r\n      <p class=\"Paragraf\"><span class=\"ParagrafNr\">§ 9.</span> Er der ved udløbet af fristen for indgivelse af kandidatlister kun indleveret én gyldig liste, aflyses afstemningen. Af de på listen opførte kandidater anses i så fald - alt efter det vedtagne antal medlemmer af provstiudvalget - de i henhold til § 5 anførte kandidater for valgt. Meddelelse herom tilsendes stillerne, der anmodes om senest den 1. april 2009 at indlevere en liste over personer, der ønskes som stedfortrædere.</p>\r\n      <p class=\"Stk2\"><span class=\"StkNr\">Stk. 2.</span> Stedfortræderne behøver ikke at have været opført på kandidatlisten, men skal opfylde betingelserne for at være valgbare. De kan anføres som personlige, og indtil 4 personer vil kunne være personlige stedfortrædere for en enkelt kandidat i en bestemt angiven rækkefølge. Samme person kan være stedfortræder for flere kandidater. Stedfortræderne skal skriftligt samtykke i at lade sig udpege.</p>\r\n      <p class=\"Stk2\"><span class=\"StkNr\">Stk. 3.</span> Såfremt stillerne ikke benytter sig af deres adgang til at indlevere en sådan stedfortræderliste, anses de på listen opførte kandidater, der ikke er valgt, som stedfortrædere i den i § 6 angivne rækkefølge.</p>\r\n      <p class=\"Paragraf\"><span class=\"ParagrafNr\">§ 10.</span> Der foretages tilførsel om afstemningens aflysning til valgbestyrelsens beslutningsprotokol, og meddelelse herom samt om navnene på de personer, der er anset for valgt, deres rækkefølge og om de udpegede stedfortrædere sendes til de kandidater, der er anset for valgt, stedfortræderne, provstiets menighedsråd og biskopper.</p>\r\n      <p class=\"Kapitel\"><a name=\"Kap6\">Kapitel 6</a></p>\r\n      <p class=\"KapitelOverskrift2\">Afstemningsmateriale</p>\r\n      <p class=\"Paragraf\"><span class=\"ParagrafNr\">§ 11.</span> Er der indkommet flere gyldige kandidatlister, tilvejebringer valgbestyrelsen de fornødne stemmesedler. Med hensyn til stemmesedlernes udformning henvises til reglerne i ministeriets cirkulære nr. 25 af 21. maj 2008 om valg til menighedsråd den 11. november 2008.</p>\r\n      <p class=\"Stk2\"><span class=\"StkNr\">Stk. 2.</span> Afstemningsmaterialet består af en stemmeseddel og en tilhørende konvolut, hvori stemmesedlen nedlægges umiddelbart efter stemmeafgivningen. Det fornødne antal stemmesedler med tilhørende konvolutter samt en fortegnelse over stillerne udsendes af valgbestyrelsen til formanden for hvert enkelt menighedsråd således, at de er formanden i hænde senest den 23. februar 2009. Der skal vedlægges nogle overskydende eksemplarer, som kan udleveres til brug for menighedsrådsmedlemmer, som under afstemningen uforvarende beskadiger den udleverede stemmeseddel eller afkrydser den forkert. Der skal endvidere tages hensyn til, at medlemmer af menighedsråd for kirkedistrikter, der består af dele af sogne i mere end ét provsti, skal afgive stemme ved valget i det provsti, hvori distriktets kirke er beliggende.</p>\r\n      <p class=\"Stk2\"><span class=\"StkNr\">Stk. 3.</span> Menighedsrådets formand skal straks ved modtagelsen af stemmesedlerne kontrollere, at det fremsendte antal stemmesedler svarer til det af valgbestyrelsen opgivne, og at der er et tilstrækkeligt antal stemmesedler med tilhørende konvolutter. Er dette ikke tilfældet, rekvireres det manglende antal hos valgbestyrelsen.</p>\r\n      <p class=\"Stk2\"><span class=\"StkNr\">Stk. 4.</span> Ved udsendelsen af afstemningsmaterialet skal valgbestyrelsen gøre opmærksom på, at de udfyldte stemmesedler skal være valgbestyrelsen i hænde senest den 9. marts 2009 kl. 19.00.</p>\r\n      <p class=\"Kapitel\"><a name=\"Kap7\">Kapitel 7</a></p>\r\n      <p class=\"KapitelOverskrift2\">Afstemningen</p>\r\n      <p class=\"Paragraf\"><span class=\"ParagrafNr\">§ 12.</span> Afstemningen skal foretages i et menighedsrådsmøde. Medlemmer, der er forhindret i at være til stede i dette møde, kan ikke afgive stemme. Har et medlem forfald, skal stedfortræderen indkaldes. Tiden for mødets afholdelse fastsættes af formanden, således at stemmesedlerne kan være valgbestyrelsen i hænde senest den 9. marts 2009 kl. 19.00.</p>\r\n      <p class=\"Stk2\"><span class=\"StkNr\">Stk. 2.</span> På menighedsrådsmødet omdeler formanden for menighedsrådet en stemmeseddel med tilhørende konvolut til hvert medlem. Med hensyn til præsters valgret henvises til § 1, stk. 1.</p>\r\n      <p class=\"Stk2\"><span class=\"StkNr\">Stk. 3.</span> Afstemningen sker ved at mærke stemmesedlen med et kryds enten ud for listebetegnelse (listens nummer) eller ud for navnet på den kandidat, der ønskes valgt. På stemmesedlen må kun anføres dette ene kryds. Der må ikke anføres ord, tal eller andet, fx underskrift, der kan give stemmesedlen særpræg. Kommer et menighedsrådsmedlem uforvarende til at afmærke sin stemmeseddel forkert eller beskadige den, kan vedkommende mod aflevering af den få udleveret en ny stemmeseddel. Den tilbageleverede stemmeseddel skal af formanden opbevares og tilbagesendes til valgbestyrelsen sammen med de øvrige stemmesedler, men adskilt fra disse.</p>\r\n      <p class=\"Stk2\"><span class=\"StkNr\">Stk. 4.</span> Når stemmesedlen er afkrydset, lægges den i den udleverede konvolut, som afleveres til formanden. Et medlem af menighedsrådet, der ikke ønsker at stemme, lægger den blanke stemmeseddel i konvolutten.</p>\r\n      <p class=\"Stk2\"><span class=\"StkNr\">Stk. 5.</span> Tilbagesendelse af stemmesedlerne til valgbestyrelsen skal ske umiddelbart efter afstemningen. Menighedsrådets formand skal oplyse antallet af de fra valgbestyrelsen modtagne stemmesedler samt antallet af benyttede og ombyttede stemmesedler.</p>\r\n      <p class=\"Stk2\"><span class=\"StkNr\">Stk. 6.</span> Stemmesedler, der fremkommer til valgbestyrelsen efter den 9. marts 2009 kl. 19.00, kommer ikke i betragtning.</p>\r\n      <p class=\"Kapitel\"><a name=\"Kap8\">Kapitel 8</a></p>\r\n      <p class=\"KapitelOverskrift2\">Stemmeoptællingen og opgørelsen af valget</p>\r\n      <p class=\"Paragraf\"><span class=\"ParagrafNr\">§ 13.</span> Optælling af stemmesedler og opgørelse af valget foretages af valgbestyrelsen under ét for hele provstiet, når stemmesedler er modtaget fra alle menighedsråd, og senest 10. marts 2009. Optællingen er offentlig i det omfang pladshensyn gør det muligt.</p>\r\n      <p class=\"Stk2\"><span class=\"StkNr\">Stk. 2.</span> Valget opgøres som et forholdstalsvalg på samme måde som opgørelsen af valg til menighedsråd, jf. reglerne herom i ministeriets cirkulære nr. nr. 25 af 21. maj 2008 om valg til menighedsråd den 11. november 2008.</p>\r\n      <p class=\"Stk2\"><span class=\"StkNr\">Stk. 3.</span> Når valget er opgjort, tilføres der beslutningsprotokollen nøjagtig oplysning herom, således at det angives, hvorledes stemmerne fordelte sig på de forskellige kandidatlister, i hvilken nummerorden mandaterne tilfaldt listerne, hvilket fordelingstal, der blev lagt til grund for hver kandidatliste, hvor mange personlige stemmer, der blev afgivet for kandidaterne, hvorledes listestemmerne fordeltes på kandidaterne, hvilke medlemmer, der blev erklæret for valgt, samt det medlemsnummer, der tilfaldt hver af de valgte.</p>\r\n      <p class=\"Stk2\"><span class=\"StkNr\">Stk. 4.</span> Stemmesedlerne afleveres af valgbestyrelsen til provstiudvalget i en indpakning, der er forseglet og forsynet med påskrift om indholdet. Provstiudvalget opbevarer stemmesedlerne indtil klagefristens udløb, eller når endelig afgørelse af klage over valget foreligger, hvorefter de tilintetgøres.</p>\r\n      <p class=\"Kapitel\"><a name=\"Kap9\">Kapitel 9</a></p>\r\n      <p class=\"KapitelOverskrift2\">Underretning om valget og valgklager</p>\r\n      <p class=\"Paragraf\"><span class=\"ParagrafNr\">§ 14.</span> Udskrift af beslutningsprotokollen indsendes af valgbestyrelsen til stiftsadministrationen. Samtidig underretter valgbestyrelsen de valgte om valget og om det medlemsnummer, hver af dem er valgt med, og tilkendegiver, at eventuelle klager over valgets gyldighed senest den 17. marts 2009 skal indsendes til biskoppen, der efter at have indhentet valgbestyrelsens erklæring, afgør sagen. Biskoppens afgørelse kan indbringes for Kirkeministeriet.</p>\r\n      <p class=\"Stk2\"><span class=\"StkNr\">Stk. 2.</span> Er der efter klagefristens udløb ikke indkommet klager over valgets gyldighed, meddeler biskoppen dette til valgbestyrelsen, der derefter underretter provstiets menighedsråd om navnene på de valgte medlemmer, deres medlemsnummer og navnene på de valgte stedfortrædere.</p>\r\n      <p class=\"Kapitel\"><a name=\"Kap10\">Kapitel 10</a></p>\r\n      <p class=\"KapitelOverskrift2\">Udgifter</p>\r\n      <p class=\"Paragraf\"><span class=\"ParagrafNr\">§ 15.</span> Udgifter i forbindelse med afholdelse af det i § 2 nævnte møde og øvrige udgifter vedrørende valg til provstiudvalg afholdes af provstiudvalgskassen. Der kan for deltagelse i møder til forberedelse og opgørelse af valget tillægges valgbestyrelsens medlemmer diæter som fastsat for medlemmer af provstiudvalg for deltagelse i udvalgsmøder.</p>\r\n      <p class=\"Stk2\"><span class=\"StkNr\">Stk. 2.</span> Befordringsudgifter i forbindelse med menighedsrådsmedlemmernes deltagelse i det i § 2 nævnte møde afholdes af kirkekassen.</p>\r\n      <p class=\"Kapitel\"><a name=\"Kap11\">Kapitel 11</a></p>\r\n      <p class=\"KapitelOverskrift2\">Ikrafttræden</p>\r\n      <p class=\"Paragraf\"><span class=\"ParagrafNr\">§ 16.</span> Bekendtgørelsen træder i kraft den 20. december 2008.</p>\r\n      <p class=\"Stk2\"><span class=\"StkNr\">Stk. 2.</span> Samtidig ophæves bekendtgørelse nr. 914 af 30. august 2006 om afholdelse af ekstraordinært valg af medlemmer til provstiudvalg og til stiftsudvalg vedrørende økonomi i 2006.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Kirkeministeriet, den 17. december 2008</I></P><P CLASS=SIGN1 ALIGN=\"CENTER\">Birthe Rønn Hornbech</P><P CLASS=SIGN2 ALIGN=\"RIGHT\">/ Helene Munch</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/12/2008"
        },
        {
            "displayName": "Accession",
            "displayValue": "B20080131605"
        },
        {
            "displayName": "Entydig dokumentidentifikation",
            "displayValue": "AJ000385"
        },
        {
            "displayName": "Dato for førstegangsindlæggelse",
            "displayValue": "19/12/2008"
        },
        {
            "displayName": "Dato for indlæggelse",
            "displayValue": "19/12/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1316"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "17/12/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Kirkemin., j.nr. 387231"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}