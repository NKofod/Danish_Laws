{
    "id": 165982,
    "title": "Ligebehandlingsnævnets afgørelse om køn - adgangsbegrænsning - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10151 af 24/10/2012",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - adgangsbegrænsning - medhold</p>\r\n<div class=\"Resume\">\r\n   <p class=\"TekstGenerel\">Klagen drejede sig om forskelsbehandling på grund af køn i forbindelse med, at et diskotek i en periode alene lukkede kvindelige gæster ind. Nævnet lagde til grund, at indklagede den pågældende aften lov kvinder i køen - uanset deres placering - få adgang til diskoteket før mændene. Dette var i strid med ligestillingslovens princip om ligebehandling af mænd og kvinder. Klager fik derfor medhold og blev tilkendt en godtgørelse på 2.500 kr.</p>\r\n</div>\r\n<p>Klagen drejer sig om påstået forskelsbehandling på grund af køn i forbindelse med, at et diskotek i en periode alene lukkede kvindelige gæster ind.</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Det var i strid med ligestillingsloven, at et diskotek i en periode alene lukkede kvindelige gæster ind.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Fredag den 13. april 2012 stillede klager, der er en mand, sig sammen med venner af begge køn i kø for at komme ind på et diskotek.</p>\r\n<p>Klager oplevede, at alene kvinder fra køen i en periode fik lov til at komme ind på diskoteket.</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager </span>påstår, at han blev nægtet adgang til det indklagede diskotek på grund af sit køn.</p>\r\n<p>Klager stod den pågældende aften i kø til diskoteket sammen med en gruppe venner. Klager oplevede, at kvinderne i køen, herunder også klagers veninder, uanset deres placering i køen fik lov til at komme ind før mændene. På klageres forespørgsel oplyste dørmanden, at man ønskede flere kvinder ind, hvorfor mændene måtte vente.</p>\r\n<p>Efter klager havde ventet i 45 minutter, valgte han at fortsætte til et andet diskotek.</p>\r\n<p>Klager havde på forhånd skrevet sig på diskotekets gæsteliste.</p>\r\n<p>\r\n   <span class=\"Bold\">Indklagede </span>gør gældende, at det den pågældende aften var eksterne arrangører, der afholdte festen på diskoteket, og at de havde deres egen gæsteliste.</p>\r\n<p>Indklagede oplyser, at da der var overvægt af mandlige gæster på aftenen, var det et ønske fra tour manageren og den eksterne arrangørs side at skabe balance ved at lukke flere kvindelige gæster ind.</p>\r\n<p>Indklagede beklager, hvis klager har følt sig uretfærdigt behandlet. Klager var imidlertid en blandt flere hundrede gæster (af begge køn), der måtte gå forgæves den pågældende aften.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Det fremgår af ligestillingsloven, at ingen må udsætte en person for direkte eller indirekte forskelsbehandling på grund af køn. Forbuddet mod forskelsbehandling gælder blandt andet for alle organisationer og personer, som leverer varer og tjenesteydelser, som er tilgængelige for offentligheden.</p>\r\n<p>Hvis en person, der anser sig for krænket, påviser faktiske omstændigheder, som giver anledning til at formode, at der er udøvet direkte eller indirekte forskelsbehandling, påhviler det modparten at bevise, at ligebehandlingsprincippet ikke er blevet krænket.</p>\r\n<p>Ligebehandlingsnævnet lægger til grund, at indklagede den pågældende aften lod kvinder i køen - uanset deres placering - få adgang til diskoteket før mændene. Det er i strid med ligestillingslovens princip om ligebehandling af mænd og kvinder.</p>\r\n<p>Klager får derfor medhold i sin klage.</p>\r\n<p>\r\n   <span class=\"Bold\">Godtgørelse</span>\r\n</p>\r\n<p>Klager tilkendes en godtgørelse, der passende skønsmæssigt kan fastsættes til 2.500 kr.</p>\r\n<p>Ligebehandlingsnævnet har ved fastsættelse af godtgørelsens størrelse taget udgangspunkt i praksis samt et skøn over sagens faktiske omstændigheder, herunder karakteren og alvoren af den skete hændelse.</p>\r\n<p>Indklagede skal herefter betale 2.500 kr. til klager med procesrente fra den 28. september 2012, hvor sagen blev indbragt for Ligebehandlingsnævnet. Beløbet skal betales inden 14 dage.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/11/2014"
        },
        {
            "displayName": "Accession",
            "displayValue": "W20141015125"
        },
        {
            "displayName": "Entydig dokumentidentifikation",
            "displayValue": "CF000471"
        },
        {
            "displayName": "Dato for indlæggelse",
            "displayValue": "27/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10151"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "24/10/2012"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "7100422-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}