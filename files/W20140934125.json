{
    "id": 163472,
    "title": "SU – tilbagebetaling - periodisering – selvstændig erhvervsvirksomhed",
    "documentTypeId": "240",
    "isSagsforlobPeriodValid": true,
    "shortName": "KEN nr 9341 af 06/05/2014",
    "documentHtml": "<div class=\"bjelke\">Den fulde tekst</div><p class=\"Titel2\">SU – tilbagebetaling - periodisering – selvstændig erhvervsvirksomhed</p>\r\n<div class=\"Resume\">\r\n   <p class=\"TekstGenerel\">Indtægt fra selvstændig erhvervsvirksomhed skulle periodiseres, da virksomheden var påbegyndt under studiet, og det ikke kunne dokumenteres, at arbejdet alene var udført efter uddannelsens afslutning.</p>\r\n</div>\r\n<p>\r\n   <span class=\"Bold\">Din klage vedrørende tilbagebetaling af SU</span>\r\n</p>\r\n<p>I brev af 13. september 2011 har du klaget over Styrelsen for Videregående Uddannelsers (herefter: styrelsen) afgørelse af 5. september 2011 om tilbagebetaling af SU for støtteåret 2010.</p>\r\n<p>\r\n   <span class=\"Underline\">Ankenævnets afgørelse</span>\r\n</p>\r\n<p>Nævnet tiltræder styrelsens afgørelse af 5. september 2011 om tilbagebetaling af SU for støtteåret 2010.</p>\r\n<p>\r\n   <span class=\"Underline\">Retsgrundlag</span>\r\n</p>\r\n<p>SU-loven (dagældende lovbekendtgørelse nr. 661 af 29. juni 2009, nu lovbekendtgørelse nr. 39 af 15. januar 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 22.</span> Uddannelsesstøtten i et støtteår nedsættes ved den endelige tildeling for dette år, hvis den uddannelsessøgendes egenindkomst i støtteåret, jf. § 23, overstiger et beløb, der er summen af de månedlige fribeløb i støtteåret, jf. § 24 og § 25, stk. 6, (årsfribeløbet).</p>\r\n<p>(. . .)</p>\r\n<p>\r\n   <span class=\"Bold\">§ 22 a.</span> Uddannelsesstøtten i et støtteår for uddannelsessøgende, der begynder på eller afslutter en uddannelse i løbet af et støtteår og er omfattet af regler fastsat i medfør af stk. 3, nr. 2, nedsættes kun ved den endelige tildeling for dette år, hvis</p>\r\n<p>1) den uddannelsessøgendes egenindkomst i de måneder i støtteåret, hvor den uddannelsessøgende er under uddannelse (uddannelsesperioden), overstiger summen af de månedlige fribeløb i samme periode (uddannelsesfribeløbet) og</p>\r\n<p>2) nedsættelsen af uddannelsesstøtten efter denne bestemmelse er til fordel for den uddannelsessøgende.</p>\r\n<p>(. . .)</p>\r\n<p>\r\n   <span class=\"Bold\">§ 23.</span> Den uddannelsessøgendes egenindkomst opgøres for hele støtteåret uanset støtteperiodens længde, jf. dog § 22 a.</p>\r\n<p>\r\n   <span class=\"Italic\">Stk. 2.</span> Egenindkomsten er enhver positiv indkomst, der henføres til eller indgår i den personlige indkomst, kapitalindkomsten og aktieindkomst, der beskattes efter personskattelovens § 8 a, stk. 2.</p>\r\n<p>\r\n   <span class=\"Italic\">Stk. 3.</span> I egenindkomsten fradrages</p>\r\n<p>1) stipendium efter afsnit I i denne lov,</p>\r\n<p>2) godtgørelse efter § 9 i lov om befordringsrabat til uddannelsessøgende i ungdomsuddannelser m.v.,</p>\r\n<p>3) arbejdsmarkedsbidrag, der fragår ved opgørelse af den skattepligtige indkomst efter ligningslovens § 8 M, og</p>\r\n<p>4) tilskrevne renter af beløb, der er opsparet den 31. december 1993 på en uddannelseskonto efter lov om uddannelsesopsparing og ikke senere er hævet. Det opsparede beløb omfatter renter, der er tilskrevet senest den 31. december 1993.</p>\r\n<p>\r\n   <span class=\"Italic\">Stk. 4.</span> Styrelsen kan i enkelte tilfælde godkende andre særlige fradrag i egenindkomsten.</p>\r\n<p>\r\n   <span class=\"Bold\">§ 28.</span> Uddannelsesstøtten udbetales med foreløbige beløb i støtteåret. Uddannelsesstøtten tildeles med endelige beløb efter støtteårets afslutning.</p>\r\n<p>SU-bekendtgørelsen (dagældende bekendtgørelse nr. 455 af 08. juni 2009, nu bekendtgørelse nr. 1269 af 17. december 2012) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 43.</span> Den endelige tildeling af uddannelsesstøtte for et støtteår kan ske efter lovens § 22 a, hvis</p>\r\n<p>1) den uddannelsessøgendes uddannelsesperiode, jf. stk. 2, ikke omfatter månederne januar eller december i det pågældende støtteår, eller</p>\r\n<p>2) den uddannelsessøgende er uden for uddannelse i mindst 4 sammenhængende kalendermåneder i det pågældende støtteår.</p>\r\n<p>\r\n   <span class=\"Italic\">Stk. 2.</span> Uddannelsesperioden er de kalendermåneder i støtteåret, hvor den uddannelsessøgende er indskrevet på en uddannelse, der giver ret til uddannelsesstøtte, jf. kapitel 2, §§ 54-59 og lovens kapitel 2.</p>\r\n<p>\r\n   <span class=\"Italic\">Stk. 3.</span> Egenindkomsten, jf. lovens § 23, stk. 2 og 3, beregnes i de i stk. 1 nævnte tilfælde i uddannelsesperioden således:</p>\r\n<p>1) Indkomst for en lønperiode, som de indberetningspligtige har indberettet til indkomstregisteret, jf. lov om et indkomstregister, og som ligger inden for uddannelsesperioden, jf. stk. 2, medregnes i egenindkomsten. Ligger en del af lønperioden uden for uddannelsesperioden, fordeles indkomsten ligeligt på kalenderdagene i lønperioden, så kun indkomst i kalenderdagene inden for uddannelsesperioden medregnes i egenindkomsten.</p>\r\n<p>2) Indkomst, der ikke fremgår af indkomstregisteret, fordeles ligeligt på kalendermånederne i det støtteår, hvor indkomsten er skattepligtig, uanset om indkomstoplysningerne er indberetningspligtige efter lov om et indkomstregister, hvorefter kun indkomst i kalendermånederne inden for uddannelsesperioden medregnes i egenindkomsten.</p>\r\n<p>\r\n   <span class=\"Italic\">Stk. 4.</span> Styrelsen kan i særlige tilfælde dispensere fra opgørelsen af egenindkomsten efter stk. 3, nr. 2, hvis den uddannelsessøgende ellers ville blive stillet urimeligt ringe.</p>\r\n<p>(. . .)</p>\r\n<p>\r\n   <span class=\"Underline\">Begrundelse</span>\r\n</p>\r\n<p>SU-lovens udgangspunkt er, at studerende skal tilbagebetale SU, hvis deres egenindkomst overstiger deres årsfribeløb, jf. § 30, stk. 2, jf. § 22 i SU-loven. Udgangspunktet fraviges dog i de tilfælde, hvor den studerende er startet på eller har afsluttet en uddannelse i løbet af året, og hvor en periodisering af egenindkomsten og fribeløbet er til den studerendes fordel, jf. § 43 i SU-bekendtgørelsen, jf. § 22a i SU-loven.</p>\r\n<p>Du opfylder betingelsen for periodisering af indkomsten, da du har været uden for uddannelse i perioden september til december 2010.</p>\r\n<p>Egenindkomsten er enhver positiv indkomst, der henføres til eller indgår i den personlige indkomst, jf. § 23, stk. 2 i SU-loven. Når der foretages en periodiseret opgørelse, jf. § 22 a i SU-loven, beregnes egenindkomsten ved, at indkomst for en lønperiode, som de indberetningspligtige har indberettet til indkomstregisteret, og som ligger inden for uddannelsesperioden, medregnes i egenindkomsten, jf. § 43, stk. 3, nr. 1, i SU-bekendtgørelsen.</p>\r\n<p>Indkomst, der ikke indberettes til eIndkomst, fordeles forholdsmæssigt ud over årets måneder. Da du var under uddannelse fra januar til august 2010, indgår otte tolvtedele af indkomsten, der er skattepligtig i året, men som ikke indberettes til eIndkomst, i beregningen af den periodiserede egenindkomst, herunder indtægt fra selvstændig virksomhed.</p>\r\n<p>Både beregningerne efter de almindelige regler, samt beregningerne efter reglerne for periodisering bevirker, at du skal tilbagebetale hele den SU, som du har modtaget i 2010.</p>\r\n<p>Ankenævnet bemærker, at SU-lovens tilbagebetalingsregler er objektive. Dine subjektive forhold kan derfor ikke ændre på, at du skal tilbagebetale SU efter SU-loven. Dvs. at selvom du har været i god tro, så skal du stadig tilbagebetale SU.</p>\r\n<p>Styrelsen kan i særlige tilfælde dispensere fra opgørelsen af egenindkomsten efter § 43, stk. 3, nr. 2, hvis den uddannelsessøgende ellers ville blive stillet urimeligt ringe, jf. SU-bekendtgørelsens § 43, stk. 4. Det fremgår af bemærkningerne til lovforslaget, at indtægter så som aktieindkomst, kapitalindkomst og visse typer indtægter fra selvstændig virksomhed, der ikke periodiseres og ikke udbetales for en specifik periode eller kun for en periode, der dækker et helt skatteår, deles i 12 og henføres til hver enkelt kalendermåned. Det fremgår, at hvis der tages udgangspunkt i den kalendermåned, hvor beløbet beskattes, vil det have store økonomiske konsekvenser for den uddannelsessøgende, om indkomsten – fx en aktieindtægt – beskattes i eller uden for uddannelsesperioden.</p>\r\n<p>Ankenævnet finder ikke, at din indkomst fra selvstændig erhvervsvirksomhed i dit tilfælde kan henføres til en bestemt periode i støtteåret. Ankenævnet finder således, at du ikke bliver urimeligt ringe stillet sammenlignet med andre studerende i samme situation, samt at et fradrag i dette tilfælde ville havde karakter af en generel dispensation.</p>\r\n<p>Ankenævnet har derfor ikke grundlag for at tilsidesætte afgørelsen om tilbagebetaling af for meget modtaget SU.</p>\r\n<p>Det er indgået i grundlaget for Ankenævnets afgørelse, at du anfører, at en del af indtægten (82.000 kroner) hidrører fra efter uddannelsesperiodens ophør. Ankenævnet vurderer, at dette ikke kan føre til en ændret vurdering. Nævnet har herved lagt vægt på, at den selvstændige erhvervsvirksomhed var startet inden uddannelsesperiodens ophør, og at det ikke er dokumenteret, at arbejdet vedrørende indtægten på de 82.000 kroner alene er udført efter uddannelsesperiodens ophør, selvom faktureringen først er sket efter uddannelsesperiodens ophør.</p>\r\n<p>\r\n   <span class=\"Underline\">Sagsfremstilling</span>\r\n</p>\r\n<p>Styrelsen har ved brev af 5. september 2011 meddelt, at du skal tilbagebetale noget af den SU, som du modtog i 2010, da både din egenindkomst og din periodiserede egenindkomst oversteg dit fribeløb.</p>\r\n<p>Du har i brev af 13. september 2011 klaget til Ankenævnet for Statens Uddannelsesstøtteordninger og bl.a. anført, at såfremt den del af din indtægt fra selvstændig erhvervsvirksomhed (82.000 kroner), der stammer fra perioden efter uddannelsesophør, ikke fordeles over hele året, men periodiseres til perioden efter uddannelsesophør, så er din indtægt under uddannelsesfribeløbet.</p>\r\n<p>Ved brev af 9. oktober 2011 har styrelsen fastholdt afgørelsen af 5. september 2011. Styrelsen har blandt andet henvist til, at det er muligt at få dispensation, såfremt det kan dokumenteres, at den selvstændige erhvervsvirksomhed er oprettet efter uddannelsesperiodens afslutning, og at al indkomst, der på årsopgørelsen vedrører egen virksomhed, vedrører denne virksomhed.</p>\r\n<p>Ved brev af 5. november 2011 har advokatfuldmægtig [navn] blandt andet anført, at du under studiet har drevet selvstændig konsulentvirksomhed og løbende faktureret i henhold til det udførte arbejde, og at arbejdet i relation til fakturaerne af henholdsvis 14. oktober 2010 og 31. december 2010 er udført efter uddannelsens ophør.</p>\r\n<p>Styrelsen har i brev af 11. april 2013 videresendt sagen sammen med en udtalelse til ankenævnet og henholdt sig til brevet af 9. oktober 2011.</p>\r\n<p>Ankenævnet har ved brev af 18. april 2013 fremsendt sagens akter til [adv.fm. ], således at hun havde lejlighed til at fremkomme med bemærkninger hertil.</p>\r\n<p>[Adv.fm. ] har den 19. april oplyst, at hun ikke havde yderligere bemærkninger til sagen.</p>\r\n<p>[Adv.fm. ] har ved mail af 13. juni 2013 oplyst, at hun er udtrådt af sagen, og at korrespondance fremover skal stiles direkte til dig.</p>\r\n<p>Ankenævnet skal beklage den lange sagsbehandlingstid.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/05/2014"
        },
        {
            "displayName": "Accession",
            "displayValue": "W20140934125"
        },
        {
            "displayName": "Entydig dokumentidentifikation",
            "displayValue": "CE000087"
        },
        {
            "displayName": "Dato for indlæggelse",
            "displayValue": "28/05/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9341"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "06/05/2014"
        },
        {
            "displayName": "Administrerende myndighed",
            "displayValue": "Ankenævnet for Statens Uddannelsesstøtteordninger"
        },
        {
            "displayName": "Ressortministeriets journalnummer",
            "displayValue": "13/008078"
        },
        {
            "displayName": "Stikord",
            "displayValue": "SU"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}