{
    "id": 96886,
    "title": "Forslag til folketingsbeslutning om nedsættelse af en udviklingskommission",
    "documentTypeId": "480",
    "isSagsforlobPeriodValid": true,
    "shortName": "2003/1 BSF 109",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 20. januar 2004 af Jann&nbsp;Sjursen&nbsp;(KD),  \r\n\r\n Bodil&nbsp;Kornbek&nbsp;(KD), Mogens&nbsp;Nørgård&nbsp;Pedersen&nbsp;(KD) og  \r\n\r\n Tove&nbsp;Videbæk&nbsp;(KD)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om nedsættelse af en udviklingskommission  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"NormalInd\">  \r\n\r\n Folketinget opfordrer regeringen til at nedsætte en kommission,  \r\n\r\n der skal gennemgå principperne for den danske bistand til udviklingslandene  \r\n\r\n med  \r\n\r\n henblik på at klarlægge, hvorledes Danmark bedst kan bidrage til  \r\n\r\n udviklingslandenes udvikling. Udviklingskommissionen skal sammensættes  \r\n\r\n således,  \r\n\r\n at medlemmerne repræsenterer såvel statslige som ikkestatslige instanser.  \r\n\r\n</P>  \r\n\r\n<P class=\"NormalInd\">  \r\n\r\n &nbsp;  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til forslaget  \r\n\r\n</P>  \r\n\r\n<P class=\"TekstoverskriftVK9\">  \r\n\r\n Baggrund for forslaget  \r\n\r\n</P>  \r\n\r\n<P class=\"NormalInd9\">  \r\n\r\n Danmark har en lang tradition for at yde bistand til den  \r\n\r\n tredje verdens udvikling. I 2003 ydede Danmark knap 13 mia. kr. i  \r\n\r\n udviklingsbistand.  \r\n\r\n Dette er et betragteligt beløb.  \r\n\r\n Det er derfor vigtigt i forhold til så vel skatteborgerne som  \r\n\r\n udviklingslandene, at bistanden er til størst mulig gavn for befolkningen i  \r\n\r\n udviklingslandene og i overensstemmelse med dens formål.  \r\n\r\n</SPAN>  \r\n\r\n</P>  \r\n\r\n<P class=\"NormalInd9\">  \r\n\r\n Regeringens femårsplan for dansk udviklingsbistand  \r\n\r\n udstikker retningslinjerne og rammerne for den danske indsats på området. Der  \r\n\r\n er tradition for, at der forud for tilblivelsen af handlingsplanen finder en  \r\n\r\n lang høringsproces sted. Det har været tilfældet med såvel »En verden i  \r\n\r\n udvikling« (1994), »Partnerskab 2000« (2000) og den handlingsplan, der gik  \r\n\r\n forud for disse, og som i perioden 1989-1994 dannede udgangspunkt for dansk  \r\n\r\n udviklingspolitik. »En verden til forskel«, der er regeringens prioriteringer  \r\n\r\n for dansk udviklingsbistand frem til 2008, har ikke båret præg af samme  \r\n\r\n åbenhed  \r\n\r\n og høringsproces. Uafhængigt af vurderingen af den seneste handlingsplan er  \r\n\r\n det  \r\n\r\n nødvendigt med mellemrum at foretage en større gennemgang af dansk  \r\n\r\n udviklingsbistand for derved at klarlægge og diskutere de langsigtede  \r\n\r\n perspektiver  \r\n\r\n for bistanden. Dette bør ske gennem nedsættelse af en udviklingskommission.  \r\n\r\n Sidst Danmark havde et udvalg nedsat til at gennemgå principperne for den  \r\n\r\n danske bistand til udviklingslandene var i 1980-1982. Udvalget afgav i  \r\n\r\n december  \r\n\r\n 1982 betænkning nr. 958. Det er således godt 20 år siden, Danmark anlagde et  \r\n\r\n tilsvarende langsigtet perspektiv på dansk udviklingsbistand.  \r\n\r\n</P>  \r\n\r\n<P class=\"NormalInd9\">  \r\n\r\n En udviklingskommission skal fremkomme med tilbundsgående  \r\n\r\n overvejelser om dansk ulandsbistand generelt, men også med mere specifikke  \r\n\r\n overvejelser  \r\n\r\n om nye temaer og tendenser inden for dansk udviklingsbistand. Mangelen på en  \r\n\r\n åben høringsproces i forbindelse med »En verden til forskel« understreger kun  \r\n\r\n nødvendigheden af, at de grundlæggende perspektiver for bistanden klarlægges  \r\n\r\n og  \r\n\r\n debatteres. Som det var tilfældet med den sidste udviklingskommission, kan  \r\n\r\n disse overvejelser danne udgangspunktet for den kommende strategi og  \r\n\r\n femårsplan. Nedsættelsen af en udviklingskommission vil således kunne virke i  \r\n\r\n samklang med femårsplanen. Kommissionens anbefalinger vil  \r\n\r\n    \r\n\r\n</SPAN>  \r\n\r\n kunne indarbejdes i udviklingen af  \r\n\r\n femårsplanen 2008, der således vil blive udarbejdet på baggrund af særdeles  \r\n\r\n grundige overvejelser og langsigtede perspektiver.  \r\n\r\n</P>  \r\n\r\n<P class=\"TekstoverskriftVK9\">  \r\n\r\n Kommissionens arbejde  \r\n\r\n</P>  \r\n\r\n<P class=\"NormalInd9\">  \r\n\r\n Udviklingskommissionens indsats bør indeholde to  \r\n\r\n hovedprioriteter: For det første bør den kortlægge og vurdere dansk bistand  \r\n\r\n med  \r\n\r\n det formål at komme med anbefalinger om prioriteringen af den danske  \r\n\r\n udviklingsbistand. For det andet bør disse vurderinger sættes ind i en større  \r\n\r\n politisk og international sammenhæng, således at kommissionen også vil kunne  \r\n\r\n påpege fremtidige udfordringer for bistandspolitikken og konsekvenser af  \r\n\r\n dansk  \r\n\r\n bistands indvirkning på udviklingslandenes udviklingsmuligheder.  \r\n\r\n</P>  \r\n\r\n<P class=\"NormalInd9\">  \r\n\r\n Den del af kommissionens arbejde, der involverer en  \r\n\r\n kortlægning af den danske bistand, kan med rette inspireres af den tidligere  \r\n\r\n kommissions arbejde. Kommissionen vil på den baggrund blandt andet skulle  \r\n\r\n konkludere og komme med anbefalinger inden for forhold som:  \r\n\r\n</P>  \r\n\r\n<P class=\"Pind29\">  \r\n\r\n &#150;  \r\n\r\n &#9;  \r\n\r\n    \r\n\r\n Målsætningen for dansk  \r\n\r\n udviklingsbistand  \r\n\r\n</P>  \r\n\r\n<P class=\"Pind29\">  \r\n\r\n &#150;  \r\n\r\n &#9;  \r\n\r\n    \r\n\r\n Omfanget af udviklingsbistanden  \r\n\r\n</P>  \r\n\r\n<P class=\"Pind29\">  \r\n\r\n &#150;  \r\n\r\n &#9;  \r\n\r\n    \r\n\r\n Multilateral/bilateral  \r\n\r\n bistand  \r\n\r\n</P>  \r\n\r\n<P class=\"Pind29\">  \r\n\r\n &#150;  \r\n\r\n &#9;  \r\n\r\n    \r\n\r\n Programsamarbejde/projektsamarbejde  \r\n\r\n</P>  \r\n\r\n<P class=\"Pind29\">  \r\n\r\n &#150;  \r\n\r\n &#9;  \r\n\r\n    \r\n\r\n Personelbistand  \r\n\r\n</P>  \r\n\r\n<P class=\"Pind29\">  \r\n\r\n &#150;  \r\n\r\n &#9;  \r\n\r\n    \r\n\r\n Bistandsadministrationen  \r\n\r\n</P>  \r\n\r\n<P class=\"Pind29\">  \r\n\r\n &#150;  \r\n\r\n &#9;  \r\n\r\n    \r\n\r\n Udviklingsforskning  \r\n\r\n</P>  \r\n\r\n<P class=\"Pind29\">  \r\n\r\n &#150;  \r\n\r\n &#9;  \r\n\r\n    \r\n\r\n Tværgående hensyn  \r\n\r\n</P>  \r\n\r\n<P class=\"Pind29\">  \r\n\r\n &#150;  \r\n\r\n &#9;  \r\n\r\n    \r\n\r\n Prioriterede  \r\n\r\n indsatsområder  \r\n\r\n</P>  \r\n\r\n<P class=\"NormalInd9\">  \r\n\r\n Som en del af dette arbejde vil det falde naturligt at  \r\n\r\n kommissionen iværksætter en høring, hvorved en lang række private  \r\n\r\n organisationer, institutioner og ministerier m.v. kan ytre deres syn på  \r\n\r\n bistandsarbejdet med udviklingslandene.  \r\n\r\n</P>  \r\n\r\n<P class=\"NormalInd9\">  \r\n\r\n Den anden del af kommissionens arbejde bør som nævnt være  \r\n\r\n at sætte ovennævnte vurderinger ind i en større politisk og international  \r\n\r\n sammenhæng. Kommissionen bør således relatere sine vurderinger til mere  \r\n\r\n overordnede overvejelser i forhold til specifikke politikområder inden for  \r\n\r\n udviklingsbistanden. Som på andre politikområder finder der inden for  \r\n\r\n udviklingspolitikken realpolitiske skift sted, som enten midlertidigt eller  \r\n\r\n mere permanent ændrer såvel den nationale som den internationale politiske  \r\n\r\n dagsorden. Udfordringerne for udviklingslandene har af den grund gennem blot  \r\n\r\n de  \r\n\r\n seneste år ændret sig, og nye forhold gør sig gældende for landenes  \r\n\r\n udvikling.  \r\n\r\n Dette bør kommissionen belyse. Kommissionens arbejde skal i den henseende ses  \r\n\r\n i  \r\n\r\n sammenhæng med en tendens til, at der inden for udviklingsområdet vil være  \r\n\r\n visse indsatsområder eller tilgange, der tilsyneladende fanger alle donorers  \r\n\r\n opmærksomhed. Sådanne »modetendenser« kan være hensigtsmæssige og gavnlige  \r\n\r\n for  \r\n\r\n ulandenes udvikling. Andre gange vil det gavne kvaliteten i ulandsbistanden,  \r\n\r\n hvis konsekvenserne af disse tendenser bliver belyst og diskuteret ud fra et  \r\n\r\n langsigtet perspektiv og i et mere kritisk lys i forhold til såvel nationale  \r\n\r\n som internationale indsatser.  \r\n\r\n</P>  \r\n\r\n<P class=\"NormalInd9\">  \r\n\r\n Udviklingskommissionen vil skulle belyse sådanne særlig  \r\n\r\n toneangivende indsatsområder. Men også udvalgte indsatsområder, som synes  \r\n\r\n umiddelbart glemt eller tabt af den politiske dagsorden, skal inddrages i  \r\n\r\n kommissionens arbejde. Dermed kan man sikre, at dansk bistand ikke lader sig  \r\n\r\n styre af »modeluner«, og af den grund muligvis foranledige nedprioriteringen  \r\n\r\n af  \r\n\r\n andre, måske mere hensigtsmæssige indsatsområder.  \r\n\r\n</P>  \r\n\r\n<P class=\"NormalInd9\">  \r\n\r\n Af forslag til forhold, som det i den sammenhæng vil være  \r\n\r\n relevant at belyse, kan nævnes:  \r\n\r\n</P>  \r\n\r\n<P class=\"Pind9\">  \r\n\r\n &#150;  \r\n\r\n &#9;  \r\n\r\n    \r\n\r\n<I>  \r\n\r\n Udenrigspolitisk instrument  \r\n\r\n</I>  \r\n\r\n : Udviklingsbistanden er gennem de  \r\n\r\n senere år i stigende grad blevet anset for et udenrigspolitisk instrument  \r\n\r\n frem  \r\n\r\n for et udtryk for global solidaritet og ansvarlighed. Dette skift bør belyses  \r\n\r\n og konsekvenserne af denne ændring diskuteres.  \r\n\r\n</P>  \r\n\r\n<P class=\"Pind9\">  \r\n\r\n &#150;  \r\n\r\n &#9;  \r\n\r\n    \r\n\r\n<I>  \r\n\r\n Terror:  \r\n\r\n</I>  \r\n\r\n Fokusset på terrorbekæmpelse er et politisk skift, der i  \r\n\r\n stigende grad gør udviklingsbistanden til en del af den nationale og den  \r\n\r\n internationale sikkerhedspolitik. Dette har konsekvenser for bistandens  \r\n\r\n udmøntning og ulandenes rolle og muligheder i det internationale samfund.  \r\n\r\n Denne  \r\n\r\n udvikling af den udviklingspolitiske dagsorden samt Danmarks rolle heri bør  \r\n\r\n diskuteres og analyseres som en del af kommissionens arbejde.  \r\n\r\n</P>  \r\n\r\n<P class=\"Pind9\">  \r\n\r\n &#150;  \r\n\r\n &#9;  \r\n\r\n    \r\n\r\n<I>  \r\n\r\n Hiv/aids:  \r\n\r\n</I>  \r\n\r\n Særlig i Afrika har  \r\n\r\n<I>  \r\n\r\n</I>  \r\n\r\n hiv/aids-epidemien forårsaget markante ændringer på såvel de nationale som  \r\n\r\n de lokale strukturer. Det er vigtigt at få belyst, om det bør få betydelige  \r\n\r\n konsekvenser for den måde, den fremtidige bistand ydes på i forhold til  \r\n\r\n særligt  \r\n\r\n ramte regioner.  \r\n\r\n</P>  \r\n\r\n<P class=\"Pind9\">  \r\n\r\n &#150;  \r\n\r\n &#9;  \r\n\r\n    \r\n\r\n<I>  \r\n\r\n Handel:  \r\n\r\n</I>  \r\n\r\n Blandt andet som en konsekvens af globaliseringen udgør de  \r\n\r\n ulige handelsforhold en stadig stigende udfordring for ulandenes udvikling.  \r\n\r\n Det  \r\n\r\n er derfor vigtigt at vurdere, om dette forhold i relation til dansk bistand  \r\n\r\n på  \r\n\r\n nuværende tidspunkt, men også på længere sigt vil stille nye krav til den  \r\n\r\n danske udviklingsbistand og -indsats.  \r\n\r\n</P>  \r\n\r\n<P class=\"Pind9\">  \r\n\r\n &#150;  \r\n\r\n &#9;  \r\n\r\n    \r\n\r\n<I>  \r\n\r\n Gældslettelse:  \r\n\r\n</I>  \r\n\r\n Gældslettelsen er et politisk område, der synes i  \r\n\r\n højere grad at måtte vige pladsen på den politiske dagsorden til fordel for  \r\n\r\n andre områder i udviklingsdebatten. En udviklingskommission vil således i den  \r\n\r\n sammenhæng have til opgave at belyse, hvorledes Danmark fortsat kan yde en  \r\n\r\n indsats på området, og om det er nødvendigt at øge og forbedre denne indsats.  \r\n\r\n</P>  \r\n\r\n<P class=\"Pind9\">  \r\n\r\n &#150;  \r\n\r\n &#9;  \r\n\r\n    \r\n\r\n<I>  \r\n\r\n Nærområde:  \r\n\r\n</I>  \r\n\r\n Nationalt så vel som internationalt er der kommet øget  \r\n\r\n fokus på nærområdeindsatser. Denne indsatsform åbner for nye muligheder for  \r\n\r\n dansk udviklingsbistand. Konsekvenserne og mulighederne af denne indsatsform  \r\n\r\n bør derfor belyses.  \r\n\r\n</P>  \r\n\r\n<P class=\"NormalInd9\">  \r\n\r\n De nævnte forhold er kun forslag, og det vil være  \r\n\r\n kommissionens opgave endeligt at klarlægge, hvilke tendenser og forhold der  \r\n\r\n skal belyses.  \r\n\r\n</P>  \r\n\r\n<P class=\"TekstoverskriftVK9\">  \r\n\r\n Sammensætning af kommissionen  \r\n\r\n</P>  \r\n\r\n<P class=\"NormalInd9\">  \r\n\r\n Sammensætningen af kommissionen bør ske under hensyntagen  \r\n\r\n til at opnå den størst mulige mangfoldighed og kompetence inden for  \r\n\r\n udviklingsområdet. Det er ligeledes vigtigt at sikre, at kommissionens  \r\n\r\n medlemmer repræsenterer såvel statslige som ikkestatslige instanser.  \r\n\r\n</P>  \r\n\r\n<P class=\"TekstoverskriftVK9\">  \r\n\r\n Frist for gennemførelse af kommissionens arbejde  \r\n\r\n</P>  \r\n\r\n<P class=\"NormalInd9\">  \r\n\r\n Frist for gennemførelse af kommissionens arbejde bør være  \r\n\r\n primo 2008, således at kommissionens konklusioner og anbefalinger kan  \r\n\r\n inddrages  \r\n\r\n i den efterfølgende femårsplan.  \r\n\r\n    \r\n\r\n</SPAN>  \r\n\r\n</P>  \r\n\r\n<P class=\"NormalInd9\">  \r\n\r\n &nbsp;  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Jann Sjursen  \r\n\r\n</SPAN>  \r\n\r\n</B>  \r\n\r\n (KD):  \r\n\r\n</SPAN>  \r\n\r\n</P>  \r\n\r\n<P class=\"Tekst2\">  \r\n\r\n Som ordfører for forslagsstillerne tillader jeg mig herved at  \r\n\r\n fremsætte:  \r\n\r\n</P>  \r\n\r\n<P class=\"Tekst2\">  \r\n\r\n<I>  \r\n\r\n Forslag til  \r\n\r\n folketingsbeslutning om nedsættelse af en udviklingskommission.  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 109).  \r\n\r\n</P>  \r\n\r\n<P class=\"NormalInd\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2003/1 BF 109",
            "stateLabel": "Forkastet",
            "references": [
                {
                    "shortName": "2003/1 BSF 109",
                    "title": "Forslag til folketingsbeslutning om nedsættelse af en udviklingskommission",
                    "presentationName": "Beslutningsforslag som fremsat",
                    "documentTypeId": 480,
                    "documentId": 96886,
                    "eliUri": "/eli/ft/20031BB00109",
                    "externalLink": ""
                },
                {
                    "shortName": "2003/1 BTB 109",
                    "title": "Betænkning over Forslag til folketingsbeslutning om nedsættelse af en udviklingskommission",
                    "presentationName": "Betænkning over beslutningsforslag",
                    "documentTypeId": 500,
                    "documentId": 97385,
                    "eliUri": "/eli/ft/20031DB00534",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20031/beslutningsforslag_oversigtsformat/B109.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "28/01/2004"
        },
        {
            "displayName": "Accession",
            "displayValue": "20031BB00109"
        },
        {
            "displayName": "Entydig dokumentidentifikation",
            "displayValue": "AX006022"
        },
        {
            "displayName": "Dato for førstegangsindlæggelse",
            "displayValue": "28/01/2004"
        },
        {
            "displayName": "Dato for indlæggelse",
            "displayValue": "28/01/2004"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "109"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}