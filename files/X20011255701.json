{
    "id": 15675,
    "title": "Kapitaludvidelse med begrænset udbytteret efter skattefri aktieombytning",
    "documentTypeId": "230",
    "isSagsforlobPeriodValid": true,
    "shortName": "AFG nr 12557 af 01/10/2001",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n Told- og Skattestyrelsen har truffet afg&oslash;relse om, at en anmeldt  \r\n\r\n nytegning af aktier med begr&aelig;nset udbytteret ikke er i strid med den  \r\n\r\n oprindeligt meddelte tilladelse til skattefri aktieombytning.<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Kapitaludvidelse med begr&aelig;nset  \r\n\r\n udbytteret efter skattefri aktieombytning</P>  \r\n\r\n</FONT>  \r\n\r\n<P>&nbsp;</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P>I november 2000 meddelte en told- og skatteregion tilladelse til, at  \r\n\r\n samtlige A's anparter i et driftselskab kunne ombyttes skattefrit med  \r\n\r\n anparter i et nystiftet holdingselskab. </P>  \r\n\r\n<P>Koncernen rettede i august 2001 henvendelse til skattemyndighederne, da  \r\n\r\n man gerne ville foretage en kapitaludvidelse og lade en ledende medarbejder  \r\n\r\n tegne nye anparter i driftsselskabet. Medarbejderen ville herved opn&aring;  \r\n\r\n en ejerandel p&aring; 25 pct. i selskabet. De resterende 75 pct. ville  \r\n\r\n fortsat v&aelig;re ejet af holdingselskabet.</P>  \r\n\r\n<P>Baggrunden for &aelig;ndringerne i ejerstrukturen var, at den ledende  \r\n\r\n medarbejder havde en yderst fremtr&aelig;dende funktion i selskabet. Ved  \r\n\r\n nytegningen af anparterne forventede man at knytte medarbejderen  \r\n\r\n t&aelig;ttere til virksomheden, ligesom medarbejderen via sit ejerskab  \r\n\r\n forventedes at f&aring; et incitament til at bevare tilknytningen og til at  \r\n\r\n forts&aelig;tte sit ans&aelig;ttelsesforhold i selskabet.</P>  \r\n\r\n<P>Der var i den forbindelse henset til, at medarbejderen ikke p&aring;  \r\n\r\n nuv&aelig;rende tidspunkt havde nogen konkurrenceklausul, hvorfor der var en  \r\n\r\n vis risiko for, at han ville starte egen virksomhed i konkurrence med  \r\n\r\n koncernen eller forlade denne til fordel for en konkurrent. Man  \r\n\r\n &oslash;nskede at eliminere denne risiko ved at lade medarbejderen blive  \r\n\r\n medejer i koncernen.</P>  \r\n\r\n<P>Den ledende medarbejder var ikke i stand til at rejse en kapital, der gav  \r\n\r\n mulighed for at erhverve 25 pct. af kapitalen til markedskurs. Han ville  \r\n\r\n s&aring;ledes alene v&aelig;re i stand til at rejse ca. kr. 600.000, hvilket  \r\n\r\n ikke var tilstr&aelig;kkeligt til at opn&aring; den af ham &oslash;nskede  \r\n\r\n ejerkapital. Man ville derfor lade medarbejderen tegne B-aktier, der ikke gav  \r\n\r\n ret til udbytte, f&oslash;r der var blevet udloddet 8,5 mio. kr. til 75  \r\n\r\n pct.-aktion&aelig;ren, holdingselskabet.</P>  \r\n\r\n<P>Der l&aring; ikke p&aring; ans&oslash;gningstidspunktet en fri kapital  \r\n\r\n p&aring; 8,5 mio. kr. i selskabet. Det var s&aring;ledes oplyst, at det  \r\n\r\n hidtil havde v&aelig;ret selskabets politik at udlodde hele &aring;rets  \r\n\r\n nettooverskud. De fremtidige udbytteudlodninger vil s&aring;ledes fremkomme  \r\n\r\n via selskabets indtjening.</P>  \r\n\r\n<P>Ved fasts&aelig;ttelse af tegningskursen ville der blive taget hensyn til  \r\n\r\n den manglende udbytteret, s&aring;ledes at tegningskursen for anparterne  \r\n\r\n ville komme til at svare til markedskursen og dermed vil ligge  \r\n\r\n v&aelig;sentligt under den kurs, de ville have haft, s&aring;fremt der havde  \r\n\r\n v&aelig;ret fuld udbytteret.</P>  \r\n\r\n<P>Det var oplyst, at der ikke var planer om at foretage en  \r\n\r\n efterf&oslash;lgende kapitalneds&aelig;ttelse i driftsselskabet.</P>  \r\n\r\n<P>Det var Told- og Skattestyrelsens opfattelse at det under de foreliggende  \r\n\r\n omst&aelig;digheder var  forretningsm&aelig;ssigt velbegrundet at tilbyde en  \r\n\r\n ledende medarbejder at tegne aktier i virksomheden med henblik p&aring; at  \r\n\r\n knytte ham t&aelig;ttere til selskabets og dets udvikling.</P>  \r\n\r\n<P>Det blev overvejet, hvorvidt den beskrevne  kapitaludvidelse, der var  \r\n\r\n kombineret med en &aelig;ndring i selskabets udbyttebestemmelser kunne  \r\n\r\n sidestilles med et salg af 25 pct. af anparterne fra den oprindelige  \r\n\r\n aktion&aelig;r til den ledende medarbejder. I visse situationer kan der ved  \r\n\r\n denne konstruktion opn&aring;s samme resultat som ved et direkte salg. Efter  \r\n\r\n skattemyndighedernes praksis vil en kapitaludvidelse efterfulgt af  \r\n\r\n &aelig;ndringer i udbyttebestemmelserne, der gennemf&oslash;res med henblik  \r\n\r\n p&aring; at omg&aring; det vilk&aring;r, der er blevet stillet i forbindelse  \r\n\r\n med den oprindelige tilladelse til skattefri aktieombytning, kunne  \r\n\r\n medf&oslash;re tilbagekaldelse af den oprindelige tilladelse.</P>  \r\n\r\n<P>Det var dog <B>Told- og Skattestyrelsen</B>s opfattelse, at opdelingen i  \r\n\r\n de to anpartsklasser i det konkrete tilf&aelig;lde var en n&oslash;dvendig  \r\n\r\n forholdsregel for at g&oslash;re medejerskabet &oslash;konomisk muligt for  \r\n\r\n medarbejderen. Den ledende medarbejder var ikke i stand til at betale fuld  \r\n\r\n markedspris for aktierne, og begr&aelig;nsningen i udbytteretten ville sket  \r\n\r\n med henblik at give ham mulighed for at opn&aring; den &oslash;nskede  \r\n\r\n ejerandel af kapitalen. Kapitaludvidelsen og opdeling i aktieklasser fandtes  \r\n\r\n s&aring;ledes ikke i den konkrete sag at kunne sidestilles med et salg fra  \r\n\r\n den oprindelige til den nye anpartshaver med henblik p&aring; at omg&aring;  \r\n\r\n det ved aktieombytningen stillede vilk&aring;r.</P>  \r\n\r\n<P>Der blev i den forbindelse lagt v&aelig;gt p&aring; r&aring;dgivers  \r\n\r\n tilkendegivelse af, at de midler, som den ledende medarbejder indsk&oslash;d  \r\n\r\n i selskabet ved kapitaludvidelsen, ikke skulle udloddes til den oprindelige  \r\n\r\n eneaktion&aelig;r, men derimod ville forblive i selskabet, samt at der ikke i  \r\n\r\n forbindelse med kapitaltilf&oslash;rslen forventedes gennemf&oslash;rt en  \r\n\r\n kapitalneds&aelig;ttelse.</P>  \r\n\r\n<P>Der blev endvidere lagt v&aelig;gt p&aring;, at der var g&aring;et over to  \r\n\r\n &aring;r siden anpartsombytningen, samt at den kurs, medarbejderen skulle  \r\n\r\n tegne til, ville komme til at afspejle anparternes v&aelig;rdi, n&aring;r der  \r\n\r\n var taget h&oslash;jde for den begr&aelig;nsede ret til udbytte.</P>  \r\n\r\n<P>Told- og Skattestyrelsen fandt ud fra de ovenst&aring;ende betragtninger,  \r\n\r\n at den beskrevne kapitaludvidelse kunne ske uden at v&aelig;re i strid med  \r\n\r\n den oprindelige tilladelse til skattefri aktieombytning. Det blev i den  \r\n\r\n forbindelse bem&aelig;rket, at kapitalneds&aelig;ttelser inden for den  \r\n\r\n resterende vilk&aring;rsperiode p&aring; 3 &aring;r fra gennemf&oslash;rslen  \r\n\r\n af den skattefrie aktieombytning ville v&aelig;re omfattet af det oprindelige  \r\n\r\n vilk&aring;r, og derfor ville skulle anmeldes til told- og  \r\n\r\n skatteregionen.</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/01/2003"
        },
        {
            "displayName": "Accession",
            "displayValue": "X20011255701"
        },
        {
            "displayName": "Entydig dokumentidentifikation",
            "displayValue": "AN003275"
        },
        {
            "displayName": "Dato for indlæggelse",
            "displayValue": "01/12/2006"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "12557"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Dato for underskrift",
            "displayValue": "01/10/2001"
        },
        {
            "displayName": "Administrerende myndighed",
            "displayValue": "Told- og Skattestyrelsen"
        },
        {
            "displayName": "Ressortministeriets journalnummer",
            "displayValue": "Skattemin., j.nr. 99/01-4357-00842"
        },
        {
            "displayName": "Stikord",
            "displayValue": "Begrænset udbytteret, Skattefri aktieombytning"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}