{
    "id": 40220,
    "title": "God revisorskik. ",
    "documentTypeId": "240",
    "isSagsforlobPeriodValid": false,
    "shortName": "KEN nr 50910 af 30/03/1995",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Den manglende overholdelse af fristen for indgivelse af selvangivelsen  \r\n\r\n måtte tilskrives klagerens egne forhold. Nævnet fandt, at revisor i  \r\n\r\n almindelighed må kunne rette henvendelse til skattevæsen, toldvæsen og  \r\n\r\n pengeinstitut uden på forhånd at indhente klientens samtykke i tilfælde, hvor  \r\n\r\n sådan henvendelse må anses for naturlig eller ligefrem påkrævet for, at  \r\n\r\n revisor på forsvarlig vis kan løse den stillede opgave. De indklagede  \r\n\r\n revisorer frifundet. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>God revisorskik. </H1>  \r\n\r\n<P></P>  \r\n\r\n<BR>  \r\n\r\n<P>Under denne sag har Johnny Flindt ved skrivelser af 3. og 21. juni 1994  \r\n\r\n anmodet nævnet om at tage stilling til en klage over registreret revisor  \r\n\r\n Yvonne Uldall og registreret revisor Kim Jensen. Således som klagen  \r\n\r\n foreligger for nævnet, vedrører den dels en klage over, at de indklagede uden  \r\n\r\n tilladelse har rettet henvendelse til klagerens kreditorer, og dels en klage  \r\n\r\n over, at klagerens selvangivelse for 1992 blev indleveret for sent. </P>  \r\n\r\n<P>Erhvervs- og Selskabsstyrelsen har oplyst, at Yvonne Uldall blev optaget i  \r\n\r\n registeret for registrerede revisorer den 8. august 1984 og Kim Jensen den  \r\n\r\n 21. januar 1993. </P>  \r\n\r\n<P>Klageren, der driver et låseservicefirma, forsøgte i 1987 forgæves at få  \r\n\r\n gennemført en betalingsstandsning, hvilke førte til, at han i januar/februar  \r\n\r\n 1992 antog Censor Revision A/S ved registreret revisor Yvonne Uldall som  \r\n\r\n revisor. Klageren havde som de største kreditorer Ishøj kommune med 450.000  \r\n\r\n kr., og som han i februar 1992 fik en specialaftale med om nedsættelse af  \r\n\r\n gælden til 80.000 kr. med betaling over 5 år, toldvæsenet med ca. 250.000 kr.  \r\n\r\n og Den Danske Bank med 96.000 kr., der efter aftale med banken blev afdraget  \r\n\r\n med et mindre uangivent beløb om året og ikke blev påskrevet renter. </P>  \r\n\r\n<P>Det fremgår af en skrivelse af 27. februar 1992 fra Censor Revision A/S  \r\n\r\n v/registreret revisor Yvonne Uldall og registreret revisor Rudi Ovesen  \r\n\r\n vedrørende &#187; <I>igangsætning af arbejdsopgaverne</I> &#187;, </P>  \r\n\r\n<P>- at der foretages udarbejdelse af bogføring, første gang for perioden 1.  \r\n\r\n januar til 31. januar 1992 og derefter hvert kvartal til brug for kvartalsvis  \r\n\r\n momsopgørelse, og ydes assistance med konteringen for denne  \r\n\r\n bogføringsperiode, samt </P>  \r\n\r\n<P>- at der for indkomståret 1992 og fremover udarbejdes indkomst- og  \r\n\r\n formueopgørelse med årsregnskab for virksomheden. </P>  \r\n\r\n<P>Det fremgår af sagen, at klageren den 1. april 1992 til Censor Revision  \r\n\r\n A/S fremsendte status pr. 31. december 1991 og saldo pr. 31. marts 1992 for  \r\n\r\n virksomheden. Dernæst fremgår det, at advokat C.C. Jørgensen ved skrivelse af  \r\n\r\n 14. april 1992 til Censor Revision A/S under henvisning til en telefonsamtale  \r\n\r\n dagen forinden opgjorde klagerens gæld til Provinskredit A/S til 74.277,52  \r\n\r\n kr., og at der på en faktura af 25. maj 1992 fra Censor Revision A/S til  \r\n\r\n klageren bl.a. er anført vedrørende det udførte arbejde, at der er rettet  \r\n\r\n henvendelser til Ishøj kommune. </P>  \r\n\r\n<P>Til brug for udarbejdelsen af årsregnskabet for 1992 anmodede Censor  \r\n\r\n Revision A/S v/registreret revisor Yvonne Uldall og registreret revisor  \r\n\r\n Anne-Bell Kruuse ved skrivelse af 23. december 1992 klageren om at foretage  \r\n\r\n optælling af varebeholdninger samt en fortegnelse over igangværende arbejder  \r\n\r\n for fremmed regning, hvilket klageren besvarede ved skrivelse af 24. januar  \r\n\r\n 1993, og hvoraf det tillige fremgår, at klageren havde en gæld til Den Danske  \r\n\r\n Bank på 200.164,01 kr. </P>  \r\n\r\n<P>Til brug for udarbejdelsen af indkomst- og formueopgørelse for 1992  \r\n\r\n anmodede Censor Revision A/S v/registreret revisor Yvonne Uldall og  \r\n\r\n registreret revisor Anne-Bell Kruuse ved skrivelse af 24. februar 1993  \r\n\r\n klageren om at aflevere regnskabsmateriale for 1992 inden den 15. marts 1993.  \r\n\r\n Ved skrivelse af 18. april 1993 fremsendte klageren selvangivelse til  \r\n\r\n udfyldelse. Censor Revision A/S v/registreret revisor Yvonne Uldall og  \r\n\r\n registreret revisor Kim Jensen rykkede ved skrivelse af 21. maj 1993 klageren  \r\n\r\n for fremsendelse af materialet under henvisning til fristen for rettidig  \r\n\r\n indsendelse af selvangivelsen den 10. juni 1993 og påny ved skrivelse af 1.  \r\n\r\n juni 1993. </P>  \r\n\r\n<P>Det fremgår af sagen, at D. Eichen fra Ishøj kommune ved skrivelse af 24.  \r\n\r\n maj 1993 meddelte klageren, at &#187; <I>Jeg har d.d. talt med Kim Jensen fra  \r\n\r\n Center-revision, der ønskede en restance opgørelse. Vi aftalte at en sådan  \r\n\r\n blev sendt til Dem og at De så kunne aflevere materialet til Kim</I>  \r\n\r\n Jensen&#171;. Samme dag blev klageren af Ishøj kommune tilsagt til  \r\n\r\n udlægsforretning som følge af en restance på 440.958,6o kr., hvilket beløb  \r\n\r\n omfattede underholdsbidrag, personlige skatter og forbrugsrenteafgift. </P>  \r\n\r\n<P>Censor Revision A/S v/registreret revisor Yvonne Uldall og registreret  \r\n\r\n revisor Kim Jensen anmodede ved skrivelse af 27. maj 1993 bl.a. klageren om  \r\n\r\n en opgørelse over eventuelle restancer for året 1992 herunder den samlede  \r\n\r\n restance pr. 31. december 1992. Den 2. juni 1993 fremsendte klageren følgende  \r\n\r\n skrivelse til Censor Revision A/S: </P>  \r\n\r\n<P>&#187; <I>Jeg gør opmærksom på at der er afleveret opgørelse af rente og  \r\n\r\n div poster til selvangivelsen for firmaet. </I></P>  \r\n\r\n<P>Jeg gør venligst opmærksom på at jeg ikke går ind for at der foretages  \r\n\r\n revision på de indsendte kassebilag, da det ville være unødvendig for mig at  \r\n\r\n udfylde disse og dette ville være en uoverskuelig stor omkostning. </P>  \r\n\r\n<P>I har den 24. maj bedt Ishøj kommune om saldo over tidligere års restance  \r\n\r\n opgørelser uden at jeg er blevet underettet og det kostede mig en stævning på  \r\n\r\n over 361.000 som jeg i øjeblikket prøver at forhandle mig ud af. Det var en  \r\n\r\n særaftale om et beløb som tidl var eftergivet&#171;. </P>  \r\n\r\n<P>Den 7. juni 1993 anmodede klageren ved anmodning udfærdiget af Censor  \r\n\r\n Revision A/S ligningsmyndighederne om henstand med indsendelse af  \r\n\r\n selvangivelsen for 1992, hvilket blev meddelt den 9. juni 1993 til den 30.  \r\n\r\n juni 1993. </P>  \r\n\r\n<P>Censor Revision A/S v/registreret revisor Yvonne Uldall og registreret  \r\n\r\n revisor Kim Jensen rykkede påny for materiale - herunder materiale som de  \r\n\r\n indklagede havde rekvireret fra Greve kommune vedrørende skyldige restancer -  \r\n\r\n til brug for udarbejdelse af årsregnskab og selvangivelse ved skrivelse af  \r\n\r\n 23. juni 1993 og anførte, at udarbejdelse af årsregnskab og selvangivelse på  \r\n\r\n grund af det manglende materiale ikke var påbegyndt. Ved skrivelse af 16.  \r\n\r\n september 1993 meddelte skatteforvaltningen i Ishøj kommune, at såfremt  \r\n\r\n klagerens selvangivelse ikke var modtaget inden 14 dage, ville klagerens  \r\n\r\n ansættelse blive foretaget ved et skøn og klagerens skatter forhøjet med 5% i  \r\n\r\n henhold til skattekontrollovens bestemmelser. Denne skrivelse fremsendte  \r\n\r\n klageren til Censor Revision A/S ved skrivelse af 18. september 1993. </P>  \r\n\r\n<P>Censor Revision A/S v/registreret revisor Yvonne Uldall og registreret  \r\n\r\n revisor Kim Jensen udfærdigede for 1992 indkomst- og formueopgørelse for  \r\n\r\n klageren, hvor det fremgår af revisionserklæringen af 25. oktober 1993: </P>  \r\n\r\n<P>&#187; <I>Efter aftale har vi til brug for opgørelsen af den  \r\n\r\n skattepligtige indkomst og formue for året 1992 udarbejdet efterfølgende  \r\n\r\n indkomst- og formueopgørelse på grundlag af foreviste bilag og meddelte  \r\n\r\n oplysninger i øvrigt. </I></P>  \r\n\r\n<P>Vedrørende indkomst- og formueopgørelsen skal vi oplyse, at renteindtægter  \r\n\r\n og renteudgifter er opført i overensstemmelse med foreviste bilag.  \r\n\r\n Indestående i pengeinstitutter og prioritetsgæld er afstemt med foreviste  \r\n\r\n bilag. ... &#187;. </P>  \r\n\r\n<P>I formueopgørelsen pr. 31. december 1992 er klagerens gæld opgjort til  \r\n\r\n ialt 1.193.858. Heraf udgør 235.596 kr. prioritetsgæld, 46.942 kr.  \r\n\r\n pantebrevsgæld, 426.735 kr. anden gæld, der i følge noten til  \r\n\r\n formueopgørelsen udgør skyldige skatter med 398.015 kr. og pålignet B-skat  \r\n\r\n for 1992 med 28.720 kr., samt 484.585 kr. vedrørende gæld i klagerens  \r\n\r\n låsefirma. </P>  \r\n\r\n<P>Endvidere udfærdigede Censor Revision A/S v/registreret revisor Yvonne  \r\n\r\n Uldall og registreret revisor Kim Jensen regnskab for året 1992 for  \r\n\r\n Ishøj/Vestegnens Låseservice v/Johnny Flindt. Det fremgår af  \r\n\r\n revisionspåtegningen af 25. oktober 1993, at regnskabet udviser en overskud  \r\n\r\n på kr. 63.853 og en egenkapital på kr. -375.441. I følge regnskabet udgør  \r\n\r\n firmaets langfristede gæld 127.091 kr., hvoraf 26.927 kr. skyldes til  \r\n\r\n Provinskredit og 100.164 kr. skyldes til Den Danske Bank. </P>  \r\n\r\n<P>Udkast til indkomst- og formueopgørelsen for 1992 og udkast til regnskabet  \r\n\r\n for 1992 for firmaet blev fremsendt til klageren til godkendelse ved  \r\n\r\n skrivelse af 8. november 1993. Det fremgår heraf, at slutskatten, såfremt  \r\n\r\n selvangivelsen godkendtes, ville medføre en overskydende skat på 15.909 kr.,  \r\n\r\n og at der ikke kunne forventes udbetalt overskydende skat, idet der ville  \r\n\r\n blive foretaget modregning i skyldige skatter. Klageren godkendte regnskabet  \r\n\r\n for 1992 ved skrivelse af 21. november 1993 til Censor Revision A/S att. Kim  \r\n\r\n Jensen, der fremsendte de færdige regnskaber ved skrivelse af 23. november  \r\n\r\n 1993 til klageren. </P>  \r\n\r\n<P>Ved skrivelse af 3. januar 1994 meddelte advokatfirmaet Aasmul-Olsen, Elo  \r\n\r\n Pedersen og &amp; Partnere klageren, at klagerens gæld til den Den Danske  \r\n\r\n Bank var taget til incasso og opgjorde fordringen til 179.172,53 kr. </P>  \r\n\r\n<P>Af regnskabet for perioden 1. januar 1993 til 31. december 1993, som  \r\n\r\n klageren fik tilsendt i januar 1994, fremgår bankgælden til Den Danske Bank  \r\n\r\n med 175.741 kr. </P>  \r\n\r\n<P>Klageren modtog ved skrivelse af 12. april 1994 fra Ishøj kommune  \r\n\r\n meddelelse om, at hans årsopgørelse for indkomståret 1992 udviste en  \r\n\r\n overskydende skat på 55.751,00 kr., som blev anvendt til delvis dækning af  \r\n\r\n restancen vedrørende personlige skatter. </P>  \r\n\r\n<P>Klageren har anført, at sagen primært er en klage over, at de indklagede  \r\n\r\n på trods af, at han havde oplyst de indklagede om, at han ikke ønskede, at  \r\n\r\n der blev rettet henvendelse til hans kreditorer, rettede henvendelse til Den  \r\n\r\n Danske Bank i november/december 1993, og har nærmere henvist til, </P>  \r\n\r\n<P>1. at de indklagede ved at rette henvendelse til skatteforvaltningen i  \r\n\r\n Ishøj kommune den 24. maj 1993 er skyld i, at skatteforvaltningen samme dag  \r\n\r\n afsendte en tilsigelse om betaling af restskat på 360.519,60 kr. samt ved at  \r\n\r\n rette henvendelse til Den Danske Bank i december 1993 er skyld i, at klageren  \r\n\r\n samme måned modtog en skrivelse fra banken om betaling af 179.172,53 kr.  \r\n\r\n incl. renter for de sidste 8 år, </P>  \r\n\r\n<P>2. at selvangivelsen for året 1992 - uagtet at de indklagede modtog alt  \r\n\r\n regnskabsmateriale på forlagende - først blev afleveret i december 1993 med  \r\n\r\n den følge, at klageren blev ansat midlertidig til en indtægt på 200.000 kr.,  \r\n\r\n der siden medførte et tab for klageren på 8.626 kr. som betaling for  \r\n\r\n morarenter. </P>  \r\n\r\n<P>Indklagede registreret revisor Yvonne Uldall har anført, at baggrunden for  \r\n\r\n indklagedes tiltræden som revisor for klageren var, at klageren i en årrække  \r\n\r\n ikke havde aflagt bogføring eller årsregnskaber, som opfyldte lovgivningens  \r\n\r\n krav, og at klageren af ligningsmyndighederne var pålagt at aflevere  \r\n\r\n regnskaber. Der blev ikke i aftalebrevet fastsat begrænsninger for  \r\n\r\n indhentning af nødvendige regnskabsmæssige oplysninger, men dette blev først  \r\n\r\n anført af klageren på et møde den 14. oktober 1993, og siden denne dato har  \r\n\r\n henvendelse til kreditorerne ikke fundet sted. Indklagede revistreret revisor  \r\n\r\n Yvonne Uldall har nærmere henvist til, </P>  \r\n\r\n<P>ad 1) Den af klageren hævdede aftale med Ishøj kommune blev ikke oplyst i  \r\n\r\n forbindelse med Censor Revisions tiltræden som revisor for klageren. Klageren  \r\n\r\n har været bekendt med, at der i perioden 27. februar 1992 til 3. maj 1992  \r\n\r\n blev rettet henvendelse til Ishøj kommune, jf. honorarnotaen af 25. maj 1992.  \r\n\r\n Denne henvendelse blev foretaget af registreret revisor Anne-Bell Kruuse  \r\n\r\n Strøyer Christensen. Den 24. maj 1993 rettede registreret revisor Kim Jensen  \r\n\r\n henvendelse til Ishøj kommune med henblik på at få oplyst størrelsen af  \r\n\r\n skyldige personskatter til brug for opførelsen af disse i indkomst- og  \r\n\r\n formueopgørelsen for 1992. </P>  \r\n\r\n<P>ad 2) Klageren blev flere gange rykket for fremsendelse af materiale til  \r\n\r\n brug for udarbejdelsen af regnskabet, og klageren er således selv skyld i, at  \r\n\r\n indkomst- og formueopgørelsen er indgivet for sent. Endvidere er den udførte  \r\n\r\n slutskatteberegning korrekt. </P>  \r\n\r\n<P>Indklagede registreret revisor Kim Jensen, har bekræftet, at han rettede  \r\n\r\n henvendelse til Ishøj kommune den 24. maj 1993, og at der ikke forud var  \r\n\r\n anmodet om tilladelse hertil. Han har endvidere anført, at klageren primo  \r\n\r\n juni 1993 meddelte, at han ikke ønskede kontakt til hans kreditorer. </P>  \r\n\r\n<P>Disciplinærnævnet skal udtale: </P>  \r\n\r\n<P>Det lægges til grund, at klageren i begyndelsen af 1992 anmodede  \r\n\r\n indklagede om for indkomståret 1992 at udarbejde indkomst- og formueopgørelse  \r\n\r\n med årsregnskab for klagers firma, at klager og hans firma i de umiddelbart  \r\n\r\n forudgående år ikke havde foretaget bogføring eller aflagt årsregnskaber, der  \r\n\r\n opfyldte lovgivningens krav, samt at de af klageren selv meddelte oplysninger  \r\n\r\n ikke var tilstrækkelige til at kunne danne grundlag for indklagedes  \r\n\r\n regnskabsudarbejdelse. </P>  \r\n\r\n<P>Endvidere lægges det til grund, at indklagede Yvonne Uldall er  \r\n\r\n medindehaver af det revisionsfirma, der betjente klageren, mens indklagede  \r\n\r\n Kim Jensen var ansat i firmaet og virkede som daglig kontaktperson til  \r\n\r\n klageren. </P>  \r\n\r\n<P>Nævnet finder, at en revisor i almindelighed må kunne rette henvendelse  \r\n\r\n til skattevæsen, toldvæsen og pengeinstitut uden på forhånd at indhente  \r\n\r\n klientens samtykke i tilfælde, hvor sådan henvendelse må anses for naturlig  \r\n\r\n eller - som i det foreliggende tilfælde - ligefrem påkrævet for, at revisor  \r\n\r\n på forsvarlig vis kan løse den stillede opgave, alt under forudsætning af, at  \r\n\r\n klienten ikke udtrykkeligt har forbudt revisor at foretage sådan henvendelse.  \r\n\r\n</P>  \r\n\r\n<P>Det er ubestridt, at indklagede Kim Jensen den 24. maj 1993 rettede  \r\n\r\n henvendelse til Ishøj kommune vedrørende klagerens skattegæld. Efter det  \r\n\r\n foreliggende - herunder indholdet af indklagedes skrivelse af 27. februar  \r\n\r\n 1992 til klageren angående indklagedes tiltræden og arbejdsopgaver samt det  \r\n\r\n forhold, at klageren ikke havde protesteret mod de af indklagede ifølge  \r\n\r\n fakturaen af 25. maj 1992 tidligere foretagne henvendelser til kommunen -  \r\n\r\n findes det ikke godtgjort, at klageren tidligere end ved den af indklagede  \r\n\r\n Kim Jensen oplyste meddelelse fra juni 1993 havde forbudt indklagede at  \r\n\r\n henvende sig til klagerens kreditorer. For så vidt angår klagepunkt 1 om  \r\n\r\n henvendelsen den 24. maj 1993 til kommunen frifinder nævnet derfor indklagede  \r\n\r\n Kim Jensen. </P>  \r\n\r\n<P>Mod indklagede Kim Jensens benægtelse findes det ikke godtgjort, at han i  \r\n\r\n december 1993 - på et tidspunkt, hvor han i øvrigt havde afsluttet  \r\n\r\n udarbejdelsen af regnskab og opgørelser for 1992 - skulle have rettet  \r\n\r\n henvendelse til Den Danske Bank vedrørende klagerens gæld til denne.  \r\n\r\n Indklagede Kim Jensen frifindes derfor ligeledes vedrørende klagepunkt 2.  \r\n\r\n</P>  \r\n\r\n<P>Hvad dernæst angår klagepunkt 3 lægger nævnet til grund, at indklagede Kim  \r\n\r\n Jensen i første halvår af 1993 flere gange rykkede klageren for  \r\n\r\n regnskabsmateriale, at indklagede Kim Jensen i den anledning på klagerens  \r\n\r\n vegne fik udsættelse til den 30. juni 1993 med selvangivelsen, at klageren  \r\n\r\n først den 18. oktober 1993 fremkom med det sidste materiale, og at  \r\n\r\n selvangivelsen derpå blev udarbejdet og indgivet i december 1993. Under disse  \r\n\r\n omstændigheder finder nævnet, at den manglende overholdelse af fristen for  \r\n\r\n selvangivelsens indgivelse må tilskrives klagerens egne forhold, hvorfor  \r\n\r\n indklagede Kim Jensen frifindes. </P>  \r\n\r\n<P>Da der således ikke er begået fejl af sagsbehandleren, indklagede Kim  \r\n\r\n Jensen, er der allerede af den årsag ikke grundlag for at pålægge dennes  \r\n\r\n chef, indklagede Yvonne Uldall, disciplinært ansvar, hvorfor også Yvonne  \r\n\r\n Uldall frifindes for de rejste klagepunkter. </P>  \r\n\r\n<P>T h i b e s t e m m e s : </P>  \r\n\r\n<P>Registreret revisor Yvonne Uldall og registreret revisor Kim Jensen  \r\n\r\n frifindes. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19955091025"
        },
        {
            "displayName": "Entydig dokumentidentifikation",
            "displayValue": "CA008158"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "50910"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "30/03/1995"
        },
        {
            "displayName": "Administrerende myndighed",
            "displayValue": "Disciplinærnævnet for Registrerede Revisorer"
        },
        {
            "displayName": "Ressortministeriets journalnummer",
            "displayValue": "R-16/1994"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}