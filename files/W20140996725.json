{
    "id": 164467,
    "title": "Ligebehandlingsnævnets afgørelse om køn - forskellige priser - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9967 af 09/09/2011",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - forskellige priser - medhold</p>\r\n<div class=\"Resume\">\r\n   <p class=\"TekstGenerel\">Det var i strid med ligestillingsloven, at et diskotek havde forskellige entrépriser for mænd og kvinder. Diskoteket havde en entrépris på 70 kr. for mænd, mens kvinder kom gratis ind. Nævnet fandt, at klager havde været udsat for en krænkelse, der kunne begrunde en godtgørelse og klager blev tilkendt en godtgørelse på 2.500 kr.</p>\r\n</div>\r\n<p>Klagen drejer sig om forskelsbehandling på grund af køn i forbindelse med, at et diskotek krævede 70 kr. i éntre fra de mandlige gæster, mens de kvindelige gæster kom gratis ind.</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Det var i strid med ligestillingsloven, at indklagede havde forskellige entrépriser for kvinder og mænd.</p>\r\n<p>Indklagede skal inden 14 dage betale godtgørelse til klager på 2.500 kr. med procesrenter fra den 25. marts 2011, hvor klagen er modtaget i Ligebehandlingsnævnet.</p>\r\n<p>Sagsfremstilling</p>\r\n<p>En mand måtte den 24. marts 2011 betale 70 kr. for indgangen til et diskotek, mens kvinderne kom gratis ind.</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager</span> mener, at han blev udsat for forskelsbehandling på grund af køn, fordi diskoteket opkrævede forskellige entrépriser for kvinder og mænd.</p>\r\n<p>Klager oplyser, at han gjorde diskoteket opmærksom på den ulovlige forskelsbehandling, men at han alligevel måtte betale 70 kr. for indgangen, mens hans kvindelige bekendtskaber slap for at betale.</p>\r\n<p>Klager ønsker godtgørelse i henhold til Ligebehandlingsnævnets praksis.</p>\r\n<p>\r\n   <span class=\"Bold\">Indklagede</span> oplyser, at der var tale om en misforståelse mellem arrangøren og \"huset\", og at det var meningen, at alle skulle have fået gratis entré mellem kl. 23-24.</p>\r\n<p>Fejlen er nu blevet rettet. Indklagede har fremsendt kopi af en flyer, hvoraf fremgår, at der er generel gratis entré mellem kl. 23-24.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Det fremgår af lov om ligestilling af kvinder og mænd (ligestillingsloven), at ingen må udsætte en person for direkte eller indirekte forskelsbehandling på grund af køn. Forbuddet mod forskelsbehandling gælder blandt andet for alle personer, som leverer varer og tjenesteydelser, der er tilgængelige for offentligheden.</p>\r\n<p>Der foreligger direkte forskelsbehandling, når en person på grund af køn behandles ringere, end en anden bliver, er blevet eller ville blive behandlet i en tilsvarende situation.</p>\r\n<p>Hvis en person, der anser sig for krænket, påviser faktiske omstændigheder, som giver anledning til at formode, at der er udøvet direkte eller indirekte forskelsbehandling, påhviler det modparten at bevise, at ligebehandlingsprincippet ikke er blevet krænket.</p>\r\n<p>Ligebehandlingsnævnet finder, at indklagede har udsat klager for direkte forskelsbehandling ved at opkræve forskellige entrépriser for mænd og kvinder. Indklagede har derfor overtrådt ligestillingsloven.</p>\r\n<p>\r\n   <span class=\"Bold\">Godtgørelse</span>\r\n</p>\r\n<p>Det fremgår af Rådets direktiv 2004/113/EF, artikel 14 om sanktion, at: \"Medlemsstaterne fastsætter de sanktioner, der skal anvendes ved overtrædelse af de nationale bestemmelser, der er vedtaget i henhold til dette direktiv, og træffer de nødvendige foranstaltninger for at sikre, at sanktionerne bliver anvendt. De iværksatte sanktioner, der kan omfatte udbetaling af erstatning til ofret, skal være effektive, stå i rimeligt forhold til overtrædelsen og have afskrækkende virkning.\"</p>\r\n<p>Ligebehandlingsnævnet finder, at der i en situation som den foreliggende, hvor klageren var mødt op hos indklagede og blev afkrævet en højere entrépris end sine kvindelige ledsagere, foreligger en krænkelse, som berettiger klager til en godtgørelse. Dette er også nødvendigt af hensyn til effektiv overholdelse af reglerne om ligestilling af kvinder og mænd.</p>\r\n<p>Nævnet tilkender derfor klager en godtgørelse, der fastsættes til 2.500 kr.</p>\r\n<p>Indklagede skal herefter betale 2.500 kr. til klager med procesrenter fra den 25. marts 2011, hvor sagen blev indbragt for Ligebehandlingsnævnet. Beløbet skal betales inden 14 dage.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/11/2014"
        },
        {
            "displayName": "Accession",
            "displayValue": "W20140996725"
        },
        {
            "displayName": "Entydig dokumentidentifikation",
            "displayValue": "CF000192"
        },
        {
            "displayName": "Dato for indlæggelse",
            "displayValue": "27/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9967"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "09/09/2011"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2500085-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}