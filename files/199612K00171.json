{
    "id": 112199,
    "title": "1996 LSF 171   FORSLAG TIL LOV OM ÆNDRING AF LOV OM TRAFIKHAVNE M.V.(NÆVNSBEHANDLING AF   SAGER VEDRØRENDE TILDELING AF ANLØBSPLADS) ",
    "documentTypeId": "400",
    "isSagsforlobPeriodValid": false,
    "shortName": "1996/1 LSF 171",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 171 </P>  \r\n\r\n<P></P>  \r\n\r\n<P>Forslag til Lov om ændring af lov om trafikhavne m.v.(Nævnsbehandling af  \r\n\r\n sager vedrørende tildeling af anløbsplads) </P>  \r\n\r\n<P></P>  \r\n\r\n<P>Fremsat af trafikministeren (Bjørn Westh) </P>  \r\n\r\n<P></P>  \r\n\r\n<P>den 19. februar 1997 </P>  \r\n\r\n<P></P>  \r\n\r\n<P>Vedtaget ved tredjebehandling den 3. april 1997 </P>  \r\n\r\n<P></P>  \r\n\r\n<P><a href=\"document.aspx?accn=A19970029430\"> Lov nr. 294 af 28/04/1997</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 316 af 16. maj 1990 om trafikhavne m.v., som ændret ved lov nr.  \r\n\r\n 234 af 4. april 1995, foretages følgende ændringer: </P>  \r\n\r\n<P> <B>1.</B> I <I>§ 6</I> indsættes som <I>stk. 2-4: </I></P>  \r\n\r\n<P>&#187;Stk. 2. Klager over tildeling af anløbsplads i havne, hvortil der er  \r\n\r\n offentlig adgang, indgives dog til et af trafikministeren nedsat nævn, jf.  \r\n\r\n stk. 3 og 4. Nævnets afgørelse kan ikke indbringes for anden administrativ  \r\n\r\n myndighed. </P>  \r\n\r\n<P> <I>Stk. 3.</I> Nævnet består af 4 medlemmer, der beskikkes af  \r\n\r\n trafikministeren. Formanden skal opfylde de almindelige betingelser for at  \r\n\r\n kunne blive dommer. De 3 andre medlemmer skal repræsentere henholdsvis  \r\n\r\n havneteknisk, søfartsmæssig og rederimæssig ekspertise. Der beskikkes  \r\n\r\n suppleanter for formanden og de øvrige medlemmer. </P>  \r\n\r\n<P> <I>Stk. 4.</I> Trafikministeren fastsætter en forretningsorden for  \r\n\r\n nævnet.&#171; </P>  \r\n\r\n<P> <B>2.</B>  <I>§ 18, stk. 4,</I> affattes således: </P>  \r\n\r\n<P> <I>&#187;Stk. 4.</I> Der kan pålægges selskaber m.v. (juridiske personer)  \r\n\r\n strafansvar efter reglerne i straffelovens 5. kapitel.&#171; </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft den 1. juli 1997. </P>  \r\n\r\n<P> <I>Stk. 2.</I> Klager, der er indgivet før lovens ikrafttræden,  \r\n\r\n færdigbehandles af nævnet. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B> I lov nr. 316 af 16. maj 1990 om trafikhavne m.v., som ændret  \r\n\r\n ved lov nr. 234 af 4. april 1995, foretages følgende ændringer: </P>  \r\n\r\n<P> <B>1.</B> I <I>§ 6</I> indsættes som stk. 2-4: </P>  \r\n\r\n<P> <I>&#187;Stk. 2.</I> Klager over tildeling af anløbsplads i havne,  \r\n\r\n hvortil der er offentlig adgang, indgives dog til et af trafikministeren  \r\n\r\n nedsat nævn, jf. stk. 3 og 4. Nævnets afgørelse kan ikke indbringes for anden  \r\n\r\n administrativ myndighed. </P>  \r\n\r\n<P> <I>Stk. 3.</I> Nævnet består af 4 medlemmer, der beskikkes af  \r\n\r\n trafikministeren. Formanden skal opfylde de almindelige betingelser for at  \r\n\r\n kunne blive dommer. De 3 andre medlemmer skal repræsentere henholdsvis  \r\n\r\n havneteknisk, søfartsmæssig og rederimæssig ekspertise. Der beskikkes  \r\n\r\n suppleanter for formanden og de øvrige medlemmer. </P>  \r\n\r\n<P> <I>Stk. 4.</I> Trafikministeren fastsætter en forretningsorden for  \r\n\r\n nævnet. </P>  \r\n\r\n<P> <B>2.</B>  <I>§ 18, stk. 4,</I> affattes således: </P>  \r\n\r\n<P> <I>&#187;Stk. 4.</I> Der kan pålægges selskaber m.v. (juridiske personer)  \r\n\r\n strafansvar efter reglerne i straffelovens 5. kapitel.&#171; </P>  \r\n\r\n<P> <B>§ 2</B>  <I>Stk. 1.</I> Loven træder i kraft den 1. juli 1997. </P>  \r\n\r\n<P> <I>Stk. 2.</I> Klager, der er indgivet før lovens ikrafttræden,  \r\n\r\n færdigbehandles af nævnet. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>1. Lovforslaget har til formål at overføre kompetence i visse </P>  \r\n\r\n<P>klagesager til et særligt uafhængigt nævn. </P>  \r\n\r\n<P>Det gælder som almindeligt princip for alle havne, hvortil der er  \r\n\r\n offentlig adgang, at der er modtagepligt for skibe (herunder færger) i det  \r\n\r\n omfang, pladsforholdene tillader det. </P>  \r\n\r\n<P>I henhold til det gældende standardreglement for overholdelse af orden  \r\n\r\n m.v. i danske havne anvises skibe som udgangspunkt plads i den rækkefølge, de  \r\n\r\n ankommer til havnen, men havnebestyrelsen kan dog reservere faste  \r\n\r\n anløbspladser (lejer) til skibe (færger), som går i fast rutefart på havnen.  \r\n\r\n</P>  \r\n\r\n<P>Færgeselskaberne vil således få anvist plads i havnen i den rækkefølge, de  \r\n\r\n ansøger herom. </P>  \r\n\r\n<P>Et afslag på ansøgning om plads i en havn kan i medfør af  \r\n\r\n trafikhavnelovens § 6 indgives til trafikministeren som en klage over  \r\n\r\n forvaltningen af en trafikhavn. </P>  \r\n\r\n<P>Trafikministerens afgørelse træffes - efter indhentet udtalelse fra den  \r\n\r\n pågældende havnebestyrelse - på grundlag af en vurdering af pladsforholdene,  \r\n\r\n idet ministeren i et enkelt tilfælde desuden har indhentet en udtalelse fra  \r\n\r\n Trafikministeriets tekniske rådgivere. </P>  \r\n\r\n<P>Det forekommer hensigtsmæssigt at overføre kompetencen i sådanne sager til  \r\n\r\n et uafhængigt nævn. </P>  \r\n\r\n<P>I forbindelse med overdragelsen til DSB Rederi A/S pr. 1. januar 1997 af  \r\n\r\n de DSB tilhørende havneterminaler i Helsingør (excl. leje 1), Gedser og Rødby  \r\n\r\n er det fastslået, at DSB Rederi A/S som havneejer vil være omfattet af de  \r\n\r\n samme forpligtelser i henhold til de ovennævnte principper for modtagepligt  \r\n\r\n for skibe, herunder færger. </P>  \r\n\r\n<P>DSB Rederi A/S' ejerskab af færgehavnene samt det forhold, at  \r\n\r\n Trafikministeriet ejer aktierne i rederiet, taler også for, at et uafhængigt  \r\n\r\n organ tillægges kompetence til at træffe afgørelser i sager om tildeling af  \r\n\r\n plads i havnene til konkurrerende rederier. </P>  \r\n\r\n<P>Dette er baggrunden for forslaget om, at klager i forbindelse med sager om  \r\n\r\n tildeling af anløbsplads i havne, hvortil der er offentlig adgang, ikke skal  \r\n\r\n omfattes af den almindelige klageregel i trafikhavnelovens § 6, men  \r\n\r\n forelægges et af trafikministeren nedsat uafhængigt nævn, hvis afgørelser  \r\n\r\n ikke kan indbringes for anden administrativ myndighed. </P>  \r\n\r\n<P>Nævnet forudsættes at have til opgave at tage stilling i klagesager, hvor  \r\n\r\n klageren er uenig i havnebestyrelsens afgørelse med hensyn til, om der er  \r\n\r\n plads i havnen. Der vil således ikke blive tale om en beføjelse for nævnet  \r\n\r\n til at fratage rederier allerede tildelte anløbspladser. </P>  \r\n\r\n<P>Forslaget herom i de nye stk. 2-4 til trafikhavnelovens § 6 er udformet  \r\n\r\n som gældende for alle trafikhavne, hvortil der er offentlig adgang, og  \r\n\r\n således også i tilfælde, hvor der ikke som i DSB Rederi A/S' havne er  \r\n\r\n sammenfald mellem havneejer og operatør. </P>  \r\n\r\n<P>2. Lovforslaget vil - bortset fra udgiften til vederlag til nævnets  \r\n\r\n medlemmer og sekretariatsbistand, som maksimalt vil beløbe sig til 0,1 mio.  \r\n\r\n kr. - ikke få økonomiske eller administrative konsekvenser for staten eller  \r\n\r\n kommunerne. </P>  \r\n\r\n<P>3. Lovforslaget har ikke miljømæssige eller erhvervsøkonomiske  \r\n\r\n konsekvenser. </P>  \r\n\r\n<P>4. Lovforslaget tilsiger, at EU's konkurrenceretlige principper kan  \r\n\r\n tilgodeses i sager om tildeling af anløbsplads i havne med offentlig adgang.  \r\n\r\n</P>  \r\n\r\n<P>5. Lovforslaget er samtidig med fremsættelsen sendt til høring hos de  \r\n\r\n havnemyndigheder og organisationer m.v., der berøres af forslaget. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Nævnets sammensætning skal sikre, at afgørelse om pladsforholdene i </P>  \r\n\r\n<P>en havn træffes på baggrund af relevant, sagkyndig ekspertise. </P>  \r\n\r\n<P>Nævnets og dets enkelte medlemmer er uafhængige af instruktioner om den  \r\n\r\n enkelte sags behandling og afgørelse. </P>  \r\n\r\n<P>Nævnets afgørelser træffes ved almindelig stemmeflerhed. I tilfælde, hvor  \r\n\r\n stemmerne står lige, er formandens stemme afgørende. </P>  \r\n\r\n<P>Samtidig med beskikkelse af medlemmerne, som gælder for en 4-års periode,  \r\n\r\n udpeges en suppleant for hvert af medlemmerne. Suppleanten indtræder i  \r\n\r\n nævnet, såfremt der i en enkelt sag kan rejses tvivl om medlemmets habilitet,  \r\n\r\n eller hvis et medlem har forfald. </P>  \r\n\r\n<P>Ændringen af § 18, stk. 4, er en lovteknisk ændring som følge af ændringer  \r\n\r\n af straffeloven ved lov nr. 474 af 12. juni 1996 om strafansvar for juridiske  \r\n\r\n personer. </P>  \r\n\r\n<P> <I>Til § 2</I>  </P>  \r\n\r\n<P>Det foreslås, at bestemmelsen træder i kraft den 1. juli 1997, således at  \r\n\r\n klager, der er indgivet før lovens ikrafttræden, færdigbehandles af nævnet.  \r\n\r\n</P>  \r\n\r\n<P>Skriftlig fremsættelse </P>  \r\n\r\n<P> <B>Trafikministeren</B> (Bjørn Westh): </P>  \r\n\r\n<P>Hermed tillader jeg mig for Folketinget at fremsætte: </P>  \r\n\r\n<P> <I>Forslag til lov om ændring af lov om trafikhavne m.v. (Nævnsbehandling  \r\n\r\n af sager vedrørende tildeling af anløbsplads).</I>  </P>  \r\n\r\n<P>(Lovforslag nr. L 171). </P>  \r\n\r\n<P>Lovforslaget har til formål at overføre kompetence i visse klagesager til  \r\n\r\n et særligt uafhængigt nævn. </P>  \r\n\r\n<P>I trafikhavnelovens § 6 er indeholdt en almindelig adgang til klage til  \r\n\r\n trafikministeren over forvaltningen af en trafikhavn. </P>  \r\n\r\n<P>Klager kan eksempelvis vedrøre sager, hvor en havnebestyrelse har givet  \r\n\r\n afslag til et færgeselskab på dettes ansøgning om anløbsplads i en havn. Det  \r\n\r\n gælder her som almindeligt princip for alle havne, hvortil der er offentlig  \r\n\r\n adgang, at der er modtagepligt for skibe (herunder færger) i det omfang,  \r\n\r\n pladsforholdene tillader det. </P>  \r\n\r\n<P>I forbindelse med overdragelsen til DSB Rederi A/S pr. 1. januar 1997 af  \r\n\r\n de DSB tilhørende havneterminaler i Helsingør (excl. leje 1), Gedser og Rødby  \r\n\r\n er det i det af Finansudvalget tiltrådte aktstykke nr. 77 af 11. december  \r\n\r\n 1996 fastslået, at DSB Rederi A/S som havneejer vil være omfattet af de samme  \r\n\r\n forpligtelser i henhold til det ovennævnte princip for modtagepligt. </P>  \r\n\r\n<P>Min forgænger har i forbindelse hermed tilkendegivet over for Folketinget,  \r\n\r\n at DSB Rederi A/S' ejerskab af færgehavnene samt det forhold, at  \r\n\r\n Trafikministeriet ejer aktierne i rederiet, taler for, at et uafhængigt organ  \r\n\r\n tillægges kompetence til at træffe afgørelse i sager om tildeling af plads i  \r\n\r\n havnene til konkurrerende rederier. </P>  \r\n\r\n<P>I forlængelse heraf foreslås det nu generelt, at klager om tildeling af  \r\n\r\n anløbsplads i havne, hvortil der er offentlig adgang, ikke skal omfattes af  \r\n\r\n den almindelige klageregel i trafikhavnelovens § 6, men forelægges et af  \r\n\r\n trafikministeren nedsat uafhængigt nævn, hvis afgørelser ikke kan indbringes  \r\n\r\n for anden administrativ myndighed. </P>  \r\n\r\n<P>Idet jeg i øvrigt henviser til lovforslaget med tilhørende bemærkninger,  \r\n\r\n skal jeg anbefale det til Tingets velvillige behandling. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser, </P>  \r\n\r\n<P>der berøres af lovforslaget </P>  \r\n\r\n<P> <B>§ 1</B>  </P>  \r\n\r\n<P>I lov nr. 316 af 16. maj 1990 om trafikhavne m.v., som ændret ved lov nr.  \r\n\r\n 234 af 4. april 1995, foretages følgende ændringer: </P>  \r\n\r\n<P> <B>1.</B> I <I>§ 6</I> indsættes som stk. 2-4: </P>  \r\n\r\n<P> <I>&#187;Stk. 2.</I> Klager over tildeling af anløbsplads i havne,  \r\n\r\n hvortil der er offentlig adgang, indgives dog til et af trafikministeren  \r\n\r\n nedsat nævn, jf. stk. 3 og 4. Nævnets afgørelse kan ikke indbringes for anden  \r\n\r\n administrativ myndighed. </P>  \r\n\r\n<P> <I>Stk. 3.</I> Nævnet består af 4 medlemmer, der beskikkes af  \r\n\r\n trafikministeren. Formanden skal opfylde de almindelige betingelser for at  \r\n\r\n kunne blive dommer. De 3 andre medlemmer skal repræsentere henholdsvis  \r\n\r\n havneteknisk, søfartsmæssig og rederimæssig ekspertise. Der beskikkes  \r\n\r\n suppleanter for formanden og de øvrige medlemmer. </P>  \r\n\r\n<P> <I>Stk. 4.</I> Trafikministeren fastsætter en forretningsorden for  \r\n\r\n nævnet. </P>  \r\n\r\n<P> <B>§ 6.</B> Klage over forvaltningen af en trafikhavn kan indgives til  \r\n\r\n trafikministeren. </P>  \r\n\r\n<P> <B>2.</B>  <I>§ 18, stk. 4,</I> affattes således: </P>  \r\n\r\n<P> <I>&#187;Stk. 4.</I> Der kan pålægges selskaber m.v. (juridiske personer)  \r\n\r\n strafansvar efter reglerne i straffelovens 5. kapitel.&#171; </P>  \r\n\r\n<P> <B>§ 18.</B> - - - </P>  \r\n\r\n<P> <I>Stk. 4.</I> For overtrædelser, der begås af aktieselskaber,  \r\n\r\n andelsselskaber, anpartsselskaber eller lignende, kan der pålægges selskabet  \r\n\r\n som sådant bødeansvar. Er overtrædelsen begået af en kommunalt styret havn,  \r\n\r\n en kommune eller et kommunalt fællesskab, jf. § 60 i lov om kommunernes  \r\n\r\n styrelse, kan der pålægges havnen, kommunen eller det kommunale fællesskab  \r\n\r\n bødeansvar. </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft den 1. juli 1997. </P>  \r\n\r\n<P> <I>Stk. 2.</I> Klager, der er indgivet før lovens ikrafttræden,  \r\n\r\n færdigbehandles af nævnet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "30/04/1997"
        },
        {
            "displayName": "Accession",
            "displayValue": "199612K00171"
        },
        {
            "displayName": "Entydig dokumentidentifikation",
            "displayValue": "CL007550"
        },
        {
            "displayName": "Dato for førstegangsindlæggelse",
            "displayValue": "30/04/1997"
        },
        {
            "displayName": "Dato for indlæggelse",
            "displayValue": "30/04/1997"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "171"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}