{
    "id": 125801,
    "title": "Pressenævnets kendelse i sag nr. 2009-6-0836",
    "documentTypeId": "240",
    "isSagsforlobPeriodValid": true,
    "shortName": "KEN nr 9323 af 25/06/2009",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2009-6-0836</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Klager – en person – klagede over TV SYD og tvsyd.dks offentliggørelse af Pressenævnets kendelse i sag nr. 2009-6-0815</div>\r\n        </p>\r\n        <p class=\"Tekst2\">\r\n          <div><span class=\"Bold\">Pressenævnets begrundelse og afgørelse:</span></div>\r\n        </p>\r\n        <p class=\"Tekst2\">\r\n          <div><span class=\"Bold\">Det følger af medieansvarsloven § 49, at offentliggørelse af nævnets kendelse skal ske uden kommenterende tilføjelser og på en så fremtrædende måde, som det med rimelighed kan forlanges.</span></div>\r\n        </p>\r\n        <p class=\"Tekst2\">\r\n          <div><span class=\"Bold\">Pressenævnet finder, at offentliggørelsen på tvsyd.dk er gjort tilgængelig på samme måde som det påklagede indslag, og at den er sket på en så fremtrædende måde, som med rimelighed kan forlanges.</span> <span class=\"Bold\">Nævnet udtaler derfor ikke kritik af tvsyd.dk.</span></div>\r\n        </p>\r\n        <p class=\"Tekst2\">\r\n          <div><span class=\"Bold\">Nævnet finder, at også offentliggørelsen på TV SYD er sket på en så fremtrædende måde som med rimelig kan forlanges, men finder det beklageligt, at TV SYD ikke sikrede, at klager blev orienteret om offentliggørelsestidspunktet forud for offentliggørelsen.</span> <span class=\"Bold\">Nævnet finder dog ikke tilstrækkeligt grundlag for i den anledning at udtale kritik af TV SYD, eller at pålægge mediet en ny offentliggørelse.</span></div>\r\n        </p>\r\n      </div>\r\n      <p class=\"Tekst\">[K] har klaget til Pressenævnet, idet han mener, at TV SYD og tvsyd.dk har offentliggjort nævnets kendelse af 21. april 2009 i sag nr. 2009-6-0815 i strid med medieansvarsloven § 49.</p>\r\n      <p class=\"Tekst\"><span class=\"BoldUnderline\">1 Sagsfremstilling</span></p>\r\n      <p class=\"Tekst\">I medfør af medieansvarsloven § 49 pålagde Pressenævnet ved kendelse af 21. april 2009 TV SYD og tvsyd.dk at offentliggøre en kendelse i anledning af et afsnit i programserien <span class=\"Italic\">”1-1-2”</span> sendt på TV SYD den 10. marts 2009 og samme dag lagt på tvsyd.dk.</p>\r\n      <p class=\"Tekst\">Kendelsen blev pr. e-mail og pr. post sendt den 24. april 2009 sendt til [K] og TV SYD/tvsyd.dk. Af nævnets følgebrev fremgår bl.a. følgende:</p>\r\n      <p class=\"Tekst\">”Radio/tv-stationen [TV SYD] bedes <span class=\"Underline\">på forhånd</span> orientere klageren om, hvornår kendelsen bliver bragt, og efterfølgende indsende en DVD af den udsendelse, hvor nævnets kendelse blev bragt.”</p>\r\n      <p class=\"Tekst\">Tv-stationen fremsendte ved rekommanderet brev af 27. april 2009 følgende meddelelse til [K]:</p>\r\n      <p class=\"Tekst\">”Jeg skriver til dig i forlængelse af den sag, du har anlagt mod TV SYD ved Pressenævnet.</p>\r\n      <p class=\"Tekst\">Vi informerer om afgørelsen af sagen i vores udsendelse i aften, tirsdag 29. [rettelig den 28.] april, kl. 19.30.”</p>\r\n      <p class=\"Tekst\">Af posthusets kvittering fremgår det, at brevet er anmeldt den 28. april 2009. [K] var ikke hjemme den 28. april 2009, da Post Danmark forgæves forsøgte at aflevere brevet, hvorfor postvæsenet tog brevet med tilbage og efterlod en meddelelse til [K] om, at der var et rekommanderet brev fra TV SYD til afhentning fra den 29. april 2009.</p>\r\n      <p class=\"Tekst\">TV SYD oplæste den 28. april 2009 kl. 19.30 Pressenævnets kendelse. Oplæsningen fra tv-nyhederne blev tillige lagt i tv-arkivet på tvsyd.dk og tv2regionerne.dk, ligesom der under overskriften <span class=\"Italic\">”Pressenævnet kritiserer indslag i TV SYD” </span>blev bragt en artikel indeholdende nævnets kritik. Det oprindeligt påklagede indslag fra programserien 1-1-2 er fjernet fra hjemmesiden.</p>\r\n      <p class=\"Tekst\"><span class=\"BoldUnderline\">2 Parternes synspunkter</span></p>\r\n      <p class=\"Tekst\"><span class=\"Bold\">2.1 [K]s synspunkter</span></p>\r\n      <p class=\"Tekst\">[K] har anført, at offentliggørelsen af Pressenævnets kritik er i strid med god presseskik, idet offentliggørelsen på tvsyd.dk ikke er sket på en så fremtrædende måde, som det med rimelighed kan forlanges. Nævnets kendelse kan således ikke findes ved søgning på ’Pressenævnet’.</p>\r\n      <p class=\"Tekst\">[K] har videre anført, at han ikke var orienteret, inden nævnets kendelse blev oplæst i tv. Det er ikke hensigtsmæssigt, at mediet sender et anbefalet brev dateret den 27. april 2009 i den tro, at det er modtaget inden oplæsningen dagen derpå. TV SYD bør således pålægges at bringe Pressenævnets kendelse igen, således at mediet denne gang informerer klager i behørig tid.</p>\r\n      <p class=\"Tekst\"><span class=\"Bold\">2.2 TV SYD og tvsyd.dks synspunkter</span></p>\r\n      <p class=\"Tekst\">Mediet har anført, at kendelsen fra Pressenævnet var centralt placeret på tvsyd.dk i dagene efter afgørelsen, ligesom kendelsen stadig kan findes frem ved at indtaste ordet ’Pressenævnet’ i søgefeltet.</p>\r\n      <p class=\"Tekst\">TV SYD har anført, at kendelsen blev offentliggjort så hurtigt og korrekt som muligt. Derfor blev kendelsen placeret i forlængelse af det førstkommende indslag i programserien 1-1-2. Mediet har beklaget, at brevet ikke nåede frem til klager i tide.</p>\r\n      <p class=\"Tekst\"><span class=\"BoldUnderline\">3 Pressenævnets begrundelse og afgørelse</span>:</p>\r\n      <p class=\"Tekst\">I sagens behandling har følgende nævnsmedlemmer deltaget:</p>\r\n      <p class=\"Tekst\">Thomas Rørdam, Jan Kristensen, Lene Sarup og Otto Juhl Nielsen.</p>\r\n      <p class=\"Tekst\">Det følger af medieansvarsloven § 49, at offentliggørelse af nævnets kendelse skal ske uden kommenterende tilføjelser og på en så fremtrædende måde, som det med rimelighed kan forlanges.</p>\r\n      <p class=\"Tekst\">Pressenævnet finder, at offentliggørelsen på tvsyd.dk er gjort tilgængelig på samme måde som det påklagede indslag, og at den er sket på en så fremtrædende måde, som med rimelighed kan forlanges. Nævnet udtaler derfor ikke kritik af tvsyd.dk.</p>\r\n      <p class=\"Tekst\">Nævnet finder, at også offentliggørelsen på TV SYD er sket på en så fremtrædende måde som med rimelig kan forlanges, men finder det beklageligt, at TV SYD ikke sikrede, at klager blev orienteret om offentliggørelsestidspunktet forud for offentliggørelsen. Nævnet finder dog ikke tilstrækkeligt grundlag for i den anledning at udtale kritik af TV SYD, eller at pålægge mediet en ny offentliggørelse.</p>\r\n      <p class=\"Tekst\">Afgjort den 25. juni 2009</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/06/2009"
        },
        {
            "displayName": "Accession",
            "displayValue": "W20090932325"
        },
        {
            "displayName": "Entydig dokumentidentifikation",
            "displayValue": "AA004915"
        },
        {
            "displayName": "Dato for indlæggelse",
            "displayValue": "30/06/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9323"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "25/06/2009"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2009-6-0836"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}