{
    "id": 116468,
    "title": "Påbud om tunge løft og bæring, og brug af autoriseret rådgiver",
    "documentTypeId": "230",
    "isSagsforlobPeriodValid": true,
    "shortName": "AFG nr 10445 af 30/08/2007",
    "documentHtml": "<div class=\"bjelke\">Den fulde tekst</div><p class=\"Titel2\">Påbud om tunge løft og bæring, og brug af autoriseret rådgiver</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Arbejdstilsynet fik ved tilsynsbesøg oplyst at 11 medarbejdere samt 3 unge ansatte manuelt pakker autoruder ud og placerer ruderne på lagerhylderne.</div>\r\n        </p>\r\n        <p class=\"Tekst2\">\r\n          <div>Følgende blev oplyst:</div>\r\n        </p>\r\n        <p class=\"Tekst2\">\r\n          <div>– At der foregår ud – og/eller pakning af ruder i 4 af ugens <span class=\"Italic\">5 </span>arbejdsdage.</div>\r\n        </p>\r\n        <p class=\"Tekst2\">\r\n          <div>– At der årligt pakkes ca. 60.000 ruder på hovedlageret. Ruderne varierer i størrelse og vægt fra små sidespejle på få kg. til store busruder på 30-35 kg. I gennemsnit pakker hver medarbejder 100 ruder ugentligt.</div>\r\n        </p>\r\n        <p class=\"Tekst2\">\r\n          <div>– At en bagrude typisk vejer mellem 3-5 kg.</div>\r\n        </p>\r\n        <p class=\"Tekst2\">\r\n          <div>– At en forrude til almindelige personbiler typisk vejer mellem 5-10 kg.</div>\r\n        </p>\r\n        <p class=\"Tekst2\">\r\n          <div>– At forruder til andre typer køretøjer kan veje mellem 12-20 kg.</div>\r\n        </p>\r\n        <p class=\"Tekst2\">\r\n          <div>– At de ruder, der går flest af forsøges placeret indenfor midtlår og skulderhøjde på lageret.</div>\r\n        </p>\r\n        <p class=\"Tekst2\">\r\n          <div>– At det er meget normalt, at der dagligt for en ansat er 10-15 udpakninger - eller pakninger af de store ruder på 12-15 kg. foruden mange andre ruder.</div>\r\n        </p>\r\n        <p class=\"Tekst2\">\r\n          <div>– At der ikke anvendes tekniske hjælpemidler til udpakning eller pakning afruderne</div>\r\n        </p>\r\n        <p class=\"Tekst2\">\r\n          <div>Arbejdstilsynet konstaterede, at pakning af ruder foregik ved, at medarbejderen hentede ruder placeret forskellige steder på lagerhylderne, hvorefter ruderne blev placeret i transportkasser opstillet i mellemgangen.</div>\r\n        </p>\r\n        <p class=\"Tekst2\">\r\n          <div>Det blev oplyst, at de ruder, der hyppigst blev pakket var:</div>\r\n        </p>\r\n        <p class=\"Tekst2\">\r\n          <div>– Bagrude, der blev vejet til ca. 4,3 kg (virksomhedens vægt blev anvendt)</div>\r\n        </p>\r\n        <p class=\"Tekst2\">\r\n          <div>– Forrude, der blev vejet til ca. 8,6 kg</div>\r\n        </p>\r\n        <p class=\"Tekst2\">\r\n          <div>– Forrude, der blev vejet til ca. 12,3 kg</div>\r\n        </p>\r\n        <p class=\"Tekst2\">\r\n          <div>– Forrude til varebil, der blev vejet til ca. 14,1 kg.</div>\r\n        </p>\r\n        <p class=\"Tekst2\">\r\n          <div>Arbejdstilsynet vurderede, at ansatte på lageret, der er beskæftiget med udpakning samt pakning af ruder udsættes for belastninger, der kan være sundhedsskadelige. Manuelle løft og bæring af store ruder er kraftbetonet arbejde, som på kort eller langt sigt kan medføre gener i muskler, led og sener og som specielt kan give gener i ryg, nakke, skuldre, arme og fingerled. Desuden var der forværrende faktorer.</div>\r\n        </p>\r\n        <p class=\"Tekst2\">\r\n          <div>Arbejdstilsynet påbød virksomheden, at arbejdet med udpakning og placering af ruder i lagerreolerne samt pakning af ruder i transportkasser skal planlægges, tilrettelægges og udføres således, at det er sikkerheds- og sundhedsmæssigt fuldt forsvarligt</div>\r\n        </p>\r\n        <p class=\"Tekst2\">\r\n          <div>– Der skal anvendes egnede tekniske hjælpemidler.</div>\r\n        </p>\r\n        <p class=\"Tekst2\">\r\n          <div>– Arbejdspladsen skal være hensigtsmæssigt indrettet</div>\r\n        </p>\r\n        <p class=\"Tekst2\">\r\n          <div>– Byrden skal kunne håndteres forsvarligt</div>\r\n        </p>\r\n        <p class=\"Tekst2\">\r\n          <div>Derudover skulle virksomheden bruge en autoriseret rådgiver til løsning af arbejdsmiljøproblemet.</div>\r\n        </p>\r\n        <p class=\"Tekst2\">\r\n          <div>Nævnet fastholdt påbudet</div>\r\n        </p>\r\n      </div>\r\n      <p class=\"TekstV\">Arbejdsmiljøklagenævnet har på møde den 28. august 2007 behandlet Deres klage på vegne af xx over Arbejdstilsynets afgørelse af 7. juni 2006 med påbud om, at arbejdet med udpakning og placering af ruder i lagerreolerne samt pakning af ruder i transportkasser skal planlægges, tilrettelægges og udføres således, at det er sikkerheds- og sundhedsmæssigt fuldt forsvarligt, herunder at der skal anvendes egnede tekniske hjælpemidler, arbejdspladsen skal være hensigtsmæssigt indrettet, og byrden skal kunne håndteres forsvarligt, samt påbud om brug af autoriseret rådgiver til løsning af dette arbejdsmiljøproblem.</p>\r\n      <p class=\"TekstV\">Nævnet traf følgende</p>\r\n      <p class=\"Tekstoverskrift\">A F G Ø R E L S E</p>\r\n      <p class=\"TekstV\">Arbejdsmiljøklagenævnet er enigt med Arbejdstilsynet i, at virksomheden skal sikre, at arbejdet med udpakning og placering af ruder i lagerreolerne samt pakning af ruder i transportkasser skal planlægges, tilrettelægges og udføres således, at det er sikkerheds- og sundhedsmæssigt fuldt forsvarligt, herunder at der skal anvendes egnede tekniske hjælpemidler, arbejdspladsen skal være hensigtsmæssigt indrettet, og byrden skal kunne håndteres forsvarligt.</p>\r\n      <p class=\"TekstV\">Arbejdsmiljøklagenævnet er også enigt med Arbejdstilsynet i, at virksomheden skal bruge en autoriseret rådgiver til løsning af arbejdsmiljøproblemet.</p>\r\n      <p class=\"TekstV\">Virksomheden skal følge kravene til arbejdsgiverens pligter i §§ 21-27 i bekendtgørelsen om brug af autoriserede arbejdsmiljørådgivere til løsning af bestemte arbejdsmiljøproblemer (Problempåbud).</p>\r\n      <p class=\"TekstV\">Nævnets afgørelse om tunge løft af ruder skal efterkommes senest den 1. september 2008.</p>\r\n      <p class=\"TekstV\">Tilbagemelding skal ske til Arbejdstilsynet senest den 8. september 2008.</p>\r\n      <p class=\"TekstV\">Tilbagemelding til Arbejdstilsynet om indgåelse af aftale med autoriseret rådgiver skal ske senest 6 uger efter modtagelsen af denne afgørelse.</p>\r\n      <p class=\"TekstV\">Arbejdsmiljøklagenævnet fastholder således Arbejdstilsynets afgørelse af 7. juni 2006.</p>\r\n      <p class=\"Tekstoverskrift\">B E G R U N D E L S E</p>\r\n      <p class=\"TekstV\">Arbejdsmiljøklagenævnet har lagt til grund, at det ved Arbejdstilsynets besøg blev oplyst,</p>\r\n      <p>\r\n        <p class=\"Liste1\"><span class=\"Liste1Nr\">–</span> At der foregår ud - og/eller pakning af ruder i 4 af ugens 5 arbejdsdage.</p>\r\n        <p class=\"Liste1\"><span class=\"Liste1Nr\">–</span> At der årligt pakkes ca. 60.000 ruder på hovedlageret. Ruderne varierer i størrelse og vægt fra små sidespejle på få kg. til store busruder på 30-35 kg. I gennemsnit pakker hver medarbejder 100 ruder ugentligt.</p>\r\n        <p class=\"Liste1\"><span class=\"Liste1Nr\">–</span> At en bagrude typisk vejer mellem 3-5 kg.</p>\r\n        <p class=\"Liste1\"><span class=\"Liste1Nr\">–</span> At en forrude til almindelige personbiler typisk vejer mellem 5-10 kg.</p>\r\n        <p class=\"Liste1\"><span class=\"Liste1Nr\">–</span> At forruder til andre typer køretøjer kan veje mellem 12-20 kg.</p>\r\n        <p class=\"Liste1\"><span class=\"Liste1Nr\">–</span> At de ruder, der går flest af forsøges placeret indenfor midtlår og skulderhøjde på lageret.</p>\r\n        <p class=\"Liste1\"><span class=\"Liste1Nr\">–</span> At der dagligt for en ansat er 10-15 udpakninger - eller pakninger af de store ruder på 12-15 kg. foruden mange andre ruder.</p>\r\n        <p class=\"Liste1\"><span class=\"Liste1Nr\">–</span> At der ikke anvendes tekniske hjælpemidler til udpakning eller pakning af ruderne.</p>\r\n      </p>\r\n      <p class=\"TekstV\">Desuden lægges til grund, at Arbejdstilsynet ved besøget fik oplyst, at pakning af ruder foregik ved, at medarbejderen hentede ruder placeret forskellige steder på lagerhylderne, hvorefter ruderne bæres og placeres i transportkasser opstillet 15-20 meter fra reolerne.</p>\r\n      <p class=\"TekstV\">Ansatte benyttede under arbejdet en trappestige med 3 trin på begge sider med en lille ståplade øverst. Trinene var 14 cm. dybe og stigen var 94 cm. høj.</p>\r\n      <p class=\"TekstV\">Arbejdstilsynet konstaterede desuden ved besøget, som eksempel pakning af en konkret rude, som vejede 12,3 kg., hvor en ansat samtidig med at stå på stigen skulle tage omkring ruden med den ene arm over skulderhøjde og den anden arm i skulderhøjde, og løftede ruden ud fra hylden, hvorefter højre hånds fingerled blev placeret under ruden, og venstre hånd på siden af ruden, således at højre arm var strakt og venstre arm var bøjet ind foran kroppen for at støtte glasruden. Nedstigning fra stigen foregik med let vredet ryg på grund af armstillingerne.</p>\r\n      <p class=\"TekstV\">Den ansatte gik herefter med ruden ca. 5 meter hen til en transportkasse og løftede ruden over kassens 120 cm. høje kant.</p>\r\n      <p class=\"TekstV\">Yderligere lægges til grund, at arbejdstilsynet fik oplyst, at de ruder, der hyppigst blev pakket var:</p>\r\n      <p>\r\n        <p class=\"Liste1\"><span class=\"Liste1Nr\">–</span> Bagrude, der blev vejet til ca. 4,3 kg (virksomhedens vægt blev anvendt)</p>\r\n        <p class=\"Liste1\"><span class=\"Liste1Nr\">–</span> Forrude, der blev vejet til ca. 8,6 kg</p>\r\n        <p class=\"Liste1\"><span class=\"Liste1Nr\">–</span> Forrude, der blev vejet til ca. 12,3 kg</p>\r\n        <p class=\"Liste1\"><span class=\"Liste1Nr\">–</span> Forrude til varebil, der blev vejet til ca. 14,1 kg.</p>\r\n      </p>\r\n      <p class=\"TekstV\">Ifølge arbejdsmiljølovens § 38, stk. 1 skal arbejdet planlægges, tilrettelægges og udføres således, at det sikkerheds- og sundhedsmæssigt er fuldt forsvarligt, og efter reglerne om manuel håndtering skal byrdens vægt, form, overflade, dens placering før og efter håndteringen og det antal gange, byrden flyttes, så vidt muligt afpasses således, at den manuelle håndtering ikke medfører fare for sikkerhed eller sundhed.</p>\r\n      <p class=\"TekstV\">Egnede tekniske hjælpemidler skal bruges, når det er muligt og hensigtsmæssigt, og altid når den manuelle transport indebærer fare for sikkerhed eller sundhed.</p>\r\n      <p class=\"TekstV\">Ved udførelsen af arbejdet skal det sikres, at udformning af arbejdspladser, inventar, tekniske hjælpemidler samt valg af arbejds- og produktionsmetoder så vidt muligt passer til de personer, der skal benytte disse, og at egnede og effektive hjælpemidler, såsom løfteanordninger og transportmidler mv., er tilgængelige i det omfang, det er nødvendigt, for at arbejdet kan udføres sikkerheds- og sundhedsmæssigt fuldt forsvarligt.</p>\r\n      <p class=\"TekstV\">Unødvendige belastninger samt uhensigtsmæssige arbejdsstillinger eller bevægelser skal undgås. Belastningen under arbejdet skal derfor være så lille, som det er rimeligt under hensyntagen til den tekniske udvikling, og fastsatte grænser skal overholdes.</p>\r\n      <p class=\"TekstV\">Arbejdsmiljøklagenævnet finder, at der er tale om en sundhedsskadelig belastning under hensyn til byrdernes art, det antal gange byrderne håndteres, arbejdspladsens indretning og arbejdssituationen i øvrigt, og at der derfor skal anvendes egnede tekniske hjælpemidler, arbejdspladsen skal være hensigtsmæssigt indrettet, og byrden skal kunne håndteres forsvarligt.</p>\r\n      <p class=\"TekstV\">Arbejdsmiljøklagenævnet lægger herved vægt på, at det er oplyst at der foregik pakning af ruder i 4 af ugens 5 dage, at ruderne varierer i størrelse og vægt fra nogle få kg. til 30–35 kg, at hver medarbejder pakker i gennemsnit 100 ruder ugentligt, at der dagligt for en ansat er 10–15 udpakninger – eller pakninger af de store ruder på 12–15 kg., at håndteringen foregår med uhensigtsmæssige arbejdsstillinger, såsom vrid i ryggen ved assymetrisk løft/bæring ved udtagning og isætning af ruder fra lagerreoler til transport kasser opstillet 15–20 meter fra reolerne, ved nedstigning/opstigning på trappestiger med ruder samtidig med løft og bæring af ruder, herunder at løftene foregår i underarmsafstand- ¾ armsafstand.</p>\r\n      <p class=\"TekstV\">Desuden lægger nævnet vægt på, at der er forværrende faktorer, idet rudernes form og størrelse gør dem uhåndterlige og ustabile, så løft ved bæring er asymmetrisk og der foregår enhåndsbæring, løft over skulderhøjde ved placering af ruder i transportkasse, bæring over mere end 2 meter, bæring på uhensigtsmæssigt underlag i form af trappestiger med smalle trin og manglende skridhæmmende belægning samt gelænder.</p>\r\n      <p class=\"TekstV\">Arbejdsmiljøklagenævnet finder herefter at betingelserne for påbudet er opfyldt.</p>\r\n      <p class=\"TekstV\"><span class=\"Underline\">Påbud om autoriseret rådgiver</span></p>\r\n      <p class=\"TekstV\">Det fremgår af § 2, stk. 1 i bekendtgørelsen om brug af autoriserede arbejdsmiljørådgivere til løsning af bestemte arbejdsmiljøproblemer (Problempåbud), at hvis Arbejdstilsynet ved afgivelse af påbud konstaterer alvorlige og komplekse arbejdsmiljøproblemer, der indebærer risiko for sikkerhed og sundhed, som angivet i §§ 3-20, så kan efterkommelse heraf alene ske ved brug af autoriseret arbejdsmiljørådgiver.</p>\r\n      <p class=\"TekstV\">Efter bekendtgørelsens § 4 skal der gives problempåbud, hvis enkeltløft af byrder, udføres som led i den sædvanlige arbejdsfunktion og mere end nogle få gange dagligt.</p>\r\n      <p class=\"TekstV\">1. ved vægtgrænser, der overstiger 25 kg tæt ved kroppen, 15 kg i underarmsafstand eller 7 kg i 3/4 armsafstand, og</p>\r\n      <p class=\"TekstV\">2. der samtidigt forekommer en eller flere forværrende faktorer i form af uhåndterlig eller ustabil byrde, asymmetrisk løft, løft over skulderhøjde eller under knæhøjde, bæring af byrden mere end 2 meter, utilstrækkelig plads, uhensigtsmæssigt underlag.</p>\r\n      <p class=\"TekstV\">Arbejdsmiljøklagenævnet har lagt til grund, at påbudet om løft og bæring af ruder fra lager til transportkasser samt fra transportkasser til lager er omfattet af § 4 om ergonomiske forhold.</p>\r\n      <p class=\"TekstV\">Det er således tale om et alvorligt og kompleks arbejdsmiljøproblem, der automatisk udløser rådgiverpåbud, jf. bekendtgørelsens § 2, stk. 1.</p>\r\n      <p class=\"TekstV\">Der fremgår af bekendtgørelsens § 2, stk. 2, at der ikke gives rådgiverpåbud efter stk. 1, hvis arbejdsgiveren inden for det seneste år har løst et identisk arbejdsmiljøproblem i samme produktionsenhed, og løsningen umiddelbart kan overføres.</p>\r\n      <p class=\"TekstV\">Denne undtagelse kan ikke anvendes i den foreliggende sag, da virksomheden ikke inden for det seneste år har løst et tilsvarende problem med tunge løft af ruder fra lager til transportkasser samt transportkasser til lager.</p>\r\n      <p class=\"TekstV\">Reglerne om brug af autoriseret rådgiver til løsning af et arbejdsmiljøproblem giver ikke mulighed for at fravige kravet om brug arbejdsmiljørådgiver, uanset om virksomheden har iværksat tiltag til løsning af problemerne eller arbejdsmiljøproblemerne er løst.</p>\r\n      <p class=\"TekstV\">I Nævnets behandling af sagen er indgået det af Dem fremsendte brev af 26. oktober 2006, samt kopi af skrivelse af 17. oktober 2006 fra yy Bedriftssundhedstjeneste, hvoraf det for så vidt angår påbudet om tunge løft af ruder fra lager til transportkasser samt fra transportkasser til lager fremgår at diverse løsningsforslag er diskuteret med Arbejdstilsynet.</p>\r\n      <p class=\"TekstV\">Hertil skal Arbejdsmiljøklagenævnet bemærke, at oplysninger om mulige løsninger, herunder helt, delvis eller midlertidig efterkommelse af Arbejdstilsynets afgørelse med påbud og vurdering og kontrol heraf, ikke henhører til nævnets kompetence. Der henvises derfor til, at virksomheden kan rette henvendelse herom til Arbejdstilsynet.</p>\r\n      <p class=\"Tekstoverskrift\">R E G L E R</p>\r\n      <p class=\"TekstV\"><span class=\"Italic\">Vedrørende påbud om foranstaltninger mod tunge løft af ruder fra lager til transportkasser samt transportkasser til lager.:</span></p>\r\n      <p class=\"TekstV\">§ 38, § 39, stk. 1, nr. 1 og § 77, stk. 1 i lov om arbejdsmiljø, jf. lovbekendtgørelse nr. 268 af 18. marts 2005.</p>\r\n      <p class=\"TekstV\">§ 10, stk. 1 og 2 og § 17, stk. 1 i Arbejdstilsynets bekendtgørelse nr. 559 af 17. juni 2004 om arbejdets udførelse.</p>\r\n      <p class=\"TekstV\">§ 3, stk. 1 og 2, § 5, stk. 1, og § 6 i Arbejdstilsynets bekendtgørelse nr. 1164 af 16. december 1992 om manuel håndtering.</p>\r\n      <p class=\"TekstV\"><span class=\"Italic\">Vedrørende påbud om brug af autoriseret rådgiver til løsning af arbejdsmiljøproblemet henviser klagenævnet til:</span></p>\r\n      <p class=\"TekstV\">Lov om arbejdsmiljø, jf. lovbekendtgørelse nr. 268 af 18. marts 2005, § 77, stk. 1 og § 77 a.</p>\r\n      <p class=\"TekstV\">Arbejdstilsynets bekendtgørelse nr. 554 af 17. juni 2004 om brug af autoriseret arbejdsmiljørådgiver til løsning af bestemte arbejdsmiljøproblemer (Problempåbud), § 1, stk. 1, nr. 1, § 2, § 4 og §§ 21–27.</p>\r\n      <p class=\"TekstV\">På klagenævnets vegne</p>\r\n      <p class=\"TekstV\">De kan læse om afgørelsens faktiske og retlige grundlag på de følgende sider.</p>\r\n      <p class=\"TekstV\"><span class=\"Bold\">Regler</span></p>\r\n      <p class=\"TekstV\"><span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005</span></p>\r\n      <p class=\"Tekstoverskrift\">Kapitel 5</p>\r\n      <p class=\"Tekstoverskrift\">Arbejdets udførelse</p>\r\n      <p class=\"TekstV\"><span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n      <p class=\"TekstV\"><span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n      <p class=\"TekstV\"><span class=\"Bold\">§ 39.</span> Beskæftigelsesministeren kan fastsætte nærmere regler om, hvilke krav der skal være opfyldt, for at arbejdet kan anses for fuldt forsvarligt planlagt, tilrettelagt og udført, herunder om</p>\r\n      <p>\r\n        <p class=\"Liste1\"><span class=\"Liste1Nr\">1)</span> sikkerheds- og sundhedsmæssige foranstaltninger vedrørende arbejder, arbejdsprocesser og -metoder, f.eks. for at undgå sammenstyrtning, nedstyrtning, sammenskridning, rystelser, stråling, støj eller eksplosions-, brand- eller sundhedsfare ved luftarter, dampe, støv og røg, hede, kulde eller lugt, sygdomssmitte eller forkerte arbejdsstillinger, bevægelser eller belastninger,</p>\r\n        <p class=\"Liste1\"><span class=\"Liste1Nr\">2)</span> …</p>\r\n      </p>\r\n      <p class=\"Tekstoverskrift\">Kapitel 6</p>\r\n      <p class=\"Tekstoverskrift\">Arbejdsstedets indretning</p>\r\n      <p class=\"TekstV\"><span class=\"Bold\">§ 42.</span> Arbejdsstedet skal indrettes således, at det sikkerheds- og sundhedsmæssigt er fuldt forsvarligt.</p>\r\n      <p class=\"TekstV\"><span class=\"Italic\">Stk. 2.</span> Anerkendte normer og standarder, som har sikkerheds- eller sundhedsmæssig betydning, skal følges.</p>\r\n      <p class=\"TekstV\"><span class=\"Bold\">§ 43.</span> Beskæftigelsesministeren kan fastsætte regler om indretning af faste, midlertidige, skiftende og udendørs arbejdssteder, herunder om</p>\r\n      <p class=\"TekstV\">arbejdsrum, f.eks. loftshøjde, luftrum, gulve, vægge, lofter, belysning, temperatur, luftfornyelse og støj,</p>\r\n      <p class=\"TekstV\">velfærdsforanstaltninger m.v., f.eks. opholds- og spiserum, garderober, omklædningsrum, toiletter, vaske- og baderum samt sovesteder og stole,</p>\r\n      <p class=\"TekstV\">udgangsforhold, f.eks. færdselsveje, trapper og udgange.</p>\r\n      <p class=\"TekstV\"><span class=\"Italic\">Stk. 2.</span> Det kan i reglerne i medfør af stk. 1 fastsættes, at de gælder for udlejere af bygninger, lokaler, arealer m.v.</p>\r\n      <p class=\"TekstV\">…</p>\r\n      <p class=\"Tekstoverskrift\">Kapitel 13</p>\r\n      <p class=\"Tekstoverskrift\">Arbejdstilsynet</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 77.</span> Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist.</p>\r\n      <p class=\"TekstV\"><span class=\"Italic\">Stk. 2.</span> <span class=\"Italic\">…</span></p>\r\n      <p class=\"TekstV\"><span class=\"Bold\">§ 77 a.</span> Beskæftigelsesministeren fastsætter regler om, at Arbejdstilsynet kan påbyde arbejdsgiveren at indhente bistand fra en autoriseret arbejdsmiljørådgiver, herunder i en nærmere bestemt periode, samt om rådgivningspåbuddets indhold, omfang og varighed og de nærmere vilkår herfor, herunder om arbejdsgivers pligter.</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">Arbejdstilsynets bekendtgørelse nr. 559 af 17. juni 2004 om arbejdets udførelse</span></p>\r\n      <p class=\"TekstV\"><span class=\"Bold\">§ 10.</span> Ved udførelsen af arbejdet skal det sikres:</p>\r\n      <p>\r\n        <p class=\"Liste1\"><span class=\"Liste1Nr\">1)</span> …</p>\r\n        <p class=\"Liste1\"><span class=\"Liste1Nr\">2)</span> At egnede og effektive hjælpemidler, såsom løfteanordninger og transportmidler m.v., er tilgængelige i det omfang, det er nødvendigt, for at arbejdet kan udføres sikkerheds- og sundhedsmæssigt fuldt forsvarligt.</p>\r\n      </p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 17.</span> Unødige fysiske belastninger samt uhensigtsmæssige arbejdsstillinger eller bevægelser skal undgås. Belastningen under arbejdet skal derfor være så lille, som det er rimeligt under hensyntagen til den tekniske udvikling, og fastsatte grænser skal overholdes.</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">Arbejdstilsynets bekendtgørelse nr. 1164 af 16. december 1992 om manuel håndtering</span></p>\r\n      <p class=\"Tekstoverskrift\">Kapitel 1</p>\r\n      <p class=\"Tekstoverskrift\">Område og definitioner</p>\r\n      <p class=\"TekstV\"><span class=\"Bold\">§ 1.</span> Bekendtgørelsen omfatter manuel håndtering af byrder ved arbejde, der er omfattet af lov om arbejdsmiljø, jf. lovens §§ 2 og 3.</p>\r\n      <p class=\"TekstV\"><span class=\"Bold\">§ 2.</span> Ved manuel håndtering forstås, at en person eller flere personer i fællesskab flytter, herunder løfter, læsser, bærer, slæber m.v., eller støtter en byrde, det være sig genstand, person eller dyr.</p>\r\n      <p class=\"Tekstoverskrift\">Kapitel 2</p>\r\n      <p class=\"Tekstoverskrift\">Arbejdets udførelse</p>\r\n      <p class=\"TekstV\"><span class=\"Bold\">§ 3.</span> Arbejde med manuel håndtering skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n      <p class=\"TekstV\"><span class=\"Italic\">Stk. 2.</span> Manuel håndtering, der kan indebære risiko for sikkerhed eller sundhed, skal undgås ved hensigtsmæssig tilrettelæggelse af arbejdet, herunder anvendelse af tekniske hjælpemidler.</p>\r\n      <p class=\"TekstV\"><span class=\"Italic\">Stk. 3.</span> Hvis dette ikke er muligt, skal der træffes effektive foranstaltninger til imødegåelse af risikoen.</p>\r\n      <p class=\"TekstV\"><span class=\"Bold\">§ 4.</span> Ved vurderingen af den sikkerheds- og sundhedsmæssige risiko ved et arbejde med manuel håndtering skal navnlig byrdens beskaffenhed tages i betragtning og desuden den nødvendige fysiske anstrengelse, arbejdsstedets beskaffenhed og arbejdsforholdene i øvrigt, jf. de i bilaget opregnede faktorer.</p>\r\n      <p class=\"TekstV\"><span class=\"Italic\">Stk. 2.</span> <span class=\"Italic\">…</span></p>\r\n      <p class=\"TekstV\"><span class=\"Italic\">Stk. 3.</span> Planlægning og tilrettelæggelse af arbejdet og iværksættelse af foranstaltninger skal ske med hensyntagen til de i stk. 1 og 2 nævnte faktorer og i overensstemmelse med §§ 5-11.</p>\r\n      <p class=\"TekstV\"><span class=\"Bold\">§ 5.</span> Byrdens vægt, form, overflade, dens placering før og efter håndteringen og det antal gange, byrden flyttes, skal så vidt muligt afpasses således, at den manuelle håndtering ikke medfører fare for sikkerhed eller sundhed.</p>\r\n      <p class=\"TekstV\"><span class=\"Italic\">Stk. 2.</span> <span class=\"Italic\">…</span></p>\r\n      <p class=\"TekstV\"><span class=\"Bold\">§ 6.</span> Egnede tekniske hjælpemidler skal bruges, når det er muligt og hensigtsmæssigt, og altid når den manuelle transport indebærer fare for sikkerhed eller sundhed.</p>\r\n      <p class=\"TekstV\">…..</p>\r\n      <p class=\"TekstV\"><span class=\"Bold\">Arbejdstilsynets bekendtgørelse nr. 554 af 17. juni 2004 om brug af autoriseret arbejdsmiljørådgiver til løsning af bestemte arbejdsmiljøproblemer (Problempåbud),</span></p>\r\n      <p class=\"TekstV\"><span class=\"Bold\">§ 1.</span> Bekendtgørelsen omfatter en arbejdsgivers brug af en autoriseret arbejdsmiljørådgiver til løsning af bestemte arbejdsmiljøproblemer inden for følgende områder:</p>\r\n      <p class=\"TekstV\">Ergonomi i form af ensidigt gentaget arbejde (EGA), løft af byrder, samlet daglig løftemængde, manuel løft og forflytning af personer.</p>\r\n      <p class=\"TekstV\">Biologi i form af biologiske agenser og indeklima.</p>\r\n      <p class=\"TekstV\">Kemi i form af indeklima, luftforurening, farlige stoffer og materialer samt substitution.</p>\r\n      <p class=\"TekstV\">Fysiske forhold i form af tekniske hjælpemidler, intern færdsel, akustik/støj, nedrivning af bygninger eller konstruktioner, gravearbejde og flere overtrædelser til forebyggelse af ulykkesrisici.</p>\r\n      <p class=\"TekstV\">Psykisk arbejdsmiljø.</p>\r\n      <p class=\"TekstV\">…..</p>\r\n      <p class=\"TekstV\"><span class=\"Bold\">§ 2.</span> Konstaterer Arbejdstilsynet ved afgivelse af påbud eller rapport om væsentligt problem alvorlige og komplekse arbejdsmiljøproblemer, der indebærer risiko for sikkerhed og sundhed, som angivet i §§ 3-20, kan efterkommelse heraf alene ske ved brug af autoriseret arbejdsmiljørådgiver.</p>\r\n      <p class=\"TekstV\"><span class=\"Italic\">Stk. 2.</span> Der afgives ikke påbud efter stk.1, hvis arbejdsgiveren inden for det seneste år har løst et identisk arbejdsmiljøproblem i samme produktionsenhed, og løsningen umiddelbart kan overføres.</p>\r\n      <p class=\"TekstV\">….</p>\r\n      <p class=\"TekstV\"><span class=\"Bold\">§ 4.</span> Enkeltløft af byrder, der udføres som led i den sædvanlige arbejdsfunktion og mere end nogle få gange dagligt</p>\r\n      <p class=\"TekstV\">ved vægtgrænser, der overstiger 25 kg tæt ved kroppen, 15 kg i underarmsafstand eller 7 kg i 3/4 armsafstand, og</p>\r\n      <p class=\"TekstV\">der samtidigt forekommer en eller flere forværrende faktorer i form af uhåndterlig eller ustabil byrde, asymmetrisk løft, løft over skulderhøjde eller under knæhøjde, bæring af byrden mere end 2 meter, utilstrækkelig plads, uhensigtsmæssigt underlag.</p>\r\n      <p class=\"TekstV\">….</p>\r\n      <p class=\"TekstV\"><span class=\"Bold\">§ 21.</span> Arbejdsgiveren har pligt til at bruge en autoriseret arbejdsmiljørådgiver til at bistå med rådgivning til løsning af de arbejdsmiljøproblemer, der følger af kapitel 2.</p>\r\n      <p class=\"TekstV\"><span class=\"Italic\">Stk. 2.</span> Arbejdsgiveren skal benytte en arbejdsmiljørådgiver, der er autoriseret, jf. bekendtgørelsen om autorisation af arbejdsmiljørådgivere til at bistå virksomheder med efterkommelse af påbud om brug af rådgivning, til at bistå med rådgivning til løsning af netop det arbejdsmiljøproblem, der danner grundlag for rådgivningspåbudet.</p>\r\n      <p class=\"TekstV\"><span class=\"Italic\">Stk. 3.</span> Påbud om brug af en autoriseret arbejdsmiljørådgiver kan ikke efterkommes ved at benytte en autoriseret rådgiver, der hører ind under den juridiske enhed, som har modtaget et påbud om autoriseret rådgivning.</p>\r\n      <p class=\"TekstV\"><span class=\"Bold\">§ 22.</span> Arbejdsgiveren skal sørge for, at sikkerhedsorganisationen inddrages og deltager i rådgivningsprocessen vedrørende løsningen af det bestemte arbejdsmiljøproblem.</p>\r\n      <p class=\"TekstV\"><span class=\"Italic\">Stk. 2.</span> I virksomheder, hvor der ikke skal oprettes sikkerhedsorganisation, skal de ansatte på tilsvarende måde inddrages i løsningen af det bestemte arbejdsmiljøproblem.</p>\r\n      <p class=\"TekstV\"><span class=\"Bold\">§ 23.</span> Arbejdsgiveren skal indgå en skriftlig aftale med en autoriseret arbejdsmiljørådgiver om rådgivning til løsning af det arbejdsmiljøproblem, der følger af kap. 2.</p>\r\n      <p class=\"TekstV\"><span class=\"Italic\">Stk.  2.</span> Aftalen skal forefindes i virksomheden og være til rådighed for virksomhedsledere, arbejdsledere, øvrige ansatte og Arbejdstilsynet.</p>\r\n      <p class=\"TekstV\"><span class=\"Bold\">§ 24.</span> Aftalen, jf. § 23, skal opfylde minimumskravene i bilag 1.</p>\r\n      <p class=\"TekstV\"><span class=\"Bold\">§ 25.</span> Arbejdsgiveren skal give en tilbagemelding til Arbejdstilsynet om indgåelse af en aftale om rådgivning, senest 6 uger efter at arbejdsgiveren har modtaget påbud fra Arbejdstilsynet om brug af rådgivning til løsning af arbejdsmiljøproblemet.</p>\r\n      <p class=\"TekstV\"><span class=\"Italic\">Stk. 2.</span> Tilbagemeldingen skal påtegnes af sikkerhedsorganisationen eller, i virksomheder der ikke har pligt til at etablere sikkerhedsorganisation, af en repræsentant for de ansatte.</p>\r\n      <p class=\"TekstV\"><span class=\"Italic\">Stk. 3.</span> Arbejdsgiveren skal sørge for, at tilbagemeldingen påtegnes af den autoriserede arbejdsmiljørådgiver, som herved bekræfter, at der er indgået en aftale i henhold til bilag 1.</p>\r\n      <p class=\"TekstV\"><span class=\"Bold\">§ 26.</span> Arbejdsgiveren skal indhente en redegørelse fra arbejdsmiljørådgiveren, når arbejdsmiljøproblemet er løst. Redegørelsen skal indeholde oplysninger om:</p>\r\n      <p class=\"TekstV\">hvordan påbudet er efterkommet, og</p>\r\n      <p class=\"TekstV\">hvordan sikkerhedsorganisationen eller de ansatte har været inddraget.</p>\r\n      <p class=\"TekstV\"><span class=\"Italic\">Stk. 2.</span> Arbejdsgiveren har pligt til at videregive redegørelsen til sikkerhedsorganisationen eller, i virksomheder der ikke har pligt til at etablere sikkerhedsorganisation, til en repræsentant for de ansatte.</p>\r\n      <p class=\"TekstV\"><span class=\"Italic\">Stk. 3.</span> Redegørelsen skal forefindes i virksomheden og være til rådighed for virksomhedsledere, arbejdsledere, øvrige ansatte og Arbejdstilsynet.</p>\r\n      <p class=\"TekstV\"><span class=\"Bold\">§ 27.</span> Arbejdsgiveren skal give en tilbagemelding til Arbejdstilsynet om, hvordan påbudet er efterkommet.</p>\r\n      <p class=\"TekstV\"><span class=\"Italic\">Stk. 2.</span> Tilbagemeldingen skal påtegnes af sikkerhedsorganisationen eller, i virksomheder der ikke har pligt til at etablere sikkerhedsorganisation, af en repræsentant for de ansatte.</p>\r\n      <p class=\"TekstV\"><span class=\"Italic\">Stk. 3.</span> Arbejdsgiveren skal sørge for, at tilbagemeldingen påtegnes af den autoriserede arbejdsmiljørådgiver, der herved bekræfter, at arbejdsgiveren har efterkommet problempåbudet.</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">7.</span> <span class=\"Bold\">AT-anvisninger, AT-meddelelser m.v.</span></p>\r\n      <p class=\"TekstV\">Vejledning fra branchesikkerhedsrådet for transport og engroshandel om forebyggelse af gener fra kulde og træk i lagerhaller samt om lagre og vareterminaler.</p>\r\n      <p class=\"TekstV\">AT-vejledning D.3.1 om løft, træk og skub.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/04/2008"
        },
        {
            "displayName": "Accession",
            "displayValue": "X20071044501"
        },
        {
            "displayName": "Entydig dokumentidentifikation",
            "displayValue": "BE002808"
        },
        {
            "displayName": "Dato for indlæggelse",
            "displayValue": "16/04/2008"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "10445"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "30/08/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j. nr. 5900287-06 og 5900122-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}