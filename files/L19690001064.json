{
    "id": 70353,
    "title": "Bekendtgørelse af overenskomst af 5. november 1968 med Marokko om et dansk statslån. ",
    "documentTypeId": "220",
    "isSagsforlobPeriodValid": false,
    "shortName": "BKI nr 10 af 21/01/1969",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 5. november  \r\n\r\n 1968 med Marokko om et dansk statslån. </H1>  \r\n\r\n<P></P>  \r\n\r\n<BR>  \r\n\r\n<P>Den 5. november 1968 er der i Rabat mellem Danmark og Marokko Undertegnet  \r\n\r\n følgende overenskomst med dertil hørende brevveksling om ydelse af et dansk  \r\n\r\n statslån til Marokko: </P>  \r\n\r\n<P>Oversættelse </P>  \r\n\r\n<P>OVERENSKOMST </P>  \r\n\r\n<P>mellem regeringerne i Kongeriget Danmark og Kongeriget Marokko vedrørende  \r\n\r\n et dansk </P>  \r\n\r\n<P>statslån til Marokko. </P>  \r\n\r\n<P>Den danske regering og den marokkanske regering er i ønsket om at styrke  \r\n\r\n det traditionelle samarbejde og de venskabelige forbindelser, som består  \r\n\r\n mellem deres lande, blevet enige om, at der inden for rammerne af Marokkos  \r\n\r\n økonomiske udvikling vil blive ydet et lån af den danske regering til Marokko  \r\n\r\n i overensstemmelse med følgende bestemmelser: </P>  \r\n\r\n<P>Artikel I </P>  \r\n\r\n<P>Lånet </P>  \r\n\r\n<P>Den danske regering (i det følgende benævnt långiveren) påtager sig til  \r\n\r\n fordel for den økonomiske udvikling at yde den marokkanske regering (i det  \r\n\r\n følgende benævnt låntageren) et lån på femogtyve millioner danske kroner til  \r\n\r\n indkøb af udstyr og til betaling for de i nærværende overenskomsts artikel VI  \r\n\r\n omhandlede tjenesteydelser. </P>  \r\n\r\n<P>Artikel II </P>  \r\n\r\n<P>Lånekontoen </P>  \r\n\r\n<UL CLASS=PLAIN-LIST>  \r\n\r\n<LI>1) En konto betegnet &#187;særkonto for den marokkanske regering&#171; (i  \r\n\r\n det følgende benævnt &#187;særkontoen&#171;) vil blive åbnet i Danmarks  \r\n\r\n Nationalbank (som handler på långiverens vegne) til fordel for Banque du  \r\n\r\n Maroc (som handler på låntagerens vegne). Långiveren vil drage omsorg for, at  \r\n\r\n der altid er tilstrækkelige midler til rådighed på særkontoen til, at  \r\n\r\n låntageren kan betale rettidigt for udstyr og tjenesteydelser, som  \r\n\r\n kontraheres inden for lånets rammer, dog således, at de beløb, der  \r\n\r\n efterhånden stilles til rådighed for låntageren, ikke tilsammen overstiger  \r\n\r\n det i artikel I angivne beløb. </LI>  \r\n\r\n<LI>2) Banque du Maroc (som handler på låntagerens vegne) skal være  \r\n\r\n berettiget til på de i denne overenskomst fastsatte vilkår på særkontoen at  \r\n\r\n trække de beløb, der er nødvendige til anskaffelse af udstyr eller betaling  \r\n\r\n for tjenesteydelser kontraheret inden for lånets rammer. </LI>  \r\n\r\n</UL>  \r\n\r\n<P>Artikel III </P>  \r\n\r\n<P>Rentefoden </P>  \r\n\r\n<P>Lånet er rentefrit. </P>  \r\n\r\n<P>Artikel IV </P>  \r\n\r\n<P>Tilbagebetaling </P>  \r\n\r\n<UL CLASS=PLAIN-LIST>  \r\n\r\n<LI>1) Låntageren forpligter sig til at tilbagebetale långiveren den på  \r\n\r\n særkontoen trukne hovedstol i 35 halvårlige afdrag, hvert på et beløb af  \r\n\r\n 700.000 danske kroner, det første afdrag forfaldende den 1. april 1976, det  \r\n\r\n sidste afdrag den 1. april 1993 og restsaldoen på 500.000 danske kroner den  \r\n\r\n 1. oktober 1993. </LI>  \r\n\r\n<LI>2) Låntageren har ret til forud for forfaldstiden helt eller delvis at  \r\n\r\n tilbagebetale et eller flere af låntageren angivne afdrag. </LI>  \r\n\r\n</UL>  \r\n\r\n<P>Artikel V </P>  \r\n\r\n<P>Betalingssted </P>  \r\n\r\n<P>Låntageren forpligter sig til at tilbagebetale lånet til Danmarks  \r\n\r\n Nationalbank i danske kroner eller enhver anden konvertibel møntsort, som  \r\n\r\n accepteres af nævnte bank, til kredit for det danske finansministeriums  \r\n\r\n løbende konto i Danmarks Nationalbank. </P>  \r\n\r\n<P>Artikel VI </P>  \r\n\r\n<UL CLASS=PLAIN-LIST>  \r\n\r\n<LI>(Marokkos) anvendelse af lånet </LI>  \r\n\r\n<LI>1) Låntageren vil anvende lånet til finansiering af import hidrørende fra  \r\n\r\n Danmark </LI>  \r\n\r\n</UL>  \r\n\r\n<P>(herunder omkostninger ved transport fra Danmark til Marokko) af  \r\n\r\n kapitaludstyr, som skal benyttes til identificerbare projekter, og som er  \r\n\r\n nødvendigt for gennemførelsen af Marokkos økonomiske udviklingsplan (anført  \r\n\r\n på den vedføjede liste, på hvilken ændringer eller tilføjelser vil kunne  \r\n\r\n foretages efter indbyrdes aftale mellem de kontraherende parter). I henhold  \r\n\r\n til overenskomsten må den samlede sum ikke overstige det i artikel I  \r\n\r\n fastsatte beløb på femogtyve millioner kroner. </P>  \r\n\r\n<UL CLASS=PLAIN-LIST>  \r\n\r\n<LI>2) Lånet kan desuden anvendes til betaling for danske tjenesteydelser,  \r\n\r\n som er nødvendige for gennemførelsen af den økonomiske udviklingsplan for  \r\n\r\n Marokko, herunder især: forundersøgelser i forbindelse med investeringer,  \r\n\r\n udarbejdelse af projekter, udgifter til montering, rådgivende ingeniør.  \r\n\r\n teknisk og administrativ bistand, f. eks. under igangsætningsperioden for  \r\n\r\n virksomheder oprettet ved hjælp af lånet. </LI>  \r\n\r\n<LI>3) Låntageren vil drage omsorg for, at låneprovenuet udelukkende tjener  \r\n\r\n til anskaffelse af varer og tjenesteydelser, som er nødvendige for  \r\n\r\n opfyldelsen af kontrakter, der er godkendt af de to parter. De nærmere  \r\n\r\n bestemmelser vedrørende betalingsmåden for så vidt angår sådanne varer og  \r\n\r\n sådanne tjenesteydelser, udover de i artikel II omhandlede, skal fastsættes  \r\n\r\n ved aftale mellem låntageren og långiveren. </LI>  \r\n\r\n<LI>4) Långiveren vil godkende indgåelse af kontrakter inden for lånets  \r\n\r\n rammer således, at långiveren ikke er ansvarlig for sådanne kontrakters  \r\n\r\n behørige opfyldelse eller senere udførelse. </LI>  \r\n\r\n<LI>5) De betalingsbetingelser, der fastsættes i en kontrakt eller anden  \r\n\r\n dokumentation af, at en ordre er afgivet til en dansk eksportør med henblik  \r\n\r\n på leverancer eller tjenesteydelser af den ovenfor omhandlede art, skal kunne  \r\n\r\n betragtes som sædvanlige og rimelige, når den pågældende kontrakt eller anden  \r\n\r\n dokumentation ikke indeholder bestemmelser, ifølge hvilke den danske  \r\n\r\n eksportør tilstår en særlig kreditydelse. </LI>  \r\n\r\n<LI>6) Lånet kan kun anvendes til betaling for leverancer eller  \r\n\r\n tjenesteydelser, som er kontraheret efter nærværende overenskomsts  \r\n\r\n ikrafttræden. </LI>  \r\n\r\n<LI>7) Låntageren kan trække på den i artikel II nævnte konto i Danmarks  \r\n\r\n Nationalbank </LI>  \r\n\r\n</UL>  \r\n\r\n<P>til opfyldelse af kontrakter, der er godkendt af de to parter, i et  \r\n\r\n tidsrum af indtil 3 år fra datoen for overenskomstens ikrafttræden eller fra  \r\n\r\n en sådan anden dato, som måtte blive fastsat efter indbyrdes aftale mellem  \r\n\r\n långiveren og låntageren. </P>  \r\n\r\n<UL CLASS=PLAIN-LIST>  \r\n\r\n<LI>8) Såfremt låneprovenuet ikke er blevet fuldt udnyttet i det ovenfor i  \r\n\r\n punkt 7 fastsatte tidsrum, skal de halvårlige afdrag nedsættes i samme  \r\n\r\n forhold som forholdet mellem det uudnyttede beløb og lånets hovedstol. </LI>  \r\n\r\n</UL>  \r\n\r\n<P>Artikel VII </P>  \r\n\r\n<P>Ikke-diskrimination </P>  \r\n\r\n<UL CLASS=PLAIN-LIST>  \r\n\r\n<LI>1) Med hensyn til tilbagebetalingen af lånet forpligter låntageren sig  \r\n\r\n til ikke at diskriminere den danske gældsfordring i forhold til andre  \r\n\r\n udenlandske kreditorer. </LI>  \r\n\r\n<LI>2) Enhver afskibning af udstyr, der falder inden for lånets rammer, skal  \r\n\r\n ske i overensstemmelse med princippet om, at ethvert skib har ret til  \r\n\r\n deltagelse i international handel under frie konkurrenceforhold. </LI>  \r\n\r\n</UL>  \r\n\r\n<P>artikel VIII </P>  \r\n\r\n<P>Diverse </P>  \r\n\r\n<UL CLASS=PLAIN-LIST>  \r\n\r\n<LI>1) Før det første træk på den i artikel II omhandlede særkonto skal  \r\n\r\n låntageren godtgøre over for långiveren, at alle forfatningsmæssige eller  \r\n\r\n andre i låntagerlandets lovgivning fastsatte vilkår er blevet opfyldt,  \r\n\r\n således at nærværende overenskomst i henhold til de i den fastsatte  \r\n\r\n betingelser har forpligtende virkning, som er bindende for låntageren. </LI>  \r\n\r\n<LI>2) Låntageren skal over for långiveren fremlægge bevis for, at den eller  \r\n\r\n de personer, der disponerer eller udfærdiger dokumenter i henhold til  \r\n\r\n nærværende overenskomst, er behørigt bemyndiget hertil, samt afgive en  \r\n\r\n bekræftet prøve på hver af disse personers underskrift. </LI>  \r\n\r\n<LI>3) Enhver meddelelse eller anmodning vedrørende nærværende overenskomst  \r\n\r\n eller enhver mellem de kontraherende parter ifølge nærværende overenskomst  \r\n\r\n truffet disposition skal være skriftlig. En sådan meddelelse eller anmodning  \r\n\r\n skal anses for lovligt afgivet eller fremsat, når den er afleveret personligt  \r\n\r\n eller sendt pr. post, telegram eller radiogram til den pågældende parts i  \r\n\r\n nærværende overenskomst angivne adresse eller en anden adresse, som  \r\n\r\n vedkommende part måtte have angivet skriftligt over for den part, der afgiver  \r\n\r\n meddelelsen eller fremsætter anmodningen. </LI>  \r\n\r\n</UL>  \r\n\r\n<P>Artikel IX </P>  \r\n\r\n<P>Særlige bestemmelser </P>  \r\n\r\n<P>Lånets hovedstol skal tilbagebetales uden fradrag af og fritaget for alle  \r\n\r\n skatter, alle afgifter og alle i medfør af låntagerlandets lovgivning  \r\n\r\n gældende restriktioner. Nærværende overenskomst skal være fritaget for alle  \r\n\r\n afgifter, som kan eller vil kunne pålægges i medfør af låntagerlandets  \r\n\r\n lovgivning ved dens ikrafttræden, indgåelse, udfærdigelse eller registrering.  \r\n\r\n</P>  \r\n\r\n<P>Artikel X </P>  \r\n\r\n<P>Annullering og suspension </P>  \r\n\r\n<UL CLASS=PLAIN-LIST>  \r\n\r\n<LI>1) Låntageren kan ved meddelelse til långiveren annullere ethvert  \r\n\r\n lånebeløb, som låntageren ikke måtte have trukket. </LI>  \r\n\r\n</UL>  \r\n\r\n<P>Såfremt et af nedenstående forhold måtte indtræffe og bestå, kan  \r\n\r\n långiveren ved meddelelse til låntageren helt eller delvis suspendere  \r\n\r\n låntagerens ret til at trække på særkontoen. </P>  \r\n\r\n<UL CLASS=PLAIN-LIST>  \r\n\r\n<LI>a) misligholdelse med hensyn til tilbagebetaling af hovedstolen i henhold  \r\n\r\n til nærværende overenskomst eller til enhver anden finansiel forpligtelse,  \r\n\r\n som låntageren har påtaget sig i forhold til långiveren: </LI>  \r\n\r\n<LI>b) misligholdelse fra låntagerens side med hensyn til opfyldelsen af  \r\n\r\n enhver anden forpligtelse eller beslutning i medfør af nærværende  \r\n\r\n overenskomst. </LI>  \r\n\r\n<LI>2) Låntagerens ret til at trække på særkontoen skal efter  \r\n\r\n omstændighederne vedblivende være helt eller delvis suspenderet, indtil det  \r\n\r\n eller de forhold, som har foranlediget en sådan suspension, ikke længere  \r\n\r\n består, eller indtil långiveren har meddelt låntageren, at retten til at  \r\n\r\n foretage træk er generhvervet. Det er dog herved en betingelse, at retten,  \r\n\r\n såfremt den er generhvervet i henhold til meddelelse herom, kun skal  \r\n\r\n generhverves i det omfang og på de vilkår, der er angivet i denne meddelelse,  \r\n\r\n og at denne meddelelse ikke på nogen måde skal påvirke eller forringe nogen  \r\n\r\n rettighed, nogen beføjelse eller noget retsmiddel for långiveren med hensyn  \r\n\r\n til noget andet eller efterfølgende forhold, anført i denne artikel, som har  \r\n\r\n foranlediget suspensionen. </LI>  \r\n\r\n</UL>  \r\n\r\n<P>Hvis låntagerens ret til at trække på særkontoen har været suspenderet for  \r\n\r\n noget lånebeløb i en uafbrudt periode på 60 dage, kan långiveren ved  \r\n\r\n meddelelse til låntageren ophæve dennes ret til at foretage træk for dette  \r\n\r\n beløb. Ved afgivelsen af en sådan meddelelse annulleres det pågældende beløb.  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>3) Alle nærværende overenskomsts bestemmelser forbliver i kraft uanset  \r\n\r\n enhver annullering eller suspension, bortset fra i de tilfælde, hvor det  \r\n\r\n modsatte udtrykkeligt er bestemt i nærværende artikel. </LI>  \r\n\r\n</UL>  \r\n\r\n<P>Artikel XI </P>  \r\n\r\n<P>Långiverens retsmidler </P>  \r\n\r\n<P>Hvis et af de i artikel X, stk. a og b, anførte forhold indtræffer og  \r\n\r\n består i en periode på 60 dage efter, at långiveren har givet låntageren  \r\n\r\n meddelelse herom, kan långiveren når som helst efter sit eget valg erklære  \r\n\r\n den resterende del af hovedstolen for forfalden til betaling straks. Efter  \r\n\r\n afgivelsen af en sådan erklæring forfalder hovedstolens restbeløb straks til  \r\n\r\n betaling, uanset eventuelle modsatte bestemmelser, som overenskomsten i  \r\n\r\n øvrigt måtte indeholde. </P>  \r\n\r\n<P>Artikel XII </P>  \r\n\r\n<P>Anvendelige retsregler </P>  \r\n\r\n<P>Medmindre nogen anden bestemmelse er fastsat i overenskomsten, skal denne  \r\n\r\n samt alle rettigheder og alle forpligtelser, som hidrører fra den, være  \r\n\r\n undergivet dansk ret. </P>  \r\n\r\n<P>Artikel XIII </P>  \r\n\r\n<P>Afgørelse af tvistigheder </P>  \r\n\r\n<UL CLASS=PLAIN-LIST>  \r\n\r\n<LI>1) Enhver tvistighed, som måtte opstå mellem de kontraherende parter  \r\n\r\n angående fortolkningen eller gennemførelsen af nærværende overenskomst, og  \r\n\r\n som ikke har kunnet bilægges ad diplomatisk vej i løbet af seks måneder, skal  \r\n\r\n efter anmodning af en af parterne forelægges en voldgiftsdomstol bestående af  \r\n\r\n tre medlemmer. Denne domstols formand, som skal være statsborger i et  \r\n\r\n tredjeland, skal udpeges efter indbyrdes aftale mellem de kontraherende  \r\n\r\n parter. Såfremt parterne ikke kan nå til enighed om udpegelsen af domstolens  \r\n\r\n formand, kan hver af dem anmode præsidenten for Den mellemfolkelige Domstol  \r\n\r\n om at foretage denne udpegelse. Hver af parterne udpeger sin egen  \r\n\r\n voldgiftsdommer. Såfremt en af parterne undlader at udpege sin  \r\n\r\n voldgiftsdommer, kan denne udpeges af voldgiftsdomstolens formand. </LI>  \r\n\r\n<LI>2) Hver af de kontraherende parter skal efterkomme og gennemføre  \r\n\r\n voldgiftsdomstolens kendelse. </LI>  \r\n\r\n</UL>  \r\n\r\n<P>Artikel XIV </P>  \r\n\r\n<P>Overenskomstens gyldighed </P>  \r\n\r\n<UL CLASS=PLAIN-LIST>  \r\n\r\n<LI>1) Nærværende overenskomst træder i kraft på datoen for undertegnelsen.  \r\n\r\n</LI>  \r\n\r\n<LI>2) Når lånets hele hovedstol er blevet tilbagebetalt, træder nærværende  \r\n\r\n overenskomst ud af kraft. </LI>  \r\n\r\n</UL>  \r\n\r\n<P>Artikel XV </P>  \r\n\r\n<P>Adresser </P>  \r\n\r\n<P>Adresserne til brug for de to parter er: </P>  \r\n\r\n<P>Låntageren: </P>  \r\n\r\n<P>Ministere des Finances, Rabat, Maroc. </P>  \r\n\r\n<P>Telegramadresse: </P>  \r\n\r\n<P>MINISTERE FINANCES, MAROC. </P>  \r\n\r\n<P>Långiveren: </P>  \r\n\r\n<P>Med henblik på udbetalingerne: </P>  \r\n\r\n<P>Udenrigsministeriet, </P>  \r\n\r\n<P>Sekretariatet for teknisk samarbejde med udviklingslandene, </P>  \r\n\r\n<P>København. </P>  \r\n\r\n<P>Telegramadresse: </P>  \r\n\r\n<P>ETRANGERES, COPENHAGUE. </P>  \r\n\r\n<P>Med henblik på tilbagebetalingen af lånet: </P>  \r\n\r\n<P>Finansministeriet, </P>  \r\n\r\n<P>København. </P>  \r\n\r\n<P>Telegramadresse: </P>  \r\n\r\n<P>FINANS, COPENHAGUE. </P>  \r\n\r\n<P>Til bekræftelse heraf har undertegnede, som er behørigt bemyndiget af  \r\n\r\n deres respektive regeringer, underskrevet nærværende overenskomst. </P>  \r\n\r\n<P>Udfærdiget i Rabat den 5. november 1968 i to eksemplarer på fransk. </P>  \r\n\r\n<P>For den danske regering: </P>  \r\n\r\n<P>K. Helveg Petersen </P>  \r\n\r\n<P>Minister for kulturelle anliggender og teknisk samarbejde. </P>  \r\n\r\n<P>For den marokkanske regering: </P>  \r\n\r\n<P>Mamoun Tahiri </P>  \r\n\r\n<P>Finansminister. </P>  \r\n\r\n<P>TILLÆG </P>  \r\n\r\n<P>Denne overenskomst finder anvendelse på leverancer af kapitaludstyr fra  \r\n\r\n Danmark til Marokko på grundlag af følgende opregning: 1. Udstyr og tilbehør  \r\n\r\n til metalbearbejdningsindustrien. </P>  \r\n\r\n<P>2 Udstyr og tilbehør til energetisk og elektrisk industri. </P>  \r\n\r\n<P CLASS=PUNKT> <B>3.</B> Udstyr og tilbehør til rensning og forarbejdning.  \r\n\r\n</P>  \r\n\r\n<P CLASS=PUNKT> <B>4.</B> Udstyr og tilbehør til fødevareindustrien. </P>  \r\n\r\n<P CLASS=PUNKT> <B>5.</B> Udstyr og tilbehør til tekstilindustrien. </P>  \r\n\r\n<P CLASS=PUNKT> <B>6.</B> Udstyr og tilbehør til byggeindustrien. </P>  \r\n\r\n<P CLASS=PUNKT> <B>7.</B> Udstyr og tilbehør til træbearbejdningsindustrien.  \r\n\r\n</P>  \r\n\r\n<P>S. Udstyr og tilbehør til den kemiske industri. </P>  \r\n\r\n<P CLASS=PUNKT> <B>9.</B> Udstyr og tilbehør til offentlige arbejder. </P>  \r\n\r\n<P CLASS=PUNKT> <B>10.</B> Udstyr og tilbehør til jernbanetransport. </P>  \r\n\r\n<P CLASS=PUNKT> <B>11.</B> Udstyr og tilbehør til medicinsk og kirurgisk  \r\n\r\n brug. </P>  \r\n\r\n<P CLASS=PUNKT> <B>12.</B> Udstyr og tilbehør til hoteludvikling. </P>  \r\n\r\n<P CLASS=PUNKT> <B>13.</B> Andet udstyr og apparater, instrumenter, lejer og  \r\n\r\n løse dele. </P>  \r\n\r\n<P CLASS=PUNKT> <B>14.</B> Tjenesteydelser i forbindelse med levering af  \r\n\r\n ovennævnte materiel. </P>  \r\n\r\n<P>Oversættelse </P>  \r\n\r\n<P>Rabat den 5. november 1968. </P>  \r\n\r\n<P>Deres Excellence, </P>  \r\n\r\n<P>Idet jeg henviser til den i dag undertegnede overenskomst mellem Danmarks  \r\n\r\n regering og Marokkos regering vedrørende et udviklingslån (i det følgende  \r\n\r\n benævnt overenskomsten), har jeg den ære at foreslå Dem, at følgende  \r\n\r\n bestemmelser skal anvendes ved gennemførelsen af artikel VI i nævnte  \r\n\r\n overenskomst. </P>  \r\n\r\n<P>Udbetalingerne fra lånekontoen skal ske på følgende måde: </P>  \r\n\r\n<UL CLASS=PLAIN-LIST>  \r\n\r\n<LI>1) Den danske eksportør eller konsulent og den marokkanske importør eller  \r\n\r\n investerende part afslutter en kontrakt. Ingen kontrakt om danske leverancer  \r\n\r\n eller tjenesteydelser til et beløb af under 200.000 kroner </LI>  \r\n\r\n</UL>  \r\n\r\n<P>- undtagen til anvendelse af et endeligt restbeløb under det nævnte beløbs  \r\n\r\n størrelse </P>  \r\n\r\n<P>- kan finansieres i medfør af overenskomsten. </P>  \r\n\r\n<UL CLASS=PLAIN-LIST>  \r\n\r\n<LI>2) Kontrakten vil blive forelagt myndighederne, som afgør, hvorvidt den  \r\n\r\n opfylder betingelserne for at kunne financieres i medfør af overenskomsten.  \r\n\r\n De vil bl. a. påse, at: a) de kontraherede varer eller tjenesteydelser falder  \r\n\r\n inden for overenskomstens rammer, </LI>  \r\n\r\n<LI>b) det pågældende udstyr er fremstillet i Danmark, eller at de begærede  \r\n\r\n tjenesteydelser vil blive udført af personer, som driver  \r\n\r\n forretningsvirksomhed i Danmark. </LI>  \r\n\r\n<LI>3) Når kontrakten er godkendt af de danske myndigheder, modtager de  \r\n\r\n marokkanske myndigheder meddelelse herom: sidstnævnte kan derefter trække på  \r\n\r\n lånekontoen i Danmarks Nationalbank med henblik på betaling af de i  \r\n\r\n kontrakten omhandlede leverancer. Udbetalingerne fra denne konto til danske  \r\n\r\n eksportører skal ske på betingelse af, at de nødvendige dokumenter  \r\n\r\n fremlægges, efter at Danmarks Nationalbank har konstateret, at betingelserne  \r\n\r\n for at foretage sådanne betalinger er opfyldt. </LI>  \r\n\r\n</UL>  \r\n\r\n<P>Hvis Marokkos regering kan godkende foranstående bestemmelser, har jeg den  \r\n\r\n ære at foreslå, at dette brev samt Deres Excellences svar skal udgøre en  \r\n\r\n aftale mellem vore to regeringer om denne sag. </P>  \r\n\r\n<P>Modtag, Deres Excellence, forsikringen om min udmærkede højagtelse. </P>  \r\n\r\n<P>For Danmarks regering: </P>  \r\n\r\n<P>K. Helveg Petersen </P>  \r\n\r\n<P>Minister for kulturelle anliggender </P>  \r\n\r\n<P>og teknisk samarbejde. </P>  \r\n\r\n<P>H. E. hr. finansminister </P>  \r\n\r\n<P>Mamoun Tahiri. </P>  \r\n\r\n<P>Oversættelse </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Rabat, den 5. november 1968. </I> </P>  \r\n\r\n<P CLASS=UNDERSKREVET-AF ALIGN=CENTER>Deres Excellence, </P>  \r\n\r\n<P>Jeg har den ære at anerkende modtagelsen </P>  \r\n\r\n<P>af Deres sålydende brev af dags dato: </P>  \r\n\r\n<P>(her følger teksten til foranstående brev) </P>  \r\n\r\n<P>Jeg har den ære at meddele Dem, at min </P>  \r\n\r\n<P>regering er enig i foranstående. </P>  \r\n\r\n<P>Modtag, Deres Excellence, forsikringen om min udmærkede højagtelse. </P>  \r\n\r\n<P>For Marokkos regering: </P>  \r\n\r\n<P>Mamoun Tahiri </P>  \r\n\r\n<P>Finansminister. </P>  \r\n\r\n<P>H.E. hr. K. Helveg Petersen, </P>  \r\n\r\n<P>Minister for kulturelle anliggender </P>  \r\n\r\n<P>og teknisk samarbejde. </P>  \r\n\r\n<P>I henhold til artikel XIV, stk. 1, er overenskomsten trådt i kraft den 5.  \r\n\r\n november </P>  \r\n\r\n<P>1968. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 21. januar  \r\n\r\n 1969. </I> </P>  \r\n\r\n<P CLASS=UNDERSKREVET-AF ALIGN=CENTER>Poul Hartling. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/03/1969"
        },
        {
            "displayName": "Accession",
            "displayValue": "L19690001064"
        },
        {
            "displayName": "Entydig dokumentidentifikation",
            "displayValue": "CM029543"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "04/01/2007"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "10"
        },
        {
            "displayName": "År for udstedelse",
            "displayValue": "1969"
        },
        {
            "displayName": "Dato for underskrift",
            "displayValue": "21/01/1969"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 104.0.8. Marokko."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}