{
    "id": 55580,
    "title": "Vejledning om koordinering af lovgivningen om bebyggelse og ejendomsdannelse (byggelovens § 10A og forholdet til kommuneplanloven, zoneloven, udstykningsloven, ejerlejlighedsloven, andelsboligforeningsloven mv.) Vejledningen er udarbejdet i et    samarbejde mellem Bygge- og Boligstyrelsen (afsnit 1, 2, 3 og 7), Planstyrelsen (afsnit 4 og 5) og Kort- og Matrikelstyrelsen (afsnit 6).",
    "documentTypeId": "180",
    "isSagsforlobPeriodValid": false,
    "shortName": "VEJ nr 122 af 05/07/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om koordinering af lovgivningen om  \r\n\r\n bebyggelse og ejendomsdannelse (byggelovens § 10A og forholdet til  \r\n\r\n kommuneplanloven, zoneloven, udstykningsloven, ejerlejlighedsloven,  \r\n\r\n andelsboligforeningsloven mv.) Vejledningen er udarbejdet i et samarbejde  \r\n\r\n mellem Bygge- og Boligstyrelsen (afsnit 1, 2, 3 og 7), Planstyrelsen (afsnit  \r\n\r\n 4 og 5) og Kort- og Matrikelstyrelsen (afsnit 6). </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Indledning, baggrund og formål </P>  \r\n\r\n<P>Den 1. april 1991 er byggelovens § 10A og § 22, stk. 3 trådt i kraft. </P>  \r\n\r\n<P>Byggelovens § 10A har følgende ordlyd: </P>  \r\n\r\n<P>&#187;Når der opføres mere end eet enfamilieshus på en ejendom, skal  \r\n\r\n bebyggelsen opføres og anbringes således, at hver boligenhed med tilhørende  \r\n\r\n grundareal kan udstykkes til en selvstændig ejendom med lovlig vejadgang.  \r\n\r\n Mulighed for udstykning som nævnt i 1. pkt. skal også foreligge, når der ved  \r\n\r\n til- eller ombygning eller andre forandringer af et bestående enfamilieshus  \r\n\r\n sker en opdeling af huset i flere enfamilieshuse.&#171; </P>  \r\n\r\n<P>Byggelovens § 22, stk. 3 har følgende ordlyd: </P>  \r\n\r\n<P>&#187;En dispensation til at opføre og anbringe bebyggelsen anderledes end  \r\n\r\n bestemt i § 10A kan først meddeles, når der er meddelt dispensation fra de  \r\n\r\n bebyggelsesregulerende bestemmelser, som ville være til hinder for en  \r\n\r\n udstykning, og når de kommende ejendommes vejadgang er godkendt efter  \r\n\r\n reglerne i vejlovgivningen.&#171; </P>  \r\n\r\n<P>Disse ændringer af byggeloven skal ses i sammenhæng med lov om udstykning  \r\n\r\n og anden registrering i matriklen, der ligeledes er trådt i kraft den 1.  \r\n\r\n april 1991 (udstykningsreformen). Samtidig er gennemført nogle justeringer i  \r\n\r\n lov om ejerlejligheder og andelsboligforeningsloven. </P>  \r\n\r\n<P>Ændringerne i byggeloven har til formål at tilvejebringe en mere naturlig  \r\n\r\n sammenhæng mellem reglerne om udstykning og reglerne om bebyggelse.  \r\n\r\n Bestemmelserne skal også skabe en større sammenhæng mellem bestemmelserne i  \r\n\r\n byggeloven, kommuneplanloven, vejlovgivningen og udstykningsloven, så det kan  \r\n\r\n sikres, at gennemslagskraften af de bebyggelsesregulerende bestemmelser  \r\n\r\n bliver den samme, uanset om et antal enfamilieshuse opføres på een ejendom  \r\n\r\n eller på hver sin udstykkede parcel. </P>  \r\n\r\n<P>Når man tidligere ønskede at bygge et antal enfamilieshuse, skete der som  \r\n\r\n regel først udstykning, og derefter blev husene opført på de udstykkede  \r\n\r\n grunde. </P>  \r\n\r\n<P>Erhververne fik på denne måde en selvstændig ejendomsret til hus og grund.  \r\n\r\n</P>  \r\n\r\n<P>De almindelige bebyggelsesregulerende bestemmelser i byggelovgivningen,  \r\n\r\n herunder bygningsreglementerne har da også haft den forudsætning, at  \r\n\r\n udstykning kommer før bebyggelse. Det samme gælder vejlovgivningens regler om  \r\n\r\n udlæg af private fællesveje og om adgang til offentlig vej. </P>  \r\n\r\n<P>Gennem de senere år er det i modsætning til tidligere blevet mere  \r\n\r\n almindeligt, at bebyggelsen kommer først. Dette har haft den konsekvens, at  \r\n\r\n en efterfølgende udstykning i en del tilfælde ikke har kunnet gennemføres.  \r\n\r\n Problemerne er opstået, når bebyggelsens udformning med hensyn til størrelsen  \r\n\r\n af de grundarealer, der udlægges til de enkelte bygningsenheder, samt  \r\n\r\n bygningernes størrelse og beliggenhed på disse grundarealer har været sådan,  \r\n\r\n at de enkelte grundarealer senere kun har kunnet udstykkes, hvis der til den  \r\n\r\n tid blev meddelt dispensation fra de bebyggelsesregulerende bestemmelser, og  \r\n\r\n hvis vejlovgivningens regler om private fællesveje og om adgang til offentlig  \r\n\r\n vej kunne overholdes. Erfaringerne har vist, at kommunerne har været  \r\n\r\n tilbageholdende med at meddele de nødvendige dispensationer til, at  \r\n\r\n udstykningen så har kunnet gennemføres. </P>  \r\n\r\n<P>Byggelovens § 10A skal også sikre, at der kommer til at gælde ensartede  \r\n\r\n regler for bebyggelse, der fysisk er ens. Meddeles der for fremtiden  \r\n\r\n byggetilladelse til opførelse af flere enfamilieshuse på en ejendom, er det  \r\n\r\n samtidig sikret, at de enkelte boliger kan udstykkes matrikulært som  \r\n\r\n selvstændige ejendomme, hvis det ønskes. </P>  \r\n\r\n<P>I de tilfælde, hvor udstykning tidligere ikke har kunnet gennemføres, har  \r\n\r\n nødløsningen ofte været en opdeling af bebyggelsen i ejerlejligheder eller,  \r\n\r\n hvis dette heller ikke har været muligt, eventuelt i anpartslejligheder.  \r\n\r\n Ændringerne i byggeloven skal derfor også ses i sammenhæng med de samtidigt  \r\n\r\n gennemførte ændringer i ejerlejlighedslovens § 3 og i lov om  \r\n\r\n andelsboligforeninger og andre boligfællesskaber §§ 13 og 17, hvorved der er  \r\n\r\n sket en afgrænsning af anvendelsen af disse to love i forhold til  \r\n\r\n udstykningslovens område. Disse nye bestemmelser tillader nu kun opdeling af  \r\n\r\n en bygning i ejerlejligheder eller anpartslejligheder, når matrikulær  \r\n\r\n udstykning <I>ikke</I> kan gennemføres. Når udstykning er tillagt prioritet  \r\n\r\n forud for ejerlejlighedsopdeling mv., skyldes det, at parterne herved opnår  \r\n\r\n en bedre retsstilling og kan få ejendomsret både til bolig og grund, ligesom  \r\n\r\n udstykning også er den bedste løsning i registermæssig henseende. </P>  \r\n\r\n<P>De nye bestemmelser i byggeloven vil derfor også få den virkning, at  \r\n\r\n kommunerne ikke gennem nægtelse af udstykningstilladelser kommer til at  \r\n\r\n afgøre, hvilke ejerformer der kan etableres til de opførte enfamilieshuse.  \r\n\r\n</P>  \r\n\r\n<P>Af bemærkningerne til loven fremgår udtrykkeligt, at bebyggelser skal  \r\n\r\n kunne opføres som hidtil, og at § 10A heller ikke indebærer nogen ændring af  \r\n\r\n vilkårene for det offentligt støttede boligbyggeri. Det er endvidere  \r\n\r\n fremhævet, at det forhold, at § 10A sikrer, at udstykning <I>kan</I>  \r\n\r\n foretages, ikke vil ændre på de gældende meget restriktive regler om  \r\n\r\n afhændelse af boliger, hvortil der er ydet offentlig støtte. </P>  \r\n\r\n<P CLASS=PUNKT> <B>2.</B> Anvendelsesområdet for byggelovens § 10A </P>  \r\n\r\n<P>Byggelovens § 10A finder anvendelse, når der på een ejendom opføres to  \r\n\r\n eller flere enfamilieshuse til helårsbeboelse, enten som fritliggende  \r\n\r\n enfamilieshuse, eller som helt eller delvis sammenbyggede enfamilieshuse  \r\n\r\n (dobbelthuse, rækkehuse, kædehuse, gruppehuse o.l.). Bestemmelsen gælder  \r\n\r\n også, selv om en del af huset anvendes til sådanne former for erhverv, som  \r\n\r\n sædvanligvis kan udøves i forbindelse med en bolig som f.eks. ejendoms-,  \r\n\r\n advokat-, revisor- og arkitektvirksomhed eller lignende liberale erhverv,  \r\n\r\n frisør, dagpleje o.l. Bestemmelsen gælder for alle sådanne bebyggelser,  \r\n\r\n herunder også det offentligt støttede boligbyggeri. </P>  \r\n\r\n<P>Byggelovens § 10A gælder <I>ikke</I> for de såkaldte tofamilieshuse  \r\n\r\n (vandret lejlighedsskel) eller etageboligbebyggelser. </P>  \r\n\r\n<P>Opføres der derimod en etageboligbebyggelse og to eller flere  \r\n\r\n enfamilieshuse (fritliggende eller helt eller delvis sammenbyggede) på samme  \r\n\r\n ejendom, vil byggelovens § 10A finde anvendelse på enfamilieshusene. </P>  \r\n\r\n<P>Byggelovens § 10A omfatter <I>ikke</I> bebyggelser, der udelukkende  \r\n\r\n anvendes erhvervsmæssigt. Bestemmelsen gælder heller <I>ikke</I> for  \r\n\r\n sommerhuse, kolonihavehuse o.l. bebyggelser, der ikke anvendes til  \r\n\r\n helårsbeboelse. </P>  \r\n\r\n<P>Som det fremgår af formuleringen af § 10A, omfatter bestemmelsen ikke blot  \r\n\r\n nybyggeri, men også sådanne til- eller ombygninger eller andre forandringer  \r\n\r\n af <I>et bestående enfamilieshus</I> , hvorved der sker en opdeling af huset  \r\n\r\n i flere enfamilieshuse (boligenheder med lodret lejlighedsskel). Efter  \r\n\r\n ordlyden af § 10A omfatter bestemmelsen således <I>ikke</I> de situationer,  \r\n\r\n hvor bestående erhvervsbebyggelser ombygges til boliger. </P>  \r\n\r\n<P>Byggelovens § 10A vedrører matrikulær udstykning i henhold til  \r\n\r\n udstykningsloven, d.v.s. udstykning (eller matrikulering) ved oprettelse af  \r\n\r\n nye ejendomme. </P>  \r\n\r\n<P>Bestemmelsen vedrører derimod <I>ikke</I> den opdeling i ejerlejligheder,  \r\n\r\n der sker i henhold til ejerlejlighedsloven, men som ukorrekt ofte i daglig  \r\n\r\n tale benævnes &#187;ejerlejlighedsudstykning&#171;, se iøvrigt nærmere under  \r\n\r\n punkt 7. </P>  \r\n\r\n<P>Byggelovens § 10A gælder inden for sit anvendelsesområde for bebyggelser,  \r\n\r\n der opføres såvel i uplanlagte som i planlagte områder. Der er således  \r\n\r\n<I>ikke</I> som ved mange af byggelovens øvrige bestemmelser fastsat en  \r\n\r\n bestemmelse om, at bestemmelsen ikke gælder, hvor der om det pågældende  \r\n\r\n forhold er fastsat bestemmelser i en lokalplan eller byplanvedtægt. </P>  \r\n\r\n<P>Dette fører til, at bestemmelsen også skal iagttages for bebyggelser,  \r\n\r\n omfattet af en eksisterende lokalplan eller byplanvedtægt, ligesom  \r\n\r\n bestemmelsen også gælder for områder, der på et senere tidspunkt bliver  \r\n\r\n omfattet af en lokalplan, se nærmere under punkt 4. </P>  \r\n\r\n<P>Byggelovens § 10A gælder inden for sit anvendelsesområde såvel for  \r\n\r\n bebyggelser, der opføres i byzone, som for bebyggelser, der opføres i  \r\n\r\n landzone, se nærmere under punkt 5. </P>  \r\n\r\n<P CLASS=PUNKT> <B>3.</B> Den administrative behandling, dispensation og  \r\n\r\n klage </P>  \r\n\r\n<P> <I>Den administrative behandling</I>  </P>  \r\n\r\n<P>Byggelovens § 10A fastslår, at flere enfamilieshuse til helårsbeboelse  \r\n\r\n skal anbringes sådan på en ejendom, at denne senere - såfremt det ønskes -  \r\n\r\n kan udstykkes i et antal parceller svarende til antallet af huse, inklusiv  \r\n\r\n eventuelle garager, carporte, udhuse o.l. Det samme er tilfældet ved til-  \r\n\r\n eller ombygninger eller andre forandringer af et bestående enfamilieshus,  \r\n\r\n hvis der herved sker en opdeling af huset i flere enfamilieshuse (lodret  \r\n\r\n lejlighedsskel). </P>  \r\n\r\n<P>De administrative bestemmelser i byggelovens kap. 4 og Bygningsreglement  \r\n\r\n for småhuse, afsnit 1 er afgørende for, hvorledes den videre behandling  \r\n\r\n kommer til at foregå. </P>  \r\n\r\n<P>Ved nybyggeri, tilbygninger, ombygninger eller andre forandringer, der  \r\n\r\n medfører en udvidelse af arealet, skal der således søges byggetilladelse på  \r\n\r\n sædvanlig vis, jf. Bygningsreglement for småhuse, afsnit 1.6-1.10. </P>  \r\n\r\n<P>Af ansøgningen om byggetilladelse skal fremgå, hvorledes bebyggelsens  \r\n\r\n udformning er med hensyn til størrelsen af de grundarealer, der udlægges til  \r\n\r\n de enkelte bygningsenheder samt bygningernes størrelse og beliggenhed på  \r\n\r\n disse grundarealer. Det skal endvidere fremgå, at der er mulighed for lovlig  \r\n\r\n vejadgang til hver bolig, omfattet af byggeprojektet. </P>  \r\n\r\n<P>Lovlig vejadgang foreligger, såfremt der kan opnås tilladelse til, at der  \r\n\r\n fra hvert enkelt af de eventuelt senere udstykkede parceller kan etableres  \r\n\r\n direkte adgang til eksisterende offentlig vej, anlagt eller udlagt privat  \r\n\r\n fællesvej, eller såfremt det dokumenteres, at der på ejendommen kan udlægges  \r\n\r\n ny privat fællesvej, der kan godkendes efter privatvejslovens bestemmelser.  \r\n\r\n</P>  \r\n\r\n<P>Hvor adgang tilsluttes hovedlandevej eller landevej, eller privat  \r\n\r\n fællesvej tilsluttes disse veje, skal tilladelse indhentes fra vejbestyrelsen  \r\n\r\n for disse veje, dvs. Vejdirektoratet eller amtsrådet. Øvrige tilladelser  \r\n\r\n meddeles af kommunen som vejbestyrelse/vejmyndighed. </P>  \r\n\r\n<P>Opmærksomheden henledes i denne forbindelse på afsnit 1.7.2 i  \r\n\r\n bygningsreglement for småhuse, hvoraf det fremgår, at kommunalbestyrelsen kan  \r\n\r\n forlange de oplysninger og tegningsmateriale, som er nødvendigt for at give  \r\n\r\n byggetilladelse. Det materiale, der er vedlagt ansøgningen, skal således være  \r\n\r\n tilstrækkeligt for en bedømmelse af, om byggelovens § 10A er opfyldt, eller  \r\n\r\n om bebyggelsesforholdene er af en sådan karakter, at en dispensation fra  \r\n\r\n byggelovens § 10A kan komme på tale. </P>  \r\n\r\n<P>Ombygninger eller andre forandringer af et bestående enfamilieshus, der  \r\n\r\n<I>ikke</I> medfører en udvidelse af arealet, men hvorved der sker en  \r\n\r\n opdeling af huset i flere enfamilieshuse (lodret lejlighedsskel), er som  \r\n\r\n nævnt også omfattet af byggelovens § 10A. </P>  \r\n\r\n<P>Sådanne ombygninger eller forandringer kan i medfør af Bygningsreglement  \r\n\r\n for småhuse gennemføres uden tilladelse og anmeldelse, jf. afsnit 1.2, og  \r\n\r\n ejeren skal derfor sikre sig, at byggelovens § 10A iagttages. Såfremt  \r\n\r\n ombygningen eller forandringen ikke kan gennemføres uden dispensation fra  \r\n\r\n byggelovens § 10A, påhviler det ejeren at ansøge om dispensation hos  \r\n\r\n kommunalbestyrelsen, og det pågældende arbejde må ikke påbegyndes, før  \r\n\r\n dispensation er meddelt, jf. Bygningsreglement for småhuse, afsnit 1.2.1.  \r\n\r\n Hvis der ikke søges om dispensation, således at byggeriet opføres i strid med  \r\n\r\n byggelovens § 10A, er bebyggelsen ulovlig, og den må i så fald lovliggøres  \r\n\r\n (fysisk eller retligt). </P>  \r\n\r\n<P> <I>Dispensation</I>  </P>  \r\n\r\n<P>Efter byggelovens § 22, stk. 1 kan der meddeles dispensation fra  \r\n\r\n bestemmelser i loven og de i medfør af loven fastsatte bestemmelser, når det  \r\n\r\n skønnes foreneligt med de hensyn, som ligger til grund for de pågældende  \r\n\r\n bestemmelser. Denne bestemmelse gælder også ved forhold, der er omfattet af §  \r\n\r\n 10A. </P>  \r\n\r\n<P>Efter byggelovens § 22, stk. 3 kan dispensation til at opføre og anbringe  \r\n\r\n bebyggelsen på en anden måde, end der fremgår af § 10A, imidlertid først  \r\n\r\n meddeles, når der er meddelt dispensation fra de bebyggelsesregulerende  \r\n\r\n bestemmelser, som ville være til hinder for en udstykning, og når de kommende  \r\n\r\n ejendommes vejadgang er godkendt efter reglerne i vejlovgivningen.  \r\n\r\n Bestemmelsen betyder, at kommunalbestyrelsen som bygningsmyndighed, forinden  \r\n\r\n der kan gives dispensation fra § 10A, må vurdere, hvilke  \r\n\r\n bebyggelsesregulerende bestemmelser, projektet er i strid med samt vurdere,  \r\n\r\n om og i givet fald på hvilke vilkår, dispensation bør meddeles. </P>  \r\n\r\n<P>De bebyggelsesregulerende bestemmelser, der kan være aktuelle i de enkelte  \r\n\r\n projekter, vil være byggelovens § 6A om mindstegrundstørrelse, § 6B om  \r\n\r\n maksimale bebyggelsesprocenter, § 8 om skelafstande m.v. og § 9 om de skrå  \r\n\r\n højdegrænseplaner samt de regler, der er fastsat med hjemmel i disse  \r\n\r\n bestemmelser, jf. Bygningsreglement for småhuse og Bygge- og Boligstyrelsens  \r\n\r\n bekendtgørelse nr. 496 af 29. juni 1990 om supplerende regler i medfør af  \r\n\r\n byggeloven. </P>  \r\n\r\n<P>Hvor de nævnte bebyggelsesregulerende bestemmelser i byggeloven er  \r\n\r\n fraveget eller suppleret ved bestemmelser fastsat i en lokalplan eller  \r\n\r\n byplanvedtægt, vil det være lokalplanens eller byplanvedtægtens  \r\n\r\n bebyggelsesregulerende bestemmelser, som tillige skal vurderes i det enkelte  \r\n\r\n projekt med henblik på, om dispensation herfra kan meddeles. Vedrørende  \r\n\r\n dispensation fra bestemmelser i en lokalplan eller byplanvedtægt henvises til  \r\n\r\n punkt 4. </P>  \r\n\r\n<P>Efter byggelovens § 10A skal der være mulighed for lovlig vejadgang til  \r\n\r\n hver boligenhed. Opmærksomheden henledes på, at kommunalbetyrelsen som  \r\n\r\n bygningsmyndighed <I>ikke</I> kan dispensere fra vejlovgivningens  \r\n\r\n bestemmelser. Ved behandlingen af det enkelte projekt må det derfor påses, at  \r\n\r\n der er godkendt lovlig vejadgang til en udstykning, jf. byggelovens § 16,  \r\n\r\n stk. 3 og Bygningsreglement for småhuse, afsnit 1.10. Der henvises endvidere  \r\n\r\n til lov om offentlige veje og lov om private fællesveje. </P>  \r\n\r\n<P>Finder kommunalbestyrelsen, at der vil kunne meddeles dispensation fra  \r\n\r\n byggelovens § 10A i en konkret sag, skal der først meddeles dispensation fra  \r\n\r\n de bebyggelsesregulerende bestemmelser, som projektet også er i strid med.  \r\n\r\n</P>  \r\n\r\n<P>Ved dispensation fra de bebyggelsesregulerende bestemmelser i byggeloven  \r\n\r\n skal byggelovens § 22, stk. 2 iagttages, d.v.s. at der skal, gennemføres  \r\n\r\n naboorientering. Dispensation kan i så fald først meddeles, når der er  \r\n\r\n forløbet 2 uger efter, at kommunalbestyrelsen har oplyst naboer til den  \r\n\r\n omhandlede ejendom om, hvortil der søges dispensation, og om, at eventuelle  \r\n\r\n bemærkninger kan fremsendes inden 2 uger. Da dispensationerne fra byggelovens  \r\n\r\n bebyggelsesregulerende bestemmelser tager sigte på at sikre, at en eventuel  \r\n\r\n udstykning på et senere tidspunkt vil kunne gennemføres, kan det være  \r\n\r\n hensigtsmæssigt nærmere at redegøre herfor i forbindelse med  \r\n\r\n naboorienteringen. </P>  \r\n\r\n<P>Når kommunalbestyrelsens afgørelse i sagen foreligger, skal de naboer, der  \r\n\r\n rettidigt har fremsat bemærkninger under naboorienteringen, efter byggelovens  \r\n\r\n § 22, stk. 2 tillige underrettes om resultatet i sagen. </P>  \r\n\r\n<P>Det skal fremgå udtrykkeligt af sagen, at der er meddelt dispensation både  \r\n\r\n fra de bebyggelsesregulerende bestemmelser, der ville være til hinder for en  \r\n\r\n udstykning, og fra byggelovens § 10A. De nævnte dispensationer skal enten  \r\n\r\n fremgå udtrykkeligt af byggetilladelsen eller af et særskilt  \r\n\r\n dispensationsdokument. </P>  \r\n\r\n<P>Dispensationer kan efter almindelige forvaltningsretlige regler meddeles  \r\n\r\n på betingelser. Udnytter ansøgeren en meddelt dispensation, er betingelsen  \r\n\r\n bindende, også for kommende ejere af ejendommen såvel som for andre  \r\n\r\n rettighedshavere, jf. byggelovens § 27. </P>  \r\n\r\n<P>De betingelser, der vil kunne knyttes til en dispensation, skal være  \r\n\r\n lovlige og have en naturlig forbindelse til samt stå i et rimeligt forhold  \r\n\r\n til den dispensation, der opnås. Opmærksomheden henledes på, at der  \r\n\r\n<I>ikke</I> lovligt som betingelse for dispensation fra § 10A eller fra de  \r\n\r\n bebyggelsesregulerende bestemmelser, der ville være til hinder for en  \r\n\r\n udstykning, vil kunne knyttes den betingelse, at ejendommen <I>ikke</I> må  \r\n\r\n udstykkes matrikulært, d.v.s. der vil <I>ikke</I> kunne kræves et  \r\n\r\n udstykningsforbud som betingelse for at meddele dispensation fra byggelovens  \r\n\r\n § 10A mv. </P>  \r\n\r\n<P> <I>Senere udstykning</I>  </P>  \r\n\r\n<P>Såfremt kommunalbestyrelsen har meddelt de nødvendige dispensationer fra  \r\n\r\n de bebyggelsesregulerende bestemmelser til at opføre og anbringe bebyggelsen  \r\n\r\n anderledes end bestemt i byggelovens § 10A samt fra byggelovens § 10A, og  \r\n\r\n byggeriet herefter i øvrigt er opført i overensstemmelse med lovgivningen,  \r\n\r\n medfører dette, at udstykningstilladelse <I>ikke</I> på et senere tidspunkt  \r\n\r\n kan nægtes med henvisning til bestemmelser i byggelovgivningen. Der skal på  \r\n\r\n det tidpunkt, hvor udstykning måtte ønskes gennemført, ansøges særskilt om  \r\n\r\n udstykningstilladelse, se nærmere under punkt 6. Byggetilladelsen til  \r\n\r\n opførelse af en bebyggelse, hvorunder de forhold, der er omfattet af § 10A,  \r\n\r\n har været vurderet, indeholder således <I>ikke</I> samtidig en meddelt  \r\n\r\n udstykningstilladelse. </P>  \r\n\r\n<P> <I>Forældelse</I>  </P>  \r\n\r\n<P>Efter byggelovens § 22, stk. 4 bortfalder en dispensation, hvis der ikke  \r\n\r\n inden 2 år udstedes tilladelse til de byggearbejder, som dispensationen  \r\n\r\n angår. </P>  \r\n\r\n<P>Forældelsen får imidlertid <I>ikke</I> betydning for de dispensationer,  \r\n\r\n der er meddelt inden for hele byggelovens § 10A's område. Det følger af en ny  \r\n\r\n bestemmelse i udstykningslovens § 20, stk. 2, som har følgende ordlyd: </P>  \r\n\r\n<P>&#187;I tilfælde, hvor opførelse af mere end eet enfamilieshus til  \r\n\r\n helårsbeboelse på en ejendom har nødvendiggjort dispensationer, som muliggør  \r\n\r\n en nærmere angivet udstykning, kan denne udstykning gennemføres uden hensyn  \r\n\r\n til bestemmelser i anden lovgivning om bortfald af dispensationer, som ikke  \r\n\r\n er udnyttet.&#171; </P>  \r\n\r\n<P>De dispensationer, der er meddelt i henhold til byggelovgivningen forældes  \r\n\r\n således <I>ikke</I> . En senere udstykning kan derfor gennemføres i  \r\n\r\n overensstemmelse med det allerede tilvejebragte grundlag. Det er herved lagt  \r\n\r\n til grund, at det byggearbejde, som dispensationerne angår, opføres som  \r\n\r\n forudsat. </P>  \r\n\r\n<P> <I>Klageregler- og klagemyndighed</I>  </P>  \r\n\r\n<P>Kommunalbestyrelsens afgørelser vedrørende forhold, der omfattes af  \r\n\r\n byggelovens § 10A, kan, for så vidt angår retlige spørgsmål, påklages til  \r\n\r\n Statsamtet, i Københavns og Frederiksberg komnmuner til Bygge- og  \r\n\r\n Boligstyrelsen, jf. byggelovens § 23. Vedrørende klagefrist og  \r\n\r\n klagevejledning henvises til byggelovens § 24. Klageadgangen følger således  \r\n\r\n byggelovens almindelige regler. </P>  \r\n\r\n<P>Vejbestyrelsens afgørelser vedrørende fornøden vejadgang kan påklages  \r\n\r\n efter vejlovens klageregler til trafikministeriet, for så vidt angår retlige  \r\n\r\n forhold, jf. lov om offentlige vej, § 4 og lov om private fællesveje, § 7.  \r\n\r\n</P>  \r\n\r\n<P CLASS=PUNKT> <B>4.</B> Byggelovens § 10A og forholdet til kommuneplanloven  \r\n\r\n</P>  \r\n\r\n<P>I overensstemmelse med intentionerne ved lovændringen finder byggelovens §  \r\n\r\n 10A og § 22, stk. 3 anvendelse ved opførelse af bebyggelse efter 1. april  \r\n\r\n 1991, uanset om der er tilvejebragt en lokalplan/byplanvedtægt før eller  \r\n\r\n efter ikrafttrædelsen af bestemmelsen. </P>  \r\n\r\n<P>&#187;De bebyggelsesregulerende bestemmelser&#171; i § 22, stk. 3 omfatter  \r\n\r\n således bebyggelsesregulerende bestemmelser i byplanvedtægter og lokalplaner,  \r\n\r\n der fortrænger eller supplerer byggelovens almindelige bebyggelsesregulerende  \r\n\r\n bestemmelser. </P>  \r\n\r\n<P> <I>Byplanvedtægter og lokalplaner tilvejebragt før 1. april 1991</I>  \r\n\r\n</P>  \r\n\r\n<P>Byplanvedtægter og lokalplaner, der er tilvejebragt før lovændringen, kan  \r\n\r\n indeholde bestemmelser, der åbner mulighed for at opføre flere  \r\n\r\n enfamilieshuse, hvorimod andre bestemmelser i planen kan være til hinder for  \r\n\r\n selvstændig udstykning af husene. Det kan f.eks. være bestemmelser om  \r\n\r\n bebyggelsesprocent og grundstørrelser. </P>  \r\n\r\n<P>I sådanne tilfælde følger det af byggelovens § 10A, at der ikke må  \r\n\r\n udstedes byggetilladelse, hvis der ikke samtidig dispenseres fra den eller de  \r\n\r\n bestemmelser i planen, der er til hinder for udstykning af bebyggelsen (eller  \r\n\r\n planen ændres). Dispensationen meddeles efter bestemmelserne i  \r\n\r\n kommuneplanlovens § 47, herunder bestemmelserne om naboorientering. </P>  \r\n\r\n<P>Ønsker kommunen ikke at dispensere, eller ønsker kommunen at ændre  \r\n\r\n lokalplanen, må der ikke udstedes byggetilladelse, idet byggelovens § 10A  \r\n\r\n ikke kan opfyldes. Da lokalplanen/byplanvedtægten åbner mulighed for en  \r\n\r\n bebyggelse, som kommunen skal afslå med henvisning til anden lovgivning, bør  \r\n\r\n det for at undgå problemer tages op til overvejelse at ændre planen. </P>  \r\n\r\n<P>Hvis kommunen i nævnte situation giver byggetilladelse i overenstemmelse  \r\n\r\n med lokalplanen, men i strid med byggelovens § 10A, er bebyggelsen ulovlig,  \r\n\r\n og den må i så fald lovliggøres (fysisk eller retligt). </P>  \r\n\r\n<P>Med hensyn til ansøgninger om udstykning af bebyggelse, der er opført før  \r\n\r\n 1. april 1991, hvor en lokalplan eller byplanvedtægt indeholder bestemmelser,  \r\n\r\n der er til hinder for en udstykning, må kommunen i de enkelte tilfælde  \r\n\r\n konkret vurdere, om en dispensation i overensstemmelse med intentionerne bag  \r\n\r\n de nye regler er mulig. </P>  \r\n\r\n<P> <I>Lokalplaner, der tilvejebringes efter 1. april 1991</I>  </P>  \r\n\r\n<P>For så vidt angår lokalplaner, der tilvejebringes efter 1. april 1991,  \r\n\r\n skal bestemmelserne i lokalplanen være i overensstemmelse med byggelovens §  \r\n\r\n 10A. Såfremt en lokalplan giver mulighed for opførelse af mere end et  \r\n\r\n enfamillieshus, men samtidig indeholder bestemmelser, der er til hinder for  \r\n\r\n udstykning af husene, vil sidstnævnte bestemmelser være ugyldige. </P>  \r\n\r\n<P> <I>Servitutter og deklarationer stiftet før 1. april 1991</I>  </P>  \r\n\r\n<P>Private servitutter hører ikke til de &#187;bebyggelsesregulerende  \r\n\r\n bestemmelser&#171;, der er omfattet af byggelovens §§ 10A og 22, stk. 3.  \r\n\r\n Udstykningsforbud i sådanne servitutter er derfor ikke til hinder for  \r\n\r\n byggetilladelse til flere enfamilieshuse. </P>  \r\n\r\n<P>I de tilfælde hvor kommunen efter servitutten er dispensationsmyndighed,  \r\n\r\n bør kommunen i overensstemmelse med intentionerne ved lovændringen positivt  \r\n\r\n overveje, om der kan dispenseres fra hindrende bestemmelser. </P>  \r\n\r\n<P> <I>Servitutter og deklarationer, der stiftes efter 1. april 1991</I>  \r\n\r\n</P>  \r\n\r\n<P>Servitutter, der indeholder forbud mod udstykning, kræver samtykke efter  \r\n\r\n kommuneplanlovens § 36. Det vil være i strid med intentionerne ved  \r\n\r\n lovændringen at meddele sådant samtykke. </P>  \r\n\r\n<P> <I>Forældelse</I>  </P>  \r\n\r\n<P>Dispensation meddelt efter kommuneplanlovens § 47, som muliggør en nærmere  \r\n\r\n angivet udstykning, forældes ikke, jf. udstykningslovens § 20, stk. 2. Se  \r\n\r\n også nærmere under punkt 3. </P>  \r\n\r\n<P> <I>Klageregler og klagemyndighed</I>  </P>  \r\n\r\n<P>Kommunalbestyrelsens afgørelser i ovennævnte situationer, herunder om en  \r\n\r\n lokalplan indeholder bestemmelser i strid med byggelovens § 10A, kan påklages  \r\n\r\n til Planstyrelsen, for så vidt angår retlige spørgsmål, jf. kommuneplanlovens  \r\n\r\n § 48, stk. 1. </P>  \r\n\r\n<P CLASS=PUNKT> <B>5.</B> Byggelovens § 10A og forholdet til by- og  \r\n\r\n landzoneloven </P>  \r\n\r\n<P>Som nævnt i afsnit 2 finder byggelovens § 10A anvendelse såvel i byzone  \r\n\r\n som i landzone. I landzone opstår imidlertid særlige forhold på grund af lov  \r\n\r\n om by- og landzoner. </P>  \r\n\r\n<P>Byggelovens § 10A ændrer ikke på den regulering, der sker gennem lov om  \r\n\r\n by- og landzoner. Der kræves tilladelse efter by- og landzonelovens § 6 til  \r\n\r\n at foretage udstykning af et enfamilieshus og tilladelse efter § 7 til at  \r\n\r\n opføre et enfamilieshus, se dog nedenfor om opførelse af erhvervsmæssigt  \r\n\r\n nødvendige boliger. </P>  \r\n\r\n<P>Zonelovstilladelse til udstykning indgår ikke i de tilladelser og  \r\n\r\n dispensationer, der efter byggelovens § 10A skal indhentes, før der meddeles  \r\n\r\n tilladelse til at opføre flere huse på en ejendom i landzone. </P>  \r\n\r\n<P> <I>Enfamilieshuse i landsbyer</I>  </P>  \r\n\r\n<P>Ved opførelse af flere enfamilieshuse på grunde i landsbyer (og eventuelt  \r\n\r\n på parcelhusgrunde uden for landsbyer) er der samme begrundelse for at  \r\n\r\n tillade udstykning som i byzone. </P>  \r\n\r\n<P>Det skal derfor henstilles, at en senere udstykningsmulighed overvejes af  \r\n\r\n zonelovsmyndigheden samtidig med behandlingen af ansøgning om  \r\n\r\n zonelovstilladelse til opførelse af mere end et enfamilieshus på samme grund.  \r\n\r\n</P>  \r\n\r\n<P>Der bør <I>ikke</I> meddeles zonelovstilladelse til flere boligenheder på  \r\n\r\n samme grund, med mindre zonelovsmyndigheden samtidig er indstillet på, i  \r\n\r\n overensstemmelse med intentionerne bag byggelovens § 10A, at meddele  \r\n\r\n tilladelse til udstykning af de enkelte boligenheder. </P>  \r\n\r\n<P>Også for så vidt angår tilfælde, hvor der før 1. april 1991 er givet  \r\n\r\n zonelovstilladelse til at opføre flere boliger på een grund, bør  \r\n\r\n zonelovsmyndigheden vurdere en ansøgning om udstykning i lyset af  \r\n\r\n intentionerne med ændringen af byggelovens § 10A. Der bør således meddeles  \r\n\r\n zonelovstilladelse til udstykning, med mindre væsentlige zonelovsmæssige  \r\n\r\n interesser taler imod. </P>  \r\n\r\n<P> <I>Medhjælperboliger</I>  </P>  \r\n\r\n<P>Et særligt spørgsmål opstår i relation til medhjælperboliger på en  \r\n\r\n landbrugs- eller skovbrugsejendom. </P>  \r\n\r\n<P>Ved opførelse af medhjælperboliger skal bestemmelserne i byggelovens § 10A  \r\n\r\n overholdes, således at en eventuel senere udstykning ikke kan hindres af  \r\n\r\n bygge- eller vejlovgivningen. </P>  \r\n\r\n<P>Hvis en medhjælperbolig er erhvervsmæssigt nødvendig for den pågældende  \r\n\r\n ejendom, skal der ikke meddeles zonelovstilladelse til selve  \r\n\r\n<I>opførelsen</I> . Da boligen skal placeres i overensstemmelse med  \r\n\r\n byggelovens § 10A, vil der formentlig i større omfang end hidtil blive tale  \r\n\r\n om tilladelse til beliggenhed (og udformning), jf. by- og landzonelovens § 7,  \r\n\r\n stk. 2. </P>  \r\n\r\n<P> <I>Udstykning</I> af en medhjælperbolig kræver altid zonelovstilladelse.  \r\n\r\n</P>  \r\n\r\n<P>Efter hensigten med by- og landzoneloven og efter fast praksis meddeles  \r\n\r\n der ikke tilladelse til at frastykke medhjælperboliger, der er nødvendige for  \r\n\r\n den pågældende ejendoms drift. </P>  \r\n\r\n<P>Denne praksis bør ikke ændres. Zonelovsmyndigheden skal stadig påse, at  \r\n\r\n medhjælperboligers tilknytning til landbrugsejendommen bevares. Der bør  \r\n\r\n således altid meddeles afslag på en ansøgning om frastykning af en  \r\n\r\n medhjælperbolig, med mindre denne er blevet overflødig på grund af  \r\n\r\n ejendommens drift. </P>  \r\n\r\n<P CLASS=PUNKT> <B>6.</B> Byggelovens § 10A og forholdet til visse andre love  \r\n\r\n</P>  \r\n\r\n<P>Byggelovens § 10A ændrer ikke på den regulering, der sker gennem  \r\n\r\n landbrugsloven, naturfredningsloven eller skovloven. I visse tilfælde kræves  \r\n\r\n der tilladelse efter disse love til udstykning af et enfamilieshus og til  \r\n\r\n opførelse af et enfamilieshus. </P>  \r\n\r\n<P>Tilladelse til udstykning indgår ikke i de tilladelser og dispensationer,  \r\n\r\n der efter byggelovens § 10A skal indhentes, før der meddeles tilladelse til  \r\n\r\n at opføre mere end et enfamilieshus på en ejendom. </P>  \r\n\r\n<P CLASS=PUNKT> <B>7.</B> Ejerlejlighedslovens og andelsboligforeningslovens  \r\n\r\n forhold til udstykningsloven og byggelovens § 10A </P>  \r\n\r\n<P>Den 1. april 1991 er også trådt nye bestemmelser i kraft i lov om  \r\n\r\n ejerlejligheder og lov om andelsboligforeninger og andre boligfællesskaber,  \r\n\r\n som har til formål at afgrænse ejerlejlighedslovens og  \r\n\r\n andelsboligforeningslovens anvendelsesområde i forhold til udstykningslovens.  \r\n\r\n</P>  \r\n\r\n<P>Ejerlejlighedslovens ændrede § 3 har følgende ordlyd: </P>  \r\n\r\n<P>&#187;Ejerlejligheder kan kun oprettes i ejendomme, som i deres helhed  \r\n\r\n opdeles i ejerlejligheder, og kun når en landinspektør attesterer, at  \r\n\r\n udstykning ikke er mulig.&#171; </P>  \r\n\r\n<P>Andelsboligforeningslovens § 13, stk. 1, i kapitel IV om anpartssalg har  \r\n\r\n følgende ordlyd: </P>  \r\n\r\n<P>&#187;Der må ikke ske overdragelse af en anpart af en fast ejendom med  \r\n\r\n mere end 2 beboelseslejligheder, såfremt anparten er forbundet med brugsret  \r\n\r\n til en beboelseslejlighed i ejendommen, eller det er en forudsætning for  \r\n\r\n aftalen, at erhververen opnår en sådan ret. <I>(Ændret 2. pkt.:)</I> Under de  \r\n\r\n i 1. pkt. angivne omstændigheder må der heller ikke ske overdragelse af en  \r\n\r\n anpart af en ejendom, hvorpå der alene findes 2 enfamilieshuse med tilhørende  \r\n\r\n småbygninger, såfremt udstykning er mulig.&#171; </P>  \r\n\r\n<P>Og andelsboligforeningslovens § 17, stk. 1, med ændret litra a har  \r\n\r\n følgende ordlyd: </P>  \r\n\r\n<P>&#187;Dokumenter om overdragelse af en anpart af en fast ejendom skal for  \r\n\r\n at kunne tinglyses indeholde overdragerens erklæring om, at en af følgende  \r\n\r\n betingelser er opfyldt: </P>  \r\n\r\n<P>a. Ejendommen indeholder ikke mere end to beboelseslejligheder, og  \r\n\r\n udstykning er ifølge en vedlagt attest fra en beskikket landinspektør ikke  \r\n\r\n mulig.&#171; </P>  \r\n\r\n<P>Disse nye bestemmelser indeholder den grundtanke, at  \r\n\r\n ejerlejlighedsopdeling og overdragelse af en anpart af en fast ejendom med to  \r\n\r\n enfamilieshuse kun er mulig i tilfælde, hvor matrikulær udstykning  \r\n\r\n<I>ikke</I> kan foretages. Disse situationer er således subsidiære i forhold  \r\n\r\n til den matrikulære udstykning. </P>  \r\n\r\n<P>Opmærksomheden henledes på, at bestemmelserne i andelsboligforeningsloven  \r\n\r\n alene er gældende ved salg af nyoprettede anpartslejligheder, der finder sted  \r\n\r\n efter 1. april 1991. </P>  \r\n\r\n<P>Hvis det attesteres af en landinspektør, at udstykning <I>ikke</I> er  \r\n\r\n mulig, kan opdeling i ejerlejligheder ske under forudsætning af, at  \r\n\r\n ejerlejlighedslovens betingelser for opdeling i øvrigt er opfyldt. </P>  \r\n\r\n<P>At udstykning ikke er mulig, kan skyldes dels fysiske forhold, dels  \r\n\r\n formelle forhold. Hvis en ønsket udstykning af ejendomsretten til bygningerne  \r\n\r\n på en ejendom skal kunne ske efter reglerne i udstykningsloven, må der rent  \r\n\r\n fysisk alene være tale om en udstykning af bygningen eller bygningerne ved  \r\n\r\n lodrette snit (f.eks. rækkehuse). Hvis opdeling sker ved vandrette snit  \r\n\r\n (f.eks. gamle villaer i flere etager, tofamilieshuse) eller ved en  \r\n\r\n kombination af lodrette og vandrette snit (f.eks. etageboligbyggeri eller  \r\n\r\n blandede bebyggelser) kan opdelingen <I>ikke</I> gennemføres efter  \r\n\r\n udstykningsloven. I sådanne tilfælde vil det være tilstrækkeligt, at den  \r\n\r\n landinspektør, der skal afgive attest til tinglysningsdommeren ved anmeldelse  \r\n\r\n om opdeling af en ejendom i ejerlejligheder, attesterer, at opdelingen af  \r\n\r\n fysiske årsager <I>ikke</I> kan ske ved udstykning. </P>  \r\n\r\n<P>I tilfælde hvor udstykning ikke er mulig som følge af betemmelser i  \r\n\r\n private servitutter og deklarationer, må landinspektøren tilsvarende overfor  \r\n\r\n tinglysningsdommeren dokumentere, at udstykning ikke kan gennemføres af  \r\n\r\n privatretlige årsager. </P>  \r\n\r\n<P>Hvis dele af en ejendoms bygninger kan fraskilles ved udstykning (f.eks.  \r\n\r\n en fritliggende bolig- eller erhvervsenhed), men den øvrige del af  \r\n\r\n bygningerne på grund af fysiske forhold kun kan opdeles ved anvendelse af  \r\n\r\n ejerlejlighedssystemet, vil der først kunne søges om udstykning, og derefter  \r\n\r\n kunne foretages ejerlejlighedsopdeling. Hele den ønskede opdeling vil  \r\n\r\n imidlertid også i denne situation kunne ske ved anvendelse af  \r\n\r\n ejerlejlighedslovens system, såfremt betingelserne i øvrigt er opfyldt. </P>  \r\n\r\n<P>Selv om udstykning rent fysisk vil kunne ske, vil det dog ikke i alle  \r\n\r\n tilfælde være muligt at opnå en udstykningstilladelse. </P>  \r\n\r\n<P>Byggelovens § 10A bevirker, at opførelse af enfamilieshuse til  \r\n\r\n helårsbeboelse for fremtiden vil ske på en sådan måde, at en efterfølgende  \r\n\r\n udstykning bliver mulig. </P>  \r\n\r\n<P>Derimod vil det ikke altid være muligt at opnå udstykningstilladelse, når  \r\n\r\n det drejer sig om f.eks. sommerhuse, erhvervsbyggeri eller blandet  \r\n\r\n bebyggelse. </P>  \r\n\r\n<P>I tilfælde hvor de fysiske betingelser for at anvende udstykningssystemet  \r\n\r\n er tilstede, men hvor udstykningstilladelse <I>ikke</I> har kunnet opnås, må  \r\n\r\n landinspektøren i forbindelse med anmeldelse til tinglysning af ejendommens  \r\n\r\n opdeling i ejerlejligheder dokumentere overfor tinglysningsdommeren, at der  \r\n\r\n er meddelt afslag på ansøgningen om udstykning. Opdeling i ejerlejligheder  \r\n\r\n vil herefter kunne ske, hvis betingelserne herfor i ejerlejlighedsloven i  \r\n\r\n øvrigt er opfyldt. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Bygge- og Boligstyrelsen, den 5. juli  \r\n\r\n 1991 </I> </P>  \r\n\r\n<P CLASS=UNDERSKREVET-AF ALIGN=CENTER>H. E. Rasmussen </P>  \r\n\r\n<P CLASS=MINISTER ALIGN=RIGHT>/ Ella Blousgaard </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/07/1991"
        },
        {
            "displayName": "Accession",
            "displayValue": "C19910012260"
        },
        {
            "displayName": "Entydig dokumentidentifikation",
            "displayValue": "CM014470"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "28/09/2006"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "122"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "05/07/1991"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Boligmin. B4-6613-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}