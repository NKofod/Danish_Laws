{
    "id": 130409,
    "title": "Virksomhedens bedriftsområde. Sikring mod nedstyrtning i en uafskærmet lysgrav",
    "documentTypeId": "240",
    "isSagsforlobPeriodValid": true,
    "shortName": "KEN nr 9091 af 28/01/2010",
    "documentHtml": "<div class=\"bjelke\">Den fulde tekst</div><p class=\"Titel2\">Virksomhedens bedriftsområde. Sikring mod nedstyrtning i en uafskærmet lysgrav</p>\n      <div class=\"Resume\">\n        <p class=\"Tekst2\">\n          <div>Resumé</div>\n        </p>\n        <p class=\"Tekst2\">\n          <div>Virksomheden var lejer i en ejendom, hvor udlejeren havde ansvaret for ejendommens ydre arealer.</div>\n        </p>\n        <p class=\"Tekst2\">\n          <div>På parkeringspladsen ved virksomheden var en lysgrav, hvor rækværket var fjernet. I forbindelse med parkeringspladsen var der via en dør adgang til virksomhedens lokaler. Døren var ca. 50 til 75 cm fra den uafskærmede lysgrav, der var ca. 1,6 m dyb. Døren fra parkeringspladsen til virksomhedens lokaler var ikke virksomhedens eneste adgangsvej. Døren blev benyttet af de ansatte i sjældne tilfælde.</div>\n        </p>\n        <p class=\"Tekst2\">\n          <div>Arbejdstilsynet gav virksomheden påbud om straks at sikre medarbejderne mod nedstyrtning i lysgraven.</div>\n        </p>\n        <p class=\"Tekst2\">\n          <div>Virksomheden henviste i klagen til, at udlejer løbende var gjort opmærksom på problemet med den uafskærmede lysgrav og fandt, at Arbejdstilsynet burde have kontaktet udlejeren, som havde forpligtelsen til at udbedre manglen.</div>\n        </p>\n        <p class=\"Tekst2\">\n          <div>Arbejdsmiljøklagenævnet fastholdt Arbejdstilsynets påbud og lagde ved afgørelsen vægt på, at området ved indgangen, som virksomhedens ansatte benyttede, var en del af virksomhedens bedriftsområde, idet en arbejdsgiver, skal sørge for, at udgangsforholdene altid er sikkerheds- og sundhedsmæssigt fuldt forsvarlige. Der ville være risiko for, at ansatte i en paniksituation kunne falde ned i lysgraven, hvis lokalerne skulle evakueres fx ved brand.</div>\n        </p>\n      </div>\n      <p class=\"TekstV\">Arbejdsmiljøklagenævnet har på møde den 26. januar 2010 behandlet klagen over Arbejdstilsynets afgørelse af 28. januar 2009. Arbejdstilsynet traf afgørelse om, at virksomheden straks skal sikre medarbejdere mod nedstyrtning i lysgrav.</p>\n      <p class=\"TekstV\">Nævnet traf følgende</p>\n      <p class=\"TekstV\" style=\"text-align: Center;\"><span class=\"Bold\">A F G Ø R E L S E</span></p>\n      <p class=\"TekstV\">Arbejdsmiljøklagenævnet er enig med Arbejdstilsynet i, at der var grundlag for at give virksomheden påbud om straks at sikre medarbejdere mod nedstyrtning i lysgrav.</p>\n      <p class=\"TekstV\">Arbejdsmiljøklagenævnet fastholder således Arbejdstilsynets afgørelse af 28. januar 2009.</p>\n      <p class=\"TekstV\" style=\"text-align: Center;\"><span class=\"Italic\">B E G R U N D E L S E</span></p>\n      <p class=\"TekstV\">Arbejdsmiljøklagenævnet har ved afgørelsen lagt vægt på, at området ved indgangen, som de ansatte ved [virksomhedens navn udeladt] benyttede, var en del af virksomhedens bedriftsområde. [Virksomhedens navn udeladt] var derfor forpligtet til at sikre, at virksomhedens ansatte ikke kunne falde ned i lysgraven.</p>\n      <p class=\"TekstV\">Lysgraven, der er ca. 1,6 meter dyb, var uafskærmet og placeret ca. 50-75 cm fra den dør, som en del af de ansatte ved [virksomhedens navn udeladt] benyttede ved adgang til og fra virksomhedens daværende lokaler. Der ville være risiko for, at ansatte i en paniksituation kunne falde ned i lysgraven, hvis lokalerne skulle evakueres fx ved brand.</p>\n      <p class=\"TekstV\">Nævnet finder også grundlag for, at Arbejdstilsynets påbud er givet uden frist, fordi en evakueringssituation opstår pludseligt og udgangsforholdene derfor altid skal være sikkerheds- og sundhedsmæssigt fuldt forsvarlige.</p>\n      <p class=\"TekstV\">[Virksomhedens navn udeladt] har anført i klagen, at påbuddet burde gives til udlejeren af de lokaliteter, som virksomheden benytter, fordi det er udlejeren, der er forpligtet til at afskærme lysgraven.</p>\n      <p class=\"TekstV\">Nævnet kan oplyse, at [virksomhedens navn udeladt], som arbejdsgiver, skal sørge for, at udgangsforholdene til virksomheden altid er sikkerheds- og sundhedsmæssigt fuldt forsvarlige. Udlejeren er forpligtet til ikke at stille sig hindrende i vejen for, at forholdene kan blive sikkerheds- og sundhedsmæssigt fuldt forsvarlige.</p>\n      <p class=\"TekstV\">Nævnet har bemærket, at virksomheden har meldt tilbage, at der er opstillet et midlertidigt rækværk som værn mod nedstyrtning, og at Arbejdstilsynet har accepteret tilbagemeldingen. Endvidere har nævnet bemærket, at virksomheden ikke længere benytter lokalerne i tilknytning til døren ved lysgraven. Arbejds­miljø­klage­næv­net har i den forbindelse lagt vægt på, hvordan forholdene var , da Arbejdstilsynet traf afgørelsen.</p>\n      <p class=\"TekstV\" style=\"text-align: Center;\"><span class=\"Italic\">R E G L E R</span></p>\n      <p class=\"TekstV\">Ved afgørelsen har Arbejdsmiljøklagenævnet anvendt disse regler:</p>\n      <p>\n        <p class=\"Liste1\"><span class=\"Liste1Nr\" id=\"\">–</span> Om definitionen af begrebet arbejdssted:</p>\n        <div style=\"width:100%\">\n          <Table class=\"Containertable\" style=\"border-style: none; border-collapse: collapse; padding: 0px;\">\n            <Tr>\n              <Td style=\"border-style: none; padding: 0px; vertical-align: top;\">\n                <Table valign=\"top\" class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"SchultzColumns: 38 22 661;\" width=\"721\">\n                  <tr>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"38\"> </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"22\"> </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"661\">\n                      <div class=\"TekstV\">§ 1, stk. 2, nr. 1, Beskæftigelsesministeriets bekendtgørelse nr. 96 af 13. februar 2001 om faste arbejdssteders indretning .</div>\n                    </td>\n                  </tr>\n                </Table>\n              </Td>\n            </Tr>\n          </Table>\n        </div>\n      </p>\n      <p>\n        <p class=\"Liste1\"><span class=\"Liste1Nr\" id=\"\">–</span> Om arbejdsgiverens og udlejerens forpligtelser:</p>\n        <div style=\"width:100%\">\n          <Table class=\"Containertable\" style=\"border-style: none; border-collapse: collapse; padding: 0px;\">\n            <Tr>\n              <Td style=\"border-style: none; padding: 0px; vertical-align: top;\">\n                <Table valign=\"top\" class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"SchultzColumns: 38 22 661;\" width=\"721\">\n                  <tr>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"38\"> </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"22\"> </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"661\">\n                      <div class=\"TekstV\">§ 5, Beskæftigelsesministeriets bekendtgørelse nr. 96 af 13. februar 2001 om faste arbejdssteders indretning.</div>\n                    </td>\n                  </tr>\n                </Table>\n              </Td>\n            </Tr>\n          </Table>\n        </div>\n      </p>\n      <p>\n        <p class=\"Liste1\"><span class=\"Liste1Nr\" id=\"\">–</span> Om indretning af faste arbejdssteder:</p>\n        <div style=\"width:100%\">\n          <Table class=\"Containertable\" style=\"border-style: none; border-collapse: collapse; padding: 0px;\">\n            <Tr>\n              <Td style=\"border-style: none; padding: 0px; vertical-align: top;\">\n                <Table valign=\"top\" class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"SchultzColumns: 38 22 661;\" width=\"721\">\n                  <tr>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"38\"> </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"22\"> </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"661\">\n                      <div class=\"TekstV\">§ 42, stk. 1, og § 43, stk. 1, nr. 3, lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 1395 af 27. december 2008</div>\n                    </td>\n                  </tr>\n                  <tr>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"38\"> </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"22\"> </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"661\">\n                      <div class=\"TekstV\">§ 10, stk. 4, Beskæftigelsesministeriets bekendtgørelse nr. 96 af 13. februar 2001 om faste arbejdssteders indretning.</div>\n                    </td>\n                  </tr>\n                </Table>\n              </Td>\n            </Tr>\n          </Table>\n        </div>\n      </p>\n      <p>\n        <p class=\"Liste1\"><span class=\"Liste1Nr\" id=\"\">–</span> Om Arbejdstilsynets hjemmel til at give påbud:</p>\n        <div style=\"width:100%\">\n          <Table class=\"Containertable\" style=\"border-style: none; border-collapse: collapse; padding: 0px;\">\n            <Tr>\n              <Td style=\"border-style: none; padding: 0px; vertical-align: top;\">\n                <Table valign=\"top\" class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"SchultzColumns: 38 22 661;\" width=\"721\">\n                  <tr>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"38\"> </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"22\"> </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"661\">\n                      <div class=\"TekstV\">§ 77, stk. 1 og stk. 2, lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 1395 af 27. december 2008.</div>\n                    </td>\n                  </tr>\n                </Table>\n              </Td>\n            </Tr>\n          </Table>\n        </div>\n      </p>\n      <p class=\"TekstV\" style=\"text-align: Center;\"><span class=\"Italic\">O P L Y S N I N G E R N E  I  S A G E N</span></p>\n      <p class=\"TekstV\">Sagen er afgjort på grundlag af de dokumenter, som klagenævnet har modtaget fra Arbejdstilsynet, sekretariatets kontorrapport af den 5. januar 2010 og brev af den 8. januar 2010 fra [virksomhedens navn udeladt].</p>\n      <p class=\"TekstV\" style=\"text-align: Left;\"><span class=\"Bold\">På klagenævnets vegne</span></p>\n      <p class=\"TekstV\">Kopi til</p>\n      <p class=\"TekstV\">[Adressat udeladt]</p>\n      <p class=\"TekstV\">Arbejdstilsynet, Tilsynscenter , Postboks 1228, 0900 København C., J.nr.</p>\n      <p class=\"TekstV\">Afgørelsens retlige grundlag kan læses på de følgende sider.</p>\n      <p class=\"TekstV\"><span class=\"Bold\">Regler</span></p>\n      <p class=\"TekstV\"><span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 1395 af 27. december 2008</span></p>\n      <p class=\"TekstV\">…</p>\n      <p class=\"TekstV\" style=\"text-align: Center;\">Kapitel 6</p>\n      <p class=\"TekstV\" style=\"text-align: Center;\"><span class=\"Italic\">Arbejdsstedets indretning</span></p>\n      <p class=\"TekstV\"><span class=\"Bold\">§ 42.</span> Arbejdsstedet skal indrettes således, at det sikkerheds- og sundhedsmæssigt er fuldt forsvarligt.</p>\n      <p class=\"TekstV\"><span class=\"Italic\">Stk. 2.</span> Anerkendte normer og standarder, som har sikkerheds- eller sundhedsmæssig betydning, skal følges.</p>\n      <p class=\"TekstV\"><span class=\"Bold\">§ 43.</span> Beskæftigelsesministeren kan fastsætte regler om indretning af faste, midlertidige, skiftende og udendørs arbejdssteder, herunder om</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> arbejdsrum, f.eks. loftshøjde, luftrum, gulve, vægge, lofter, belysning, temperatur, luftfornyelse og støj,</p>\n        <p class=\"Liste1\"><span class=\"Liste1Nr\" id=\"\">2)</span> velfærdsforanstaltninger m.v., f.eks. opholds- og spiserum, garderober, omklædningsrum, toiletter, vaske- og baderum samt sovesteder og stole,</p>\n        <p class=\"Liste1\"><span class=\"Liste1Nr\" id=\"\">3)</span> udgangsforhold, f.eks. færdselsveje, trapper og udgange.</p>\n      </p>\n      <p class=\"TekstV\"><span class=\"Italic\">Stk. 2.</span> Det kan i reglerne i medfør af stk. 1 fastsættes, at de gælder for udlejere af bygninger, lokaler, arealer m.v.</p>\n      <p class=\"TekstV\">…</p>\n      <p class=\"TekstV\" style=\"text-align: Center;\">Kapitel 13</p>\n      <p class=\"TekstV\" style=\"text-align: Center;\"><span class=\"Italic\">Arbejdstilsynet</span></p>\n      <p class=\"TekstV\">…</p>\n      <p class=\"TekstV\"><span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\n      <p class=\"TekstV\"><span class=\"Italic\">Stk. 2.</span> Skønner Arbejdstilsynet det nødvendigt for at afværge en overhængende, betydelig fare for de ansattes eller andres sikkerhed eller sundhed, kan det påbyde, at faren straks imødegås, herunder</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> at de tilstedeværende øjeblikkeligt fjerner sig fra farezonen,</p>\n        <p class=\"Liste1\"><span class=\"Liste1Nr\" id=\"\">2)</span> at brugen af en maskine, en maskindel, en beholder, en præfabrikeret konstruktion, et apparat, et redskab, et andet teknisk hjælpemiddel eller et stof eller et materiale standses, eller</p>\n        <p class=\"Liste1\"><span class=\"Liste1Nr\" id=\"\">3)</span> at arbejde i øvrigt standses.</p>\n      </p>\n      <p class=\"TekstV\"><span class=\"Italic\">Stk. 3.</span> …</p>\n      <p class=\"TekstV\"><span class=\"Bold\">Beskæftigelsesministeriets bekendtgørelse nr. 96 af 13. februar 2001 om faste arbejdssteders indretning</span></p>\n      <p class=\"TekstV\">…</p>\n      <p class=\"TekstV\" style=\"text-align: Center;\">Kapitel 1</p>\n      <p class=\"TekstV\" style=\"text-align: Center;\"><span class=\"Italic\">Område</span></p>\n      <p class=\"TekstV\">…</p>\n      <p class=\"TekstV\"><span class=\"Bold\">§ 1.</span> Bekendtgørelsen omfatter ethvert arbejdssted, hvor der udføres arbejde for en arbejdsgiver, med de begrænsninger der følger af § 2, stk. 2 og § 3 i lov om arbejdsmiljø samt undtagelserne i § 2.</p>\n      <p class=\"TekstV\"><span class=\"Italic\">Stk. 2.</span> I denne bekendtgørelse betegner:</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> »Arbejdssted«: Virksomhedens bedriftsområde, omfattende alle bygninger, bedriftsanlæg m.v. og arealer, som virksomhedens ansatte har adgang til som led i deres arbejde.</p>\n        <p class=\"Liste1\"><span class=\"Liste1Nr\" id=\"\">2)</span> »Arbejdsplads«: Det sted inden for arbejdsstedet, hvor den enkelte ansatte udfører et arbejde.</p>\n        <p class=\"Liste1\"><span class=\"Liste1Nr\" id=\"\">3)</span> »Arbejdsrum«: Ethvert rum, hvor der udføres arbejde.</p>\n      </p>\n      <p class=\"TekstV\">…</p>\n      <p class=\"TekstV\"><span class=\"Bold\">§ 5.</span> Forpligtelsen ifølge bekendtgørelsen påhviler arbejdsgivere, virksomhedsledere, arbejdsledere og øvrige ansatte, leverandører, projekterende og rådgivere med flere efter arbejdsmiljølovens almindelige regler.</p>\n      <p class=\"TekstV\"><span class=\"Italic\">Stk. 2.</span> Det påhviler desuden den, der udlejer eller fremlejer bygninger, lokaler, arealer m.v. til brug for en virksomhed, der er omfattet af denne bekendtgørelse, at sørge for, at det udlejede er til rådighed for det pågældende formål på en måde, så det kan indrettes i overensstemmelse med kravene ifølge bekendtgørelsen.</p>\n      <p class=\"TekstV\">…</p>\n      <p class=\"TekstV\" style=\"text-align: Center;\">Kapitel 3</p>\n      <p class=\"TekstV\" style=\"text-align: Center;\"><span class=\"Italic\">Almindelige bestemmelser</span></p>\n      <p class=\"TekstV\">…</p>\n      <p class=\"TekstV\"><span class=\"Bold\">§ 10.</span> Bygninger og bedriftsindretninger, herunder tekniske anlæg og installationer, tunneler, minegange, gruber, læsseramper og lignende, skal være af forsvarlig konstruktion og indretning under hensyn til anvendelsen samt holdt forsvarligt vedlige.</p>\n      <p class=\"TekstV\"><span class=\"Italic\">Stk. 2.</span> Der skal under hensyn til risikoen ved brand og andre ulykker være forsvarlig mulighed for flugt og redning af personer.</p>\n      <p class=\"TekstV\"><span class=\"Italic\">Stk. 3.</span> Tekniske anlæg, hjælpemidler og installationer m.v., som kan frembyde en sikkerheds- eller sundhedsmæssig risiko, skal være placeret og opstillet forsvarligt under hensyn hertil, forholdene i øvrigt og således, at de i tilfælde af uheld er til mindst mulig fare.</p>\n      <p class=\"TekstV\"><span class=\"Italic\">Stk. 4.</span> Områder, hvor der kan være risiko for nedstyrtning eller nedstyrtende gen stande, skal sikres ved indhegning, overdækning eller anden passende foranstaltning.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/03/2010"
        },
        {
            "displayName": "Accession",
            "displayValue": "W20100909125"
        },
        {
            "displayName": "Entydig dokumentidentifikation",
            "displayValue": "BE004003"
        },
        {
            "displayName": "Dato for indlæggelse",
            "displayValue": "20/03/2010"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9091"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "28/01/2010"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.<br />Arbejdsmiljøklagenævnet, j.nr. 5900148-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}