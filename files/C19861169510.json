{
    "id": 59023,
    "title": "Cirkulærskrivelse om delvis eftergivelse og tilbagebetaling af visse bøder for overtrædelse af fiskeriministeriets bekendtgørelse af 2. september 1981. ",
    "documentTypeId": "210",
    "isSagsforlobPeriodValid": false,
    "shortName": "CIS nr 11695 af 04/11/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulærskrivelse om delvis eftergivelse og  \r\n\r\n tilbagebetaling af visse bøder for overtrædelse af fiskeriministeriets  \r\n\r\n bekendtgørelse af 2. september 1981. </H1>  \r\n\r\n<P></P>  \r\n\r\n<BR>  \r\n\r\n<P>Ved to domme afsagt af højesteret den 14. juni 1985 blev straffen for  \r\n\r\n overtrædelse af bekendtgørelse nr. 487 af 2. september 1981 om registrering  \r\n\r\n af fiskerfartøjer, fartøjsmateriel og fangstudstyr § 8, jf. § 6, som ændret  \r\n\r\n ved bekendtgørelse nr. 326 af 18. juni 1982, fastsat til henholdsvis en bøde  \r\n\r\n på 500 kr. og en bøde på 250 kr. </P>  \r\n\r\n<P>Justitsministeriet er bekendt med, at der i en række sager, som er afgjort  \r\n\r\n før højesterets nævnte domme, er idømt eller vedtaget bøder på højere beløb,  \r\n\r\n oftest 1000 kr. </P>  \r\n\r\n<P>På grundlag af udtalelser, afgivet af rigsadvokaten og fiskeriministeriet,  \r\n\r\n bestemmer justitsministeriet herved, at der efter følgende retningslinier  \r\n\r\n skal ske delvis eftergivelse og tilbagebetaling for så vidt angår bøder for  \r\n\r\n overtrædelse af § 8, jf. § 6 i bekendtgørelse nr. 487 af 2. september 1981,  \r\n\r\n som ændret ved bekendtgørelse nr. 326 af 18. juni 1982 om registrering af  \r\n\r\n fiskerfartøjer, fartøjsmateriel og fangstudstyr, såfremt bøden er idømt eller  \r\n\r\n vedtaget før højesterets dom af 14. juni 1985, og uanset om bøden måtte være  \r\n\r\n fuldt ud indbetalt. </P>  \r\n\r\n<P>I. Principper for delvis eftergivelse og tilbagebetaling. </P>  \r\n\r\n<P CLASS=PUNKT> <B>1.</B> Ordningen omfatter alle sager, hvor bøder i henhold  \r\n\r\n til de ovennævnte bestemmelser i fiskeriministeriets bekendtgørelser er idømt  \r\n\r\n eller vedtaget før højesterets domme af 14. juni 1985. </P>  \r\n\r\n<P CLASS=PUNKT> <B>2.</B> Politimestrene anmodes om på eget initiativ at  \r\n\r\n gennemgå samtlige under nr. 1 nævnte sager og træffe afgørelse om delvis  \r\n\r\n eftergivelse og eventuel tilbagebetaling. Der kræves således ikke en begæring  \r\n\r\n herom fra den, som har vedtaget eller er idømt bøden. Ordningen omfatter ikke  \r\n\r\n bøder, som er afsonet. </P>  \r\n\r\n<P CLASS=PUNKT> <B>3.</B> Bøderne skal nedsættes til det af højesteret  \r\n\r\n fastlagte niveau, i normaltilfælde til 500 kr. </P>  \r\n\r\n<P CLASS=PUNKT> <B>4.</B> Såfremt bøden er fastsat som en samlet bøde for  \r\n\r\n flere lovovertrædelser, fx. for overtrædelse af de fiskeriministerielle  \r\n\r\n bekendtgørelser og overtrædelse af anden lovgivning, afgøres spørgsmålet om  \r\n\r\n eventuel nedsættelse af den samlede bøde efter et skøn i hvert enkelt  \r\n\r\n tilfælde. </P>  \r\n\r\n<P>II. Fremgangsmåden ved delvis eftergivelse og tilbagebetaling. </P>  \r\n\r\n<P CLASS=PUNKT> <B>1.</B> Bestemmelse om eftergivelse og tilbagebetaling  \r\n\r\n træffes af politimesteren i den kreds, hvor bødeafgørelsen er indført i  \r\n\r\n bødejournalen. Er sagen overført fra en politikreds til en anden til  \r\n\r\n inddrivelse af bøden, træffes bestemmelsen i den kreds, som inddrivelsen nu  \r\n\r\n påhviler, eller - hvis bøden er fuldt ud indbetalt - den kreds, der sidst har  \r\n\r\n haft sagen til inddrivelse. </P>  \r\n\r\n<P>Når der efter de under I nævnte retningslinier er truffet en sådan  \r\n\r\n bestemmelse, skal den vedtagne eller idømte bødeafgørelse påtegnes med  \r\n\r\n teksten: &#187;Bøden er efter justitsministeriets cirkulærskrivelse af ....  \r\n\r\n nedsat til .... kr.&#171;. Denne påtegning skal tillige ske i bødejournalen  \r\n\r\n for hver enkelt sag. </P>  \r\n\r\n<P>Er der efter de gældende regler tidligere sket indberetning til det  \r\n\r\n centrale kriminalregister om bødeafgørelsen, skal nedsættelse af den  \r\n\r\n pågældende bøde meddeles kriminalregistret. Nedsættelsen indberettes til  \r\n\r\n kriminalregistret på blanket P 438 c eller ved indsendelse af et print af  \r\n\r\n afgørelsen, påtegnet som ovenfor anført. </P>  \r\n\r\n<P CLASS=PUNKT> <B>2.</B> Såfremt en bøde nedsættes, skal der gives den, som  \r\n\r\n har vedtaget eller er idømt bøden, meddelelse herom. Skal der ske  \r\n\r\n tilbagebetaling, fremsendes et giroudbetalingskort. </P>  \r\n\r\n<P>III. Regnskabsførelsen m.v. </P>  \r\n\r\n<P>De tilbagebetalte bødebeløb bogføres på § 4.02.01. (INS.NR. 6400.0423  \r\n\r\n konto 4601.20.9.xx.bøder). </P>  \r\n\r\n<P>I forbindelse med aflæggelse af bøderegnskab for finansåret 1986 bedes der  \r\n\r\n særskilt redegjort for det samlede tilbagebetalte bødebeløb med henvisning  \r\n\r\n til denne cirkulærskrivelse. </P>  \r\n\r\n<P>IV. Indberetning til justitsministeriet. </P>  \r\n\r\n<P>Man anmoder politimestrene om inden 1. februar 1987 at give  \r\n\r\n justitsministeriet oplysning om størrelsen af de samlede nedsættelsesbeløb  \r\n\r\n ved en delvis eftergivelse. </P>  \r\n\r\n<P>Erik Ninn-Hansen </P>  \r\n\r\n<P>J. Waagensen </P>  \r\n\r\n<P>Til politiet </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19861169510"
        },
        {
            "displayName": "Entydig dokumentidentifikation",
            "displayValue": "CM017972"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11695"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "04/11/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Justitsmin. j.nr. DFK 4.k. 80-0-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}