{
    "id": 87479,
    "title": "Orienteringsskrivelse om ændring af lov om social service og lov om retssikkerhed og administration på det sociale område (Klage over afgørelser om personlig og praktisk hjælp m.v.) (Til samtlige kommuner og amtskommuner m.fl.) ",
    "documentTypeId": "200",
    "isSagsforlobPeriodValid": false,
    "shortName": "SKR nr 93 af 22/06/1998",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Orienteringsskrivelse om ændring af lov om  \r\n\r\n social service og lov om retssikkerhed og administration på det sociale  \r\n\r\n område (Klage over afgørelser om personlig og praktisk hjælp m.v.) </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige kommuner og amtskommuner  \r\n\r\n m.fl.) </P>  \r\n\r\n<BR>  \r\n\r\n<P>Folketinget har den 19. juni 1998 vedtaget L 115 - forslag til lov om  \r\n\r\n ændring af lov om social service og lov om retssikkerhed og administration på  \r\n\r\n det sociale område (Klage over afgørelser om personlig og praktisk hjælp  \r\n\r\n m.v.) </P>  \r\n\r\n<P>Forslaget som vedtaget ved 3. behandlingen vedlægges til orientering. (*  \r\n\r\n 1) </P>  \r\n\r\n<P>Det vedtagne forslag, som træder i kraft den 1. juli 1998 indebærer, at  \r\n\r\n alle ansøgere/modtagere af hjælp efter servicelovens §§ 71 og 72 uanset alder  \r\n\r\n kan klage over tilbud om personlig og praktisk hjælp m.v. for klagerådet/ det  \r\n\r\n amtslige brugerråd. </P>  \r\n\r\n<P>Når klagerådet/brugerrådet har behandlet klagen, og når  \r\n\r\n kommunalbestyrelsen/amtsrådet efterfølgende har taget stilling til klagen på  \r\n\r\n baggrund af klagerådets/brugerrådets behandling af klagen, modtager klageren  \r\n\r\n en meddelelse om resultatet af kommunalbestyrelsens revurdering af sagen.  \r\n\r\n Klageren vil herefter kunne indbringe klagen for det sociale nævn efter de  \r\n\r\n almindelige klageregler, jf. kapitel 10 i lov om retssikkerhed og  \r\n\r\n administration på det sociale område (retssikkerhedsloven). </P>  \r\n\r\n<P>Klage til det sociale nævn, skal ske skriftligt senest inden 4 uger efter,  \r\n\r\n at klageren har fået meddelelse om resultatet af kommunalbestyrelsens  \r\n\r\n revurdering af sagen, jf. § 67, stk. 1 i retssikkerhedsloven. </P>  \r\n\r\n<P>Socialministeren vil snarest udsende en bekendtgørelse i medfør af § 74 i  \r\n\r\n retssikkerhedsloven om administrative forhold m.v. i forbindelse med de nye  \r\n\r\n klageregler vedrørende hjælp efter servicelovens §§ 71 og 72. </P>  \r\n\r\n<P>Med lovændringen vil der - som hidtil - skulle udpeges 1 medlem fra  \r\n\r\n invalideorganisationerne i kommunen til klagerådet. </P>  \r\n\r\n<P>Opmærksomheden skal henledes på, at det af lovens forarbejder fremgår, at  \r\n\r\n socialministeren i folketingssamlingen 2000 - 2001 vil komme med en  \r\n\r\n redegørelse for, hvordan reglerne om klage over afgørelser efter §§ 71 og 72  \r\n\r\n i lov om social service anvendes i praksis med henblik på en politisk  \r\n\r\n vurdering af klagereglerne. </P>  \r\n\r\n<P>Det bemærkes, at lovforslaget også rummer mindre tekniske og redaktionelle  \r\n\r\n ændringer vedr. børneområdet. </P>  \r\n\r\n<P>Specielt skal nævnes: </P>  \r\n\r\n<P>Servicelovens § 13, stk. 4, og § 14, stk. 4, om mulighederne for at  \r\n\r\n overlade opgaver m.v. til forældrebestyrelser i dagtilbud til børn.  \r\n\r\n Ændringerne skal tydeliggøre, at visse typer af opgaver m.v. ikke kan  \r\n\r\n overlades til forældrebestyrelser i dagtilbud. Desuden ændres henvisningen  \r\n\r\n til kommunens tilsynsforpligtelse. Der er ikke tale om indholdsmæssige  \r\n\r\n ændringer i forhold til bistandslovens bestemmelser. </P>  \r\n\r\n<P>I servicelovens § 26, stk. 1, om tilskud til forældre, der vælger privat  \r\n\r\n pasning - frit valg-ordningen, ændres formuleringen vedr. aldersafgrænsningen  \r\n\r\n i overensstemmelse med det, der hele tiden har været hensigten, nemlig at  \r\n\r\n tilskuddet skal kunne gives indtil det tidspunkt, hvor børn almindeligvis  \r\n\r\n optages i børnehaveklasse. </P>  \r\n\r\n<P>I øvrigt henvises til de vedlagte lovændringer. </P>  \r\n\r\n<P>Med venlig hilsen </P>  \r\n\r\n<P>Leif Sondrup </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Lovforslaget udelades her. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/06/1998"
        },
        {
            "displayName": "Accession",
            "displayValue": "C19980009354"
        },
        {
            "displayName": "Entydig dokumentidentifikation",
            "displayValue": "CM047305"
        },
        {
            "displayName": "Dato for førstegangsindlæggelse",
            "displayValue": "25/06/1998"
        },
        {
            "displayName": "Dato for indlæggelse",
            "displayValue": "23/06/2005"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "93"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "22/06/1998"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Socialministeriet, 8. kt., j.nr. 5010-1562"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}